{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n53\nMOTIE VAN DE LEDEN TJEERD DE GROOT EN GRINWIS\nVoorgesteld\n1 februari 2024\nDe Kamer,\ngehoord de beraadslaging,\noverwegende dat Nederland jaarlijks zo'n 800.000 kalfjes importeert, 1,8 miljoen kalfjes vetmest en meer dan 1,5 miljoen kalfjes slacht;\noverwegende dat er zich veel dierenwelzijn- en gezondheidsproblemen voordoen in de kalversector, mede door het onontwikkelde immuunsysteem van de jonge kalfjes;\noverwegende dat maar 10% van het in Nederland geproduceerde kalfsvlees door Nederlanders wordt geconsumeerd;\nvan mening dat de problemen rond dierenwelzijn en milieu niet opwegen tegen de beperkte baten voor Nederland of de financiÃ«le voordelen van een handvol bedrijven;\nverzoekt de regering bij de inrichting van de kalverhouderij te koersen op de omvang en de belangen van de Nederlandse melkveehouderij, rekening houdend met grenseffecten,\nen gaat over tot de orde van de dag.\nTjeerd de Groot\nGrinwis",
  "content_char_count": 1155,
  "source": {
    "document_id": "30970f7a-76ab-4dcc-bc35-25ad41ce4a13",
    "document_nummer": "2024D03655",
    "document_soort": "Motie",
    "publication_id": "eac97309-dbe5-4fbc-ae0b-095cbb49d58b",
    "publication_content_type": "application/xml",
    "publication_length": 2656,
    "cached": false,
    "binary_path": "bronmateriaal-onbewerkt\\cache\\document_publications\\eac97309-dbe5-4fbc-ae0b-095cbb49d58b.xml"
  },
  "issues": []
}