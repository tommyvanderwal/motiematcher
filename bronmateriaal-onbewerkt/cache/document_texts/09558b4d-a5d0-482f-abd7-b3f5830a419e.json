{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n51\nMOTIE VAN HET LID VAN DER PLAS\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat de vakbond CNV waarschuwt voor verlies van tienduizenden banen in en rondom de agrarische sector en dat deze zorgen breed in de agrarische sector worden gedeeld;\noverwegende dat het kabinet nog geen onderbouwing van de CNV-analyse heeft ontvangen;\noverwegende dat daardoor onduidelijk is van hoeveel mensen in de agrarische sector hun baan op het spel staat;\noverwegende dat ook het kabinet erkent dat stikstofmaatregelen impact kunnen hebben op de werkgelegenheid en daarmee de leefbaarheid van het platteland;\nverzoekt de regering om zo snel mogelijk in gesprek te gaan met de werknemersvakbonden om gezamenlijk tot een transitieplan te komen voor werknemers in de voedsel- en agrisector,\nen gaat over tot de orde van de dag.\nVan der Plas",
  "content_char_count": 1106,
  "source": {
    "document_id": "28666c5a-c84b-490f-a251-1954f43bd80e",
    "document_nummer": "2024D39253",
    "document_soort": "Motie",
    "publication_id": "09558b4d-a5d0-482f-abd7-b3f5830a419e",
    "publication_content_type": "application/xml",
    "publication_length": 2533,
    "cached": false,
    "binary_path": "bronmateriaal-onbewerkt\\cache\\document_publications\\09558b4d-a5d0-482f-abd7-b3f5830a419e.xml"
  },
  "issues": []
}