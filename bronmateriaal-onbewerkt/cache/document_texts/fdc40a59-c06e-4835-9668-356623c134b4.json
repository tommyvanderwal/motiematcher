{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n75\nMOTIE VAN HET LID JOSPEH\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat de regering wil werken aan minder marktwerking in de zorg en toegankelijkere zorg in de regio;\noverwegende dat de laatste jaren gespecialiseerde afdelingen binnen de ggz sluiten en daarmee kennis verloren gaat die niet snel terugkomt;\noverwegende dat de Algemene Rekenkamer heeft aangegeven dat verzekeraars en zorgaanbieders de afgelopen jaren meestal te weinig betaald kregen voor ggz-cliënten met complexe problematiek;\nverzoekt de regering ook het functioneren van de marktwerking in de gespecialiseerde ggz voor mensen met complexe problematiek mee te nemen in het beleid op de ggz en uiterlijk in Q1 2025 met oplossingen te komen die de financiële prikkels wegnemen die het aanbod van gespecialiseerde ggz ontmoedigen,\nen gaat over tot de orde van de dag.\nJoseph",
  "content_char_count": 1083,
  "source": {
    "document_id": "49f0bfb7-d955-4539-ba78-d72fa6aa5d2f",
    "document_nummer": "2024D40776",
    "document_soort": "Motie",
    "publication_id": "fdc40a59-c06e-4835-9668-356623c134b4",
    "publication_content_type": "application/xml",
    "publication_length": 2491,
    "cached": false,
    "binary_path": "bronmateriaal-onbewerkt\\cache\\document_publications\\fdc40a59-c06e-4835-9668-356623c134b4.xml"
  },
  "issues": []
}