{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1262\nMOTIE VAN DE LEDEN GRINWIS EN WELZIJN\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat op de Woontop voor verschillende kwetsbare doelgroepen huisvestingsdoelstellingen zijn geformuleerd, zoals 288.000 woningen voor ouderen en 60.000 woningen voor studenten;\noverwegende dat op de Woontop geen afspraken gemaakt zijn over de aanpak van dakloosheid;\noverwegende dat op de Woontop is afgesproken dat in de komende periode verder gewerkt wordt aan het realiseren van woningen voor alle doelgroepen;\nverzoekt de regering aanvullende afspraken met gemeenten, corporaties en zorg- en welzijnspartijen over de huisvesting van dak- en thuislozen te maken en deze door te vertalen naar het Nationaal Actieplan Dakloosheid, en de Kamer hierover te informeren,\nen gaat over tot de orde van de dag.\nGrinwis\nWelzijn",
  "content_char_count": 957,
  "source": {
    "document_id": "7be62391-62ba-495d-a180-870941bd5638",
    "document_nummer": "2025D06032",
    "document_soort": "Motie",
    "publication_id": "ec90d8a1-dc9b-4a56-ae97-e78a742ed462",
    "publication_content_type": "application/xml",
    "publication_length": 2382,
    "cached": false,
    "binary_path": "bronmateriaal-onbewerkt\\cache\\document_publications\\ec90d8a1-dc9b-4a56-ae97-e78a742ed462.xml"
  },
  "issues": []
}