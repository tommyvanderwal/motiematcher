{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n702\nMOTIE VAN DE LEDEN DIEDERIK VAN DIJK EN BOSWIJK\nVoorgesteld\n21 december 2023\nDe Kamer,\ngehoord de beraadslaging,\nconstaterende dat in het handelingsperspectief voor burgemeesters is opgenomen dat een vlag van een terroristische organisatie een uiting is van de terroristische ideologie van die organisatie;\noverwegende dat indien een dergelijke vlag wordt getoond tijdens een demonstratie, die terroristische ideologie in het openbaar wordt uitgedragen;\nconstaterende dat het Wetboek van Strafrecht in de artikelen 131 en 137d de mogelijkheid biedt om hiertegen op te treden;\noverwegende dat dit in de praktijk niet altijd gebeurt, omdat er onduidelijkheid over het optreden bestaat;\nverzoekt de regering in overleg te treden met lokale driehoeken om kennis te delen over het niet toestaan van vlaggen van terreurorganisaties in navolging van de gemeente Amsterdam en dit in het handelingsperspectief op te nemen,\nen gaat over tot de orde van de dag.\nDiederik van Dijk\nBoswijk",
  "content_char_count": 1084,
  "source": {
    "document_id": "dfb5ef15-98fe-4ad7-86b7-14a15ad3caa0",
    "document_nummer": "2023D51167",
    "document_soort": "Motie",
    "publication_id": "a946d379-a34c-4381-b7a0-87890f159cc0",
    "publication_content_type": "application/xml",
    "publication_length": 2529,
    "cached": false,
    "binary_path": "bronmateriaal-onbewerkt\\cache\\document_publications\\a946d379-a34c-4381-b7a0-87890f159cc0.xml"
  },
  "issues": []
}