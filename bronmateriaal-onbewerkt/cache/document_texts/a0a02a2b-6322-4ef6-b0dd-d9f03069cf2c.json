{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXVII\nWijziging van de begrotingsstaat voor Buitenlandse Handel en Ontwikkelingshulp (XVII) voor het jaar 2025 (wijziging samenhangende met de Voorjaarsnota)\nNr.\n37\nMOTIE VAN HET LID HIRSCH C.S.\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat de regering bij de Miljoenennota brak met de systematiek die vanaf 1975 het ontwikkelingsbudget aan het Nederlandse bni en aan de 0,7%-doelstelling van de Verenigde Naties koppelt;\nconstaterende dat de regering de motie-Huizinga-Heringa c.s. om die systematiek weer structureel te waarborgen, niet uitvoert, en bij de Voorjaarsnota volgens een ongebruikelijke systematiek heeft gekoppeld, zoals blijkt uit de brief van de Rekenkamer;\nconstaterende dat het ontwikkelingsbudget hierdoor 2,2 miljard euro misloopt tot en met 2030;\noverwegende dat internationale samenwerking in deze onrustige wereld van groot belang is voor wereldwijde veiligheid en stabiliteit;\nverzoekt de regering om bij de Miljoenennota voor 2026 het ontwikkelingsbudget structureel aan het bni en de 0,7%-doelstelling te koppelen volgens de gebruikelijke systematiek,\nen gaat over tot de orde van de dag.\nHirsch\nBamenga\nCeder\nStoffer\nDobbe\nDassen",
  "content_char_count": 1301,
  "source": {
    "document_id": "33a442ee-0b52-4d17-b704-2cd97545cf08",
    "document_nummer": "2025D31040",
    "document_soort": "Motie",
    "publication_id": "a0a02a2b-6322-4ef6-b0dd-d9f03069cf2c",
    "publication_content_type": "application/xml",
    "publication_length": 5716,
    "cached": false,
    "binary_path": "bronmateriaal-onbewerkt\\cache\\document_publications\\a0a02a2b-6322-4ef6-b0dd-d9f03069cf2c.xml"
  },
  "issues": []
}