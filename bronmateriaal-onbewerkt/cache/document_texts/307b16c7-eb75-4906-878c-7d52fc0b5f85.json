{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 332\nWijziging van de Vreemdelingenwet 2000 in verband met de implementatie van richtlijn (EU) 2021/1883 van het Europees parlement en de Raad van 20 oktober 2021 betreffende de voorwaarden voor toegang en verblijf van onderdanen van derde landen met het oog op een hooggekwalificeerde baan, en tot intrekking van Richtlijn 2009/50/EG van de Raad (PbEU 2021, L 382/1)\nNr.\n44\nMOTIE VAN HET LID PATIJN\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat het begrip «hoogwaardige kennis» onvoldoende en onduidelijk gedefinieerd is;\noverwegende dat de Arbeidsinspectie om een inhoudelijke definitie van het begrip «hoogwaardige kennis» heeft verzocht, zodat misbruik van de regeling kan worden tegengegaan;\nverzoekt de regering om in het derde kwartaal van 2025 met een onderbouwde definitie van het begrip «hoogwaardige kennis» te komen, inclusief een lijst met functies die geschaard worden onder hoogwaardigekennisberoepen,\nen gaat over tot de orde van de dag.\nPatijn",
  "content_char_count": 1065,
  "source": {
    "document_id": "683bb3c3-45d9-4e17-84d2-59e88cc43c2b",
    "document_nummer": "2025D22724",
    "document_soort": "Motie",
    "publication_id": "307b16c7-eb75-4906-878c-7d52fc0b5f85",
    "publication_content_type": "application/xml",
    "publication_length": 5220,
    "cached": false,
    "binary_path": "bronmateriaal-onbewerkt\\cache\\document_publications\\307b16c7-eb75-4906-878c-7d52fc0b5f85.xml"
  },
  "issues": []
}