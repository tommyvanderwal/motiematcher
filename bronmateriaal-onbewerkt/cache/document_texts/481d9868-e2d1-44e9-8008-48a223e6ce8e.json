{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1405\nMOTIE VAN HET LID GRINWIS C.S.\nVoorgesteld\n13 juni 2024\nDe Kamer,\ngehoord de beraadslaging,\noverwegende dat de evaluatie van de pilot (Gelijk)waardig herstel aanbeveelt om deze pilot voort te zetten, totdat de aanbevelingen zijn geadresseerd en de pilot vervolgens om te zetten in een reguliere schadeherstelroute;\noverwegende dat de regering desondanks heeft besloten de pilot voor schadeherstel via de Stichting (Gelijk)waardig Herstel af te ronden en eerst nadere afspraken te maken alvorens deze route definitief voort te zetten;\noverwegende dat dit besluit tot grote onrust en onzekerheid bij gedupeerde gezinnen heeft geleid;\nverzoekt de regering nog voor het aanstaande zomerreces de schadeherstelroute via de Stichting (Gelijk)waardig Herstel (SGH) op te schalen, waarbij in samenspraak met de SGH opvolging wordt gegeven aan de aanbevelingen van de evaluatie, daarbij de onafhankelijkheid van de SGH voldoende te waarborgen en vervolgens een dienstverleningsovereenkomst te sluiten;\nverzoekt de regering tevens focus aan te brengen door de regeling primair, en dus niet uitsluitend, te richten op gedupeerden voor wie uit de integrale beoordeling blijkt dat de Catshuisregeling van â‚¬ 30.000 onvoldoende is,\nen gaat over tot de orde van de dag.\nGrinwis\nVan der Werf\nStultiens\nDijk\nInge van Dijk\nFlach\nVan Baarle\nKamminga\nOmtzigt\nVermeer",
  "content_char_count": 1447,
  "source": {
    "document_id": "bdce82e9-4785-49fd-9fea-0137b324b2ca",
    "document_nummer": "2024D24765",
    "document_soort": "Motie",
    "publication_id": "481d9868-e2d1-44e9-8008-48a223e6ce8e",
    "publication_content_type": "application/xml",
    "publication_length": 3080,
    "cached": false,
    "binary_path": "bronmateriaal-onbewerkt\\cache\\document_publications\\481d9868-e2d1-44e9-8008-48a223e6ce8e.xml"
  },
  "issues": []
}