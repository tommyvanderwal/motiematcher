{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nIII\nVaststelling van de begrotingsstaat van het Ministerie van Algemene Zaken (IIIA), de begrotingsstaat van het Kabinet van de Koning (IIIB) en de begrotingsstaat van de Commissie van Toezicht op de Inlichtingen- en Veiligheidsdiensten (IIIC) voor het jaar 2024\nNr.\n5\nMOTIE VAN HET LID VAN VROONHOVEN\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat het wetsvoorstel Regels gewezen bewindspersonen al sinds 17 juli 2023 bij de Raad van State ligt voor advies;\noverwegende dat recente voorbeelden hebben uitgewezen dat de integriteit van ons bestuur in het gedrang komt;\noverwegende dat het hierdoor van belang is dat het advies van de Raad van State over dit wetsvoorstel zo spoedig mogelijk naar de Kamer komt;\nspreekt uit dat de Kamer de Raad van State zal aanmoedigen vóór 1 maart 2024 zijn advies over het wetsvoorstel Regels gewezen bewindspersonen naar de Kamer te sturen,\nen gaat over tot de orde van de dag.\nVan Vroonhoven",
  "content_char_count": 1042,
  "source": {
    "document_id": "7585204c-686c-4021-9d92-01983b8ce8cc",
    "document_nummer": "2024D01508",
    "document_soort": "Motie",
    "publication_id": "7d52e0d8-5265-4dea-b737-137cebc3ca35",
    "publication_content_type": "application/xml",
    "publication_length": 2451,
    "cached": false,
    "binary_path": "bronmateriaal-onbewerkt\\cache\\document_publications\\7d52e0d8-5265-4dea-b737-137cebc3ca35.xml"
  },
  "issues": []
}