{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1189\nMOTIE VAN DE LEDEN PETER DE GROOT EN BAMENGA\nVoorgesteld\n17 december 2024\nDe Kamer,\ngehoord de beraadslaging,\nconstaterende dat op veel middelgrote en kleine regionale vliegvelden gewerkt en geÃ«xperimenteerd wordt met elektrisch vliegen;\noverwegende dat elektrisch vliegen een enorme kans biedt om schoon vervoer door de lucht als nieuwe modaliteit voor binnenlandse en kortere buitenlandse afstanden in te zetten;\noverwegende dat de ontwikkeling van elektrisch vliegen voor innovaties, toeleverantie en ontwikkeling mooie economische kansen biedt;\noverwegende dat de eerste grotere elektrische vliegtuigen rond 2035 operationeel zullen zijn en dit eisen stelt aan de infrastructuur op vliegvelden;\noverwegende dat het voor de Nederlandse economie en de ambities rondom duurzaamheid van belang is dat Nederland voorloper is inzake elektrisch vliegen;\nverzoekt de regering te starten om de nieuwe modaliteit elektrisch vliegen een goede plaats te geven in ons luchtruim en toekomstige infrastructuurbeslissingen;\nverzoekt de regering met faciliterend beleid te komen, nationaal en internationaal, dat belemmeringen wegneemt en elektrisch kunnen vliegen mogelijk maakt samen met luchthavens, de Nederlandse maakindustrie en sector- en kennisinstellingen,\nen gaat over tot de orde van de dag.\nPeter de Groot\nBamenga",
  "content_char_count": 1416,
  "source": {
    "document_id": "0871352a-7297-4a0c-ba21-6e8b7d7fbc2e",
    "document_nummer": "2024D50579",
    "document_soort": "Motie",
    "publication_id": "a6ab5f75-4fb8-4da9-9c92-8bd74020261f",
    "publication_content_type": "application/xml",
    "publication_length": 2905,
    "cached": false,
    "binary_path": "bronmateriaal-onbewerkt\\cache\\document_publications\\a6ab5f75-4fb8-4da9-9c92-8bd74020261f.xml"
  },
  "issues": []
}