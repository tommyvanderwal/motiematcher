{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVIII\nWijziging van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025 (wijziging samenhangende met de Voorjaarsnota)\nNr.\n20\nMOTIE VAN HET LID ROODERKERK C.S.\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat er diep in de nacht tot een bezuiniging is besloten op 455.000 van de meest kwetsbare leerlingen, zonder dat coalitieleiders wisten wat de effecten waren;\nconstaterende dat nu blijkt dat scholen soms wel 8% van hun leraren moeten ontslaan, dat het landelijk gaat over een aantal van tot wel 1.700 fulltime leraren op voornamelijk vmbo-scholen en praktijkscholen;\nconstaterende dat de onderwijsinspectie stelt dat de onderwijskwaliteit het meeste onder druk staat op vmbo-scholen;\noverwegende dat er grote arbeidsmarkttekorten zijn voor praktische beroepen en ambachten;\nvan mening dat het daarom een bijzonder slecht idee is om te bezuinigen op het vmbo en pro-leerlingen;\nverzoekt de regering deze bezuiniging op de onderwijskansen van de allerkwetsbaarste kinderen bij de augustusbesluitvorming te heroverwegen,\nen gaat over tot de orde van de dag.\nRooderkerk\nEerdmans\nKrul\nCeder\nStoffer\nSoepboer\nBeckerman\nStultiens",
  "content_char_count": 1283,
  "source": {
    "document_id": "306c2b8e-ad09-4b35-8d72-65b5772fd297",
    "document_nummer": "2025D31401",
    "document_soort": "Motie",
    "publication_id": "acc9a9aa-30e9-4aeb-a83c-6e3d86c152a8",
    "publication_content_type": "application/xml",
    "publication_length": 6039,
    "cached": false,
    "binary_path": "bronmateriaal-onbewerkt\\cache\\document_publications\\acc9a9aa-30e9-4aeb-a83c-6e3d86c152a8.xml"
  },
  "issues": []
}