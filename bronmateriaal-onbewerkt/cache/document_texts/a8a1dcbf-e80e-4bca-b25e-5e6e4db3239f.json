{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2024\nNr.\n96\nMOTIE VAN HET LID DE HOOP C.S.\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat het Fries een rijkstaal is;\nconstaterende dat Rijk en provincie Fryslân op verzoek van de Kamer het Sichtberensakkoart Frysk gesloten hebben;\noverwegende dat de gelijkwaardige positie van de Friese taal in de openbare ruimte van Fryslân wordt beperkt door rijksbeleid;\nverzoekt de regering in de nieuwe bestuursafspraak Friese taal en cultuur concrete maatregelen op te nemen voor een gelijkwaardige positie van de Friese taal in de openbare ruimte, in het bijzonder waar het gaat om verkeersbebording, beleid en wet- en regelgeving,\nen gaat over tot de orde van de dag.\nDe Hoop\nVan Nispen\nSoepboer\nBikker",
  "content_char_count": 932,
  "source": {
    "document_id": "1a3caab0-90d1-4996-aa11-d90377d16186",
    "document_nummer": "2024D12108",
    "document_soort": "Motie",
    "publication_id": "a8a1dcbf-e80e-4bca-b25e-5e6e4db3239f",
    "publication_content_type": "application/xml",
    "publication_length": 2458,
    "cached": false,
    "binary_path": "bronmateriaal-onbewerkt\\cache\\document_publications\\a8a1dcbf-e80e-4bca-b25e-5e6e4db3239f.xml"
  },
  "issues": []
}