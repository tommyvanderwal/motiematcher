{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 746\nWijziging van de Wet dieren in verband met actualisering van de diergezondheidsregels en enkele technische aanpassingen\nNr.\n36\nGEWIJZIGDE MOTIE VAN HET LID BECKERMAN C.S. TER VERVANGING VAN DIE GEDRUKT ONDER NR. 27\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat de convenanttafel dierwaardige veehouderij, als randvoorwaarde stelt dat bij producten met een hoger dierenwelzijn de meerprijs door afnemers en consumenten betaald wordt;\nconstaterende dat het door nieuwe Europese wetgeving mogelijk is voor boeren, supermarkten en andere ketenpartijen afspraken te maken om prijzen te verhogen die direct ten goede komen aan het verdienvermogen van de boer;\nverzoekt de regering om in het pakket maatregelen voor dierenwelzijn, de ketenpartijen zoals de supermarkten en voedselindustrie dringend te adviseren nieuwe bindende afspraken maken met de boer, waarbij zij hun producten voor een hogere prijs kunnen afzetten;\nverzoekt de regering te onderzoeken welke wetgeving met als doel de vergoeding van de boeren te beschermen zoals de Franse wet EGalim 2, in Nederland ingesteld kan worden;\nen gaat over tot de orde van de dag.\nBeckerman\nGrinwis\nVedder\nFlach",
  "content_char_count": 1266,
  "source": {
    "document_id": "e68fda05-b9a0-46b3-ba5b-251f979f156f",
    "document_nummer": "2024D09404",
    "document_soort": "Motie (gewijzigd/nader)",
    "publication_id": "0654bc4e-0860-41a6-ab3d-9a007e617278",
    "publication_content_type": "application/xml",
    "publication_length": 2735,
    "cached": false,
    "binary_path": "bronmateriaal-onbewerkt\\cache\\document_publications\\0654bc4e-0860-41a6-ab3d-9a007e617278.xml"
  },
  "issues": []
}