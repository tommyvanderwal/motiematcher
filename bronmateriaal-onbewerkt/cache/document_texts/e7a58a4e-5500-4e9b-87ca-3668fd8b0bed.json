{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n22\nMOTIE VAN DE LEDEN TIELEN EN BUSHOFF\nVoorgesteld tijdens het Wetgevingsoverleg van\n17 oktober 2024\nDe Kamer,\ngehoord de beraadslaging,\nconstaterende dat een van de belangrijkste beleidsdoelen van de Minister van VWS is «het afwenden van een onbeheersbaar arbeidsmarkttekort»;\noverwegende dat de Kamer inzicht in cijfers nodig heeft om te kunnen beoordelen of dit beleidsdoel op doelmatige en doeltreffende wijze wordt ingevuld, met daarbij in elk geval de ontwikkeling van:\n–\nhet aantal fte's;\n–\nhet aantal vacatures;\n–\nde deeltijdfactor;\n–\nziekteverzuim en verloop;\n–\ninstroom opleidingen tekortberoepen;\n–\nhet verwachte personeelstekort,\nmet waar mogelijk een link naar de gegevens per subsector;\noverwegende dat het wenselijk is om ook een gestandaardiseerde meting op arbeidsproductiviteit per subsector beschikbaar te hebben;\nverzoekt de regering om deze arbeidsmarktgerelateerde cijfers vanaf de jaarverantwoording 2024 op compacte wijze op te nemen in de begrotingen én jaarverantwoordingen,\nen gaat over tot de orde van de dag.\nTielen\nBushoff",
  "content_char_count": 1258,
  "source": {
    "document_id": "b705c94a-fe83-43f5-807c-a48b7420e230",
    "document_nummer": "2024D39298",
    "document_soort": "Motie",
    "publication_id": "e7a58a4e-5500-4e9b-87ca-3668fd8b0bed",
    "publication_content_type": "application/xml",
    "publication_length": 3546,
    "cached": false,
    "binary_path": "bronmateriaal-onbewerkt\\cache\\document_publications\\e7a58a4e-5500-4e9b-87ca-3668fd8b0bed.xml"
  },
  "issues": []
}