{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1297\nMOTIE VAN DE LEDEN SARIS EN PATIJN\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat het ibo Wat werkt voor de toekomst een samenhangend pakket aanreikt;\noverwegende dat er, om aan een migratiesaldo te voldoen, meer grip op arbeidsmigratie nodig is via selectieve en gerichte toelating;\nverzoekt de regering om uiterlijk 1 december 2025 een samenhangend maatregelenpakket aan de Kamer voor te leggen dat de afhankelijkheid van arbeidsmigratie substantieel vermindert, met ten minste:\n–\nopties tot verhoging van het minimumloon in laagbetaalde segmenten;\n–\nhet sluiten van registratielekken zoals de BRP/RNI-adresverificatie en de versterking van Wtta-registratie en -handhaving;\n–\nselectievere toelating buiten de EU door een beperkte tekortberoepenlijst en hogere loonondergrens op functieniveau;\n–\nkrachtige handhaving en gerichte sancties in risicosectoren (inclusief inleenverbod bij recidive),\nen gaat over tot de orde van de dag.\nSaris\nPatijn",
  "content_char_count": 1085,
  "source": {
    "document_id": "103506fa-6fc8-48dd-a2c1-10b7e8355284",
    "document_nummer": "2025D43106",
    "document_soort": "Motie",
    "publication_id": "76fee7dc-4f24-4e35-a8de-a7d137921b0b",
    "publication_content_type": "application/xml",
    "publication_length": 5483,
    "cached": false,
    "binary_path": "bronmateriaal-onbewerkt\\cache\\document_publications\\76fee7dc-4f24-4e35-a8de-a7d137921b0b.xml"
  },
  "issues": []
}