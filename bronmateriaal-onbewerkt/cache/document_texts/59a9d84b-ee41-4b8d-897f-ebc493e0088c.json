{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 352\nUitvoering en evaluatie Participatiewet\nNr.\n317\nMOTIE VAN DE LEDEN MOHANDIS EN PALMEN\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat veel mensen geen gebruik maken van armoederegelingen, terwijl zij hier wel echt recht op hebben;\nconstaterende dat meer mensen de weg naar armoederegelingen weten te vinden als gemeenten hen op de regelingen kunnen wijzen, maar dat er juridische obstakels zijn om burgers proactief te benaderen;\nverzoekt de regering te onderzoeken op welke wijze inkomensondersteunende regelingen van gemeenten, zoals een stadspas, ambtshalve verstrekt kunnen worden zonder het gevaar dat dit nadelige invloed heeft op te toekenning van toeslagen of andere inkomenscomponenten, en de Kamer hierover voor Prinsjesdag te informeren;\nverzoekt de regering te onderzoeken hoe gemeenten de mogelijkheid kunnen krijgen om inwoners die recht hebben op armoederegelingen in beeld te krijgen en actief te benaderen, door gegevensuitwisseling met de Belastingdienst en op grond van de Gemeentewet,\nen gaat over tot de orde van de dag.\nMohandis\nPalmen",
  "content_char_count": 1165,
  "source": {
    "document_id": "8a1cb7f8-861d-4a1e-bb24-c600dff9c212",
    "document_nummer": "2024D22036",
    "document_soort": "Motie",
    "publication_id": "59a9d84b-ee41-4b8d-897f-ebc493e0088c",
    "publication_content_type": "application/xml",
    "publication_length": 2589,
    "cached": false,
    "binary_path": "bronmateriaal-onbewerkt\\cache\\document_publications\\59a9d84b-ee41-4b8d-897f-ebc493e0088c.xml"
  },
  "issues": []
}