{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n110\nMOTIE VAN HET LID TSEGGAI C.S.\nVoorgesteld\n3 april 2025\nDe Kamer,\ngehoord de beraadslaging,\noverwegende dat uit vele onderzoeken blijkt dat een wettelijke regeling voor meerouderschap in het belang is van kinderen en dat onder andere de staatscommissie Herijking ouderschap adviseert een dergelijke regeling in te voeren;\noverwegende dat de regering desondanks heeft laten weten vanwege «de krapte op de rijksbegroting en de bestaande druk op de organisaties» niet over te willen gaan tot het voorbereiden van een wettelijke regeling;\noverwegende dat de Staatssecretaris Rechtsbescherming heeft laten weten te betreuren dat hij deze keuze heeft moeten maken;\nvan mening dat voorkomen moet worden dat het dossier meerouderschap door de regering gesloten wordt;\nverzoekt de regering er zorg voor te dragen dat er blijvende aandacht is voor de positie van meeroudergezinnen en te onderzoeken hoe die in afwachting van wetgeving als einddoel verbeterd kan worden,\nen gaat over tot de orde van de dag.\nTseggai\nWesterveld\nMutluer\nVan Nispen",
  "content_char_count": 1146,
  "source": {
    "document_id": "15c48c5c-f853-4a97-9b39-3a907dc61fb6",
    "document_nummer": "2025D14841",
    "document_soort": "Motie",
    "publication_id": "839612a0-cb24-41b6-b127-04c947977ac3",
    "publication_content_type": "application/xml",
    "publication_length": 2690,
    "cached": false,
    "binary_path": "bronmateriaal-onbewerkt\\cache\\document_publications\\839612a0-cb24-41b6-b127-04c947977ac3.xml"
  },
  "issues": []
}