{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n32\nMOTIE VAN HET LID POSTMA\nVoorgesteld\n10 april 2024\nDe Kamer,\ngehoord de beraadslaging,\noverwegende dat voldoende draagvlak van bewoners voor de aansluiting op het warmtenet cruciaal is;\nconstaterende dat het inzetten van participatie een onderdeel is van de Omgevingswet en de aanwijsbevoegdheid;\nconstaterende dat er verschillende vormen van participatie bestaan, waarbij het een zich meer leent voor het creÃ«ren van draagvlak dan anderen;\nconstaterende dat het Programma Aardgasvrije Wijken participatie-uitgangspunten heeft ontwikkeld die gebruikt kunnen worden en zich bewezen hebben voor deze situatie;\nverzoekt de regering de participatie-uitgangspunten van Aardgasvrije Wijken te gebruiken en op zo'n manier in te zetten dat het het resultaat heeft dat een zeer grote meerderheid van de bewoners akkoord is met de aansluiting op het warmtenet of een ander systeem,\nen gaat over tot de orde van de dag.\nPostma",
  "content_char_count": 1196,
  "source": {
    "document_id": "2d66a2bc-d5ac-46cf-b8c9-2269510bc556",
    "document_nummer": "2024D14298",
    "document_soort": "Motie",
    "publication_id": "ff29c7a4-02ec-4cee-9647-62390ec5add9",
    "publication_content_type": "application/xml",
    "publication_length": 2569,
    "cached": false,
    "binary_path": "bronmateriaal-onbewerkt\\cache\\document_publications\\ff29c7a4-02ec-4cee-9647-62390ec5add9.xml"
  },
  "issues": []
}