{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n265\nMOTIE VAN HET LID RIKKERS-OOSTERKAMP\nVoorgesteld\n25 september 2024\nDe Kamer,\ngehoord de beraadslaging,\nconstaterende dat per 1 januari 2025 het handhavingsmoratorium wordt opgeheven;\noverwegende dat er geen duidelijke kaders zijn waarop gehandhaafd kan worden;\noverwegende dat de ministeries en de Belastingdienst zelf ook gebruikmaken van zzp'ers en verschillende afwegingskaders gebruiken bij deze inhuur;\nverzoekt de regering om voor 1 november 2024 een duidelijk afwegingskader voor handhaving te publiceren op de website van de Belastingdienst;\nverzoekt alle ministeries om ook zelf dit afwegingskader te gebruiken bij inhuur van zzp'ers,\nen gaat over tot de orde van de dag.\nRikkers-Oosterkamp",
  "content_char_count": 813,
  "source": {
    "document_id": "b6fb5307-107a-4e62-896f-c2f8474f0271",
    "document_nummer": "2024D34923",
    "document_soort": "Motie",
    "publication_id": "2b8498a8-7f2c-4554-acf6-576c2665e9ae",
    "publication_content_type": "application/xml",
    "publication_length": 2188,
    "cached": false,
    "binary_path": "bronmateriaal-onbewerkt\\cache\\document_publications\\2b8498a8-7f2c-4554-acf6-576c2665e9ae.xml"
  },
  "issues": []
}