{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXII\nWijziging van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025 (wijziging samenhangende met de Voorjaarsnota)\nNr.\n15\nMOTIE VAN HET LID WELZIJN\nVoorgesteld\n19 juni 2025\nDe Kamer,\ngehoord de beraadslaging,\noverwegende dat woningzoekenden op de wachtlijsten voor sociale huurwoningen soms wel vijftien jaar moeten wachten;\nconstaterende dat bij toewijzing van een sociale huurwoning er sprake is van een inkomenstoets, maar geen vermogenstoets;\noverwegende dat er onder de sociale huurders excessen zijn met een groot vermogen zoals het eigendom met verhuur van extra woningen;\noverwegende dat met het invoeren van een vermogenstoets excessen onder de huurders aangepakt kunnen worden en sociale huurwoningen naar de woningzoekenden gaan die hierop aangewezen zijn;\nverzoekt de regering om te verkennen welke mogelijkheden er zijn om een vermogenstoets te introduceren bij woningtoewijzing, en dit uiterlijk voor het komende herfstreces terug te koppelen aan de Kamer,\nen gaat over tot de orde van de dag.\nWelzijn",
  "content_char_count": 1153,
  "source": {
    "document_id": "5fde1455-5067-47e3-91c5-7d704f9de691",
    "document_nummer": "2025D28987",
    "document_soort": "Motie",
    "publication_id": "ea02a93b-1f8f-44b3-91ae-64fe20b73361",
    "publication_content_type": "application/xml",
    "publication_length": 4942,
    "cached": false,
    "binary_path": "bronmateriaal-onbewerkt\\cache\\document_publications\\ea02a93b-1f8f-44b3-91ae-64fe20b73361.xml"
  },
  "issues": []
}