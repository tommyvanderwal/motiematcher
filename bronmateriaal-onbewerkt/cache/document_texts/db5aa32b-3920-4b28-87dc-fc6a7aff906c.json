{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1057\nMOTIE VAN HET LID CEDER\nVoorgesteld\n19 december 2024\nDe Kamer,\ngehoord de beraadslaging,\noverwegende dat advocaten momenteel niet standaard uitgenodigd worden bij een jeugdbeschermingstafel en ouders hierdoor op achterstand staan, omdat ze in de eerste fase waar vergaande afspraken gemaakt worden onvoldoende bijstand hebben;\nverzoekt de regering ervoor te zorgen dat wanneer een rechtzoekende uitgenodigd wordt bij de jeugdbeschermingstafel, deze er expliciet op wordt gewezen dat hij of zij een zelfgekozen advocaat mee mag nemen, waarbij ze, voor zover ze binnen de reikwijdte van de huidige regeling vallen, gebruik kunnen maken van kosteloze rechtsbijstand,\nen gaat over tot de orde van de dag.\nCeder",
  "content_char_count": 803,
  "source": {
    "document_id": "eda1a1b0-5fd7-422d-a1b6-9c0894d309ee",
    "document_nummer": "2024D51477",
    "document_soort": "Motie",
    "publication_id": "db5aa32b-3920-4b28-87dc-fc6a7aff906c",
    "publication_content_type": "application/xml",
    "publication_length": 2114,
    "cached": false,
    "binary_path": "bronmateriaal-onbewerkt\\cache\\document_publications\\db5aa32b-3920-4b28-87dc-fc6a7aff906c.xml"
  },
  "issues": []
}