{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n810\nMOTIE VAN HET LID BOON\nVoorgesteld\n12 maart 2025\nDe Kamer,\ngehoord de beraadslaging,\nconstaterende dat de Arbeidsinspectie misbruik van de kenniswerkersregeling signaleert, waarbij zogenaamde «kenniswerkers» worden ingezet in nagelsalons en spoelkeukens;\noverwegende dat dit misbruik vooral voorkomt bij werknemers jonger dan 30 jaar, omdat voor hen een lager salariscriterium geldt, wat het financieel aantrekkelijker maakt om minder gekwalificeerde arbeidskrachten onder deze regeling aan te trekken;\nverzoekt de Minister om het verschil in normbedrag tussen kenniswerkers jonger en ouder dan 30 jaar te schrappen en één hoger normbedrag vast te stellen om misbruik tegen te gaan,\nen gaat over tot de orde van de dag.\nBoon",
  "content_char_count": 861,
  "source": {
    "document_id": "b359d9c8-843d-466f-993d-1c9bb3c3217a",
    "document_nummer": "2025D10377",
    "document_soort": "Motie",
    "publication_id": "d28886ee-724e-4e08-bfb8-ab53220ab5db",
    "publication_content_type": "application/xml",
    "publication_length": 2196,
    "cached": false,
    "binary_path": "bronmateriaal-onbewerkt\\cache\\document_publications\\d28886ee-724e-4e08-bfb8-ab53220ab5db.xml"
  },
  "issues": []
}