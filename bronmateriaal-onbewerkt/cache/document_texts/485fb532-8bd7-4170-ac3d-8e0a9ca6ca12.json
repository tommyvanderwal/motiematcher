{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n67\nMOTIE VAN DE LEDEN WESTERVELD EN TSEGGAI\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat meer dan 25.000 mbo-studenten in het jaar 2021–2022 het onderwijs voortijdig hebben verlaten;\nconstaterende dat diverse mbo-instellingen zijn gestart met oriëntatiejaren om studenten te helpen bij het maken van de juiste studiekeuze en brede ontwikkeling, en de Minister van plan is pilots mogelijk te maken;\nconstaterende dat in het huidige voorstel studenten zich in een oriëntatiejaar nog steeds moeten inschrijven op een opleidingsdomein;\noverwegende dat studenten zich soms juist breed willen oriënteren;\nverzoekt de regering om het binnen deze pilots mogelijk te maken dat studenten zich niet hoeven te beperken tot oriëntatie op één opleidingsdomein en het werkveld te betrekken bij de opzet van de eindevaluatie van de pilots, en de Kamer hierover te informeren,\nen gaat over tot de orde van de dag.\nWesterveld\nTseggai",
  "content_char_count": 1158,
  "source": {
    "document_id": "cfcc19c4-e323-4cda-bcca-024f502a37f0",
    "document_nummer": "2024D01320",
    "document_soort": "Motie",
    "publication_id": "485fb532-8bd7-4170-ac3d-8e0a9ca6ca12",
    "publication_content_type": "application/xml",
    "publication_length": 2666,
    "cached": false,
    "binary_path": "bronmateriaal-onbewerkt\\cache\\document_publications\\485fb532-8bd7-4170-ac3d-8e0a9ca6ca12.xml"
  },
  "issues": []
}