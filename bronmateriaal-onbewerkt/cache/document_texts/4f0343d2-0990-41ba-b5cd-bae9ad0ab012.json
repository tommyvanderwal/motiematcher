{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 364\nWijziging van Boek 1 van het Burgerlijk Wetboek om de drempel te verlagen voor grootouders om tot omgang te kunnen verzoeken (Wet drempelverlaging omgang grootouders)\nNr.\n9\nMOTIE VAN DE LEDEN LAHLAH EN VAN NISPEN\nVoorgesteld\n12 juni 2024\nDe Kamer,\ngehoord de beraadslaging,\noverwegende dat in zaken betreffende minderjarigen van 12 jaar of ouder de rechter pas mag beslissen als die minderjarige zijn of haar mening heeft kunnen geven;\noverwegende dat de rechter nu al ook kinderen jonger dan 12 jaar mag horen;\noverwegende dat in het WODC-onderzoek «Kind in proces: van communicatie naar effectieve participatie» wordt voorgesteld om kinderen vanaf 8 jaar uit te nodigen voor een kindgesprek;\nverzoekt de regering om te onderzoeken hoe vaak kinderen onder de 12 jaar nu al worden gehoord door de rechter, wat de ervaringen hiermee zijn, en op welke manier dit bevorderd kan worden zodat alle kinderen die daartoe in staat zijn hun mening kunnen geven, en in de Kamer in het komend najaar hierover te rapporteren,\nen gaat over tot de orde van de dag.\nLahlah\nVan Nispen",
  "content_char_count": 1146,
  "source": {
    "document_id": "5d5cc850-353b-4469-958d-b04770aec559",
    "document_nummer": "2024D24542",
    "document_soort": "Motie",
    "publication_id": "4f0343d2-0990-41ba-b5cd-bae9ad0ab012",
    "publication_content_type": "application/xml",
    "publication_length": 2570,
    "cached": false,
    "binary_path": "bronmateriaal-onbewerkt\\cache\\document_publications\\4f0343d2-0990-41ba-b5cd-bae9ad0ab012.xml"
  },
  "issues": []
}