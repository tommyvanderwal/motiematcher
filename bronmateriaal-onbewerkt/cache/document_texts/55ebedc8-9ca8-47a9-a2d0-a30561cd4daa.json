{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2965\nMOTIE VAN HET LID VAN BAARLE\nVoorgesteld\n14 november 2024\nDe Kamer,\ngehoord de beraadslaging,\nconstaterende dat Nederland onder artikel 1 van het Genocideverdrag de plicht heeft om genocide te voorkomen;\nconstaterende dat het VN Special Committee in zijn laatste rapport tot de conclusie komt dat het Israëlisch beleid en de uitvoering daarvan in Gaza overeenkomen met de kenmerken van genocide;\nconstaterende dat er bij het Internationaal Gerechtshof een rechtszaak tegen Israël loopt op grond van het Genocideverdrag;\nconstaterende dat mensenrechtenorganisaties zoals Human Rights Watch concluderen dat Israël zich niet aan de tussentijdse bevelen van het Internationaal Gerechtshof houdt om genocide te voorkomen;\noverwegende dat de signalen dat er genocide plaatsvindt in Gaza met de dag toenemen en niet meer genegeerd mogen worden onder de internationaalrechtelijke verplichting van Nederland om genocide te voorkomen;\nspreekt uit dat er een genocide plaatsvindt in Gaza en verzoekt de regering om dat standpunt over te nemen,\nen gaat over tot de orde van de dag.\nVan Baarle",
  "content_char_count": 1219,
  "source": {
    "document_id": "8379a877-f5f2-4167-896a-db821f9f51f7",
    "document_nummer": "2024D44068",
    "document_soort": "Motie",
    "publication_id": "55ebedc8-9ca8-47a9-a2d0-a30561cd4daa",
    "publication_content_type": "application/xml",
    "publication_length": 2629,
    "cached": false,
    "binary_path": "bronmateriaal-onbewerkt\\cache\\document_publications\\55ebedc8-9ca8-47a9-a2d0-a30561cd4daa.xml"
  },
  "issues": []
}