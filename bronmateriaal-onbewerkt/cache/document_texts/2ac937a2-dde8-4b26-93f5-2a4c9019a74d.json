{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2121\nMOTIE VAN HET LID VAN CAMPEN C.S.\nVoorgesteld\n15 oktober 2024\nDe Kamer,\ngehoord de beraadslaging,\nconstaterende dat Hongarije eigenstandig de visumregels voor onder anderen Russische en Wit-Russische staatsburgers heeft aangepast;\noverwegende dat Hongarije hiermee de integriteit van de Schengenzone heeft beschadigd en een acuut veiligheidsrisico voor de rest van de EU veroorzaakt in verband met mogelijke Russische inmenging en het vrij verkeer van personen binnen de EU;\nvan mening dat ernaar moet worden gestreefd dat de Europese Commissie er uiteindelijk niet toe over hoeft te gaan om Hongarije (tijdelijk) te schorsen;\nverzoekt de regering om steun uit te spreken voor maatregelen binnen de kaders van de Schengengrenscode tegen Hongarije, vanuit de Europese Commissie dan wel vanuit individuele EU-lidstaten, ter bescherming van de integriteit van de Schengenzone, waaronder geco√∂rdineerde grenscontroles dan wel paspoortcontroles rond Hongarije door EU-lidstaten en verdergaande maatregelen indien de Europese Commissie daartoe besluit,\nen gaat over tot de orde van de dag.\nVan Campen\nKahraman\nCeder",
  "content_char_count": 1215,
  "source": {
    "document_id": "1ee4cda8-a259-4cb3-af93-1e273be9d67f",
    "document_nummer": "2024D38777",
    "document_soort": "Motie",
    "publication_id": "2ac937a2-dde8-4b26-93f5-2a4c9019a74d",
    "publication_content_type": "application/xml",
    "publication_length": 2675,
    "cached": false,
    "binary_path": "bronmateriaal-onbewerkt\\cache\\document_publications\\2ac937a2-dde8-4b26-93f5-2a4c9019a74d.xml"
  },
  "issues": []
}