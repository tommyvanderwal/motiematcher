{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n59\nMOTIE VAN HET LID HEUTINK\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat milieuorganisaties en het kabinet nu al voorsorteren op rechtszaken;\noverwegende dat het blijven vasthouden aan het «one out, all out»-principe de kans op rechtszaken aanzienlijk zal vergroten;\nvan mening dat de overschrijding van één stof geen aanleiding mag zijn om het hele water af te keuren;\nverzoekt de regering om in Brussel te pleiten voor het schrappen van het «one out, all out»-principe ten aanzien van de KRW;\nverzoekt de regering tevens om de uitkomsten van de gesprekken voor het zomerreces te rapporteren aan de Kamer,\nen gaat over tot de orde van de dag.\nHeutink",
  "content_char_count": 923,
  "source": {
    "document_id": "c61763a4-9355-46b4-bb66-f07e359d199a",
    "document_nummer": "2024D03021",
    "document_soort": "Motie",
    "publication_id": "e7858f15-271c-4681-be11-b3efe78c7f8b",
    "publication_content_type": "application/xml",
    "publication_length": 2356,
    "cached": false,
    "binary_path": "bronmateriaal-onbewerkt\\cache\\document_publications\\e7858f15-271c-4681-be11-b3efe78c7f8b.xml"
  },
  "issues": []
}