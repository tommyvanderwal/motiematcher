{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 883\nArbeidsomstandigheden\nNr.\n538\nMOTIE VAN HET LID PATIJN\nVoorgesteld\n4 september 2025\nDe Kamer,\ngehoord de beraadslaging,\nconstaterende dat er ernstige signalen zijn van onrechtmatige omgang met zieke werknemers bij het Detentiecentrum Rotterdam, waaronder het weigeren van ziekmeldingen en het bemoeilijken van de toegang tot de bedrijfsarts;\noverwegende dat werknemers recht hebben op zorgvuldige begeleiding bij ziekte, toegang tot een second opinion en een geschillenregeling, en dat van een overheidsinstelling voorbeeldgedrag op het gebied van goed werkgeverschap verwacht mag worden;\nverzoekt de regering om te zorgen voor goed werkgeverschap bij overheidsinstellingen, betere naleving van wet- en regelgeving en het vergroten van de bekendheid rond rechten van werkenden;\nverzoekt de regering met werknemers- en werkgeversvertegenwoordigers, arbodiensten en de Arbeidsinspectie verder te onderzoeken hoe dit gedrag voorkomen kan worden en daarbij ook te kijken naar welke rol het Certificatieschema Arbodiensten kan spelen,\nen gaat over tot de orde van de dag.\nPatijn",
  "content_char_count": 1151,
  "source": {
    "document_id": "e1b402bb-6b82-428e-bd81-55988f1bb103",
    "document_nummer": "2025D37294",
    "document_soort": "Motie",
    "publication_id": "23bb531d-836f-4a95-b834-ec7705ce36c5",
    "publication_content_type": "application/xml",
    "publication_length": 4589,
    "cached": false,
    "binary_path": "bronmateriaal-onbewerkt\\cache\\document_publications\\23bb531d-836f-4a95-b834-ec7705ce36c5.xml"
  },
  "issues": []
}