{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n667\nMOTIE VAN HET LID KOSTIC\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat biologische boeren bijdragen aan verschillende maatschappelijke doelen, zoals gezonde bodem, goede waterkwaliteit, sterkere natuur en dierenwelzijn;\nconstaterende dat het Rijk wil inzetten op meer biologische landbouw;\nconstaterende dat als buren van biologische boeren bestrijdingsmiddelen spuiten, de biologische boeren nu kosten moeten maken voor het beschermen van hun gewassen;\nconstaterende dat dit zorgt voor oneerlijke concurrentie en onnodige extra kosten voor biologische boeren;\nconstaterende dat biologische boeren dit helaas niet zelf kunnen oplossen en daarom de Tweede Kamer om hulp vragen;\nverzoekt de regering om op korte termijn te verkennen op welke manier de regering ervoor kan zorgen dat de verantwoordelijkheid voor de gevolgen van het gebruik van bestrijdingsmiddelen wordt gelegd bij de gebruiker en niet bij de biologische boer,\nen gaat over tot de orde van de dag.\nKostiÄ‡",
  "content_char_count": 1111,
  "source": {
    "document_id": "7f74e9df-be7c-4ed0-a724-619efcfaf396",
    "document_nummer": "2024D20734",
    "document_soort": "Motie",
    "publication_id": "d9250b40-fde2-4c0b-b8d1-f5c4066cc377",
    "publication_content_type": "application/xml",
    "publication_length": 2506,
    "cached": false,
    "binary_path": "bronmateriaal-onbewerkt\\cache\\document_publications\\d9250b40-fde2-4c0b-b8d1-f5c4066cc377.xml"
  },
  "issues": []
}