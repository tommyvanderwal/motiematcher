{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n385\nMOTIE VAN HET LID GABRIËLS C.S.\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat er nog steeds te veel ingeleverde elektronische apparaten door de shredder gaan;\noverwegende dat reparatie en hergebruik van deze apparaten meer bijdragen aan de circulariteitsdoelstellingen dan recycling;\nconstaterende dat Stichting OPEN, de producentenorganisatie voor elektrische apparaten, wel een inzameldoelstelling maar geen hergebruikdoelstelling opgelegd gekregen heeft;\nverzoekt de regering om in het Nationaal Programma Circulaire Economie een hergebruiksdoelstelling voor elektronische apparaten op te nemen,\nen gaat over tot de orde van de dag.\nGabriëls\nWingelaar\nBamenga",
  "content_char_count": 815,
  "source": {
    "document_id": "dddd94b4-a7c1-46b4-b967-98c80ec45647",
    "document_nummer": "2025D42993",
    "document_soort": "Motie",
    "publication_id": "3f9d9ef8-ae1f-43c6-a392-75d8479a9def",
    "publication_content_type": "application/xml",
    "publication_length": 4803,
    "cached": false,
    "binary_path": "bronmateriaal-onbewerkt\\cache\\document_publications\\3f9d9ef8-ae1f-43c6-a392-75d8479a9def.xml"
  },
  "issues": []
}