{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 446\nWijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten)\nNr.\n71\nMOTIE VAN HET LID PODT\nVoorgesteld\n1 april 2025\nDe Kamer,\ngehoord de beraadslaging,\noverwegende dat goede en snelle registratie van arbeidsmigranten in de BRP cruciaal is voor goed zicht op hoeveel arbeidsmigranten er in Nederland zijn en waar ze zijn, maar dat dit nu vaak niet gebeurt;\noverwegende dat de zorgplicht voor registratie in de BRP nu niet wordt opgenomen in het normenkader, terwijl dit vermoedelijk wel een positieve bijdrage zou leveren aan goede registratie;\nconstaterende dat het onduidelijk is of het opnemen van de zorgplicht in de BRP tot vertraging van invoering van de wet zou leiden of niet, maar dat vertraging van de wet hoe dan ook onwenselijk is;\nverzoekt de regering om zo snel mogelijk te onderzoeken op welke termijn de zorgplicht in het normenkader opgenomen kan worden, en dit tijdig genoeg te doen zodat het opnemen van de zorgplicht eventueel nog gelijktijdig met inwerkingtreding van de wet kan;\nverzoekt de regering om de zorgplicht op te nemen in het normenkader, desnoods na inwerkingtreding van de wet,\nen gaat over tot de orde van de dag.\nPodt",
  "content_char_count": 1441,
  "source": {
    "document_id": "852ad871-e61b-48e3-9f0c-56aeb670ddeb",
    "document_nummer": "2025D14337",
    "document_soort": "Motie",
    "publication_id": "f9c69b7a-3fa7-4439-98f7-55a6c15b8466",
    "publication_content_type": "application/xml",
    "publication_length": 2813,
    "cached": false,
    "binary_path": "bronmateriaal-onbewerkt\\cache\\document_publications\\f9c69b7a-3fa7-4439-98f7-55a6c15b8466.xml"
  },
  "issues": []
}