{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n828\nMOTIE VAN HET LID SARIS C.S.\nVoorgesteld\n16 april 2025\nDe Kamer,\ngehoord de beraadslaging,\nconstaterende dat het werken aan herstel van vertrouwen in het UWV van groot belang is;\nconstaterende dat cliënten van het UWV zich niet altijd durven te melden bij het UWV;\noverwegende dat een onafhankelijk meldpunt cruciaal is bij het herstel van vertrouwen en het toewerken naar een oplossing;\noverwegende dat het voldoende borgen van het cliëntperspectief bijdraagt aan herstel van de gemaakte fouten door het UWV;\nverzoekt de regering om vóór het zomerreces de mogelijkheid van een onafhankelijk meldpunt voor de hersteloperaties van het UWV, met de benodigde capaciteit, concreet uit te werken, en de Kamer hierover te informeren,\nen gaat over tot de orde van de dag.\nSaris\nVan Kent\nCeder",
  "content_char_count": 922,
  "source": {
    "document_id": "e774935d-d234-40ff-83ee-4cb992e848e3",
    "document_nummer": "2025D17403",
    "document_soort": "Motie",
    "publication_id": "541840b3-1d73-4463-b055-8ab12d30e84d",
    "publication_content_type": "application/xml",
    "publication_length": 2394,
    "cached": false,
    "binary_path": "bronmateriaal-onbewerkt\\cache\\document_publications\\541840b3-1d73-4463-b055-8ab12d30e84d.xml"
  },
  "issues": []
}