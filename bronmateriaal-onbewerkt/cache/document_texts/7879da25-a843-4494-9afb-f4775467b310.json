{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3203\nMOTIE VAN DE LEDEN VAN BAARLE EN DOBBE\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het Internationaal Gerechtshof maatregelen noodzakelijk acht om handels- en investeringsrelaties met bedrijven in de illegaal bezette Palestijnse gebieden te voorkomen;\noverwegende dat de Europese Commissie hier maatregelen voor kan formuleren;\nverzoekt de regering om bij de Europese Commissie te pleiten voor het spoedig uitbrengen van maatregelen om de handhaving van het internationaal recht effectiever te waarborgen, in overeenstemming met het advies van het Internationaal Gerechtshof over de illegaal bezette Palestijnse gebieden,\nen gaat over tot de orde van de dag.\nVan Baarle\nDobbe",
  "content_char_count": 848,
  "source": {
    "document_id": "06964e5f-d884-4741-8bee-04b6f74e1ad1",
    "document_nummer": "2025D32303",
    "document_soort": "Motie",
    "publication_id": "7879da25-a843-4494-9afb-f4775467b310",
    "publication_content_type": "application/xml",
    "publication_length": 4588,
    "cached": false,
    "binary_path": "bronmateriaal-onbewerkt\\cache\\document_publications\\7879da25-a843-4494-9afb-f4775467b310.xml"
  },
  "issues": []
}