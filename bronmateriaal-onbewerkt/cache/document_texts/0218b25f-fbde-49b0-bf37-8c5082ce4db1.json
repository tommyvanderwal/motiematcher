{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1402\nMOTIE VAN DE LEDEN INGE VAN DIJK EN STULTIENS\nVoorgesteld\n13 juni 2024\nDe Kamer,\ngehoord de beraadslaging,\noverwegende dat veel gedupeerde ouders de CWS reeds hebben doorlopen of in bezwaar zijn tegen het besluit over hun schadevergoeding;\noverwegende dat nu tussentijds de spelregels veranderen, er grote en onuitlegbare verschillen ontstaan tussen de wijze waarop en de ruimhartigheid waarmee gecompenseerd wordt voor gedupeerde ouders in de verschillende stadia van de hersteloperatie, in het kader van gelijkheid;\nverzoekt de regering op korte termijn te komen met een onafhankelijk advies over hoe om te gaan met de ouders die de CWS al hebben doorlopen of in bezwaar zijn, op grond van gelijkheid,\nen gaat over tot de orde van de dag.\nInge van Dijk\nStultiens",
  "content_char_count": 867,
  "source": {
    "document_id": "c8271e4a-9659-4fc4-804d-b03d97286693",
    "document_nummer": "2024D24759",
    "document_soort": "Motie",
    "publication_id": "0218b25f-fbde-49b0-bf37-8c5082ce4db1",
    "publication_content_type": "application/xml",
    "publication_length": 2271,
    "cached": false,
    "binary_path": "bronmateriaal-onbewerkt\\cache\\document_publications\\0218b25f-fbde-49b0-bf37-8c5082ce4db1.xml"
  },
  "issues": []
}