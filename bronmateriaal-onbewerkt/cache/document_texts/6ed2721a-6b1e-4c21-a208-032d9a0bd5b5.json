{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 284\nSlavernijverleden\nNr.\n59\nMOTIE VAN HET LID EERDMANS\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat de Nationaal Coördinator tegen Discriminatie en Racisme op de zender Al-Jazeera heeft gezegd dat het Westen een oorlog voert tegen moslims en dat moslimhaat in Nederland is geïnstitutionaliseerd;\noverwegende dat hij met deze kwalijke uitspraken een heel land in de discriminatiehoek heeft gezet en dat zijn onjuiste uitspraken veel afkeer en verontwaardiging hebben opgeroepen;\nconstaterende dat de coördinator inmiddels spijt heeft betuigd van zijn uitspraken;\nverzoekt het kabinet de Nationaal Coördinator tegen Discriminatie en Racisme bij een volgende uitglijder meteen de laan uit te sturen,\nen gaat over tot de orde van de dag.\nEerdmans",
  "content_char_count": 850,
  "source": {
    "document_id": "75368308-6967-4aeb-b94b-6919d3d3bb65",
    "document_nummer": "2025D31847",
    "document_soort": "Motie",
    "publication_id": "6ed2721a-6b1e-4c21-a208-032d9a0bd5b5",
    "publication_content_type": "application/xml",
    "publication_length": 4383,
    "cached": false,
    "binary_path": "bronmateriaal-onbewerkt\\cache\\document_publications\\6ed2721a-6b1e-4c21-a208-032d9a0bd5b5.xml"
  },
  "issues": []
}