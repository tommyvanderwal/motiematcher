{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 698\nVoorstel van wet van het lid De Hoop tot wijziging van de Uitvoeringswet huurprijzen woonruimte en de Woningwet in verband met de bevriezing van de huren in 2025 en van de Wet op de vennootschapsbelasting 1969 en andere fiscale wetten in verband met het vervallen van de vennootschapsbelastingplicht voor woningcorporaties en dekkingsmaatregelen daarvoor\nNr.\n10\nMOTIE VAN HET LID BECKERMAN\nVoorgesteld\n23 april 2025\nDe Kamer,\ngehoord de beraadslaging,\noverwegende dat de coalitie heeft besloten om de huren voor twee jaar te bevriezen;\nconstaterende dat er onduidelijkheid over is ontstaan of dit voor alle sociale huurders geldt, inclusief sociale huurders bij particuliere verhuurders;\nconstaterende dat haast is geboden gelet op de wettelijke verplichting om voor 1 mei duidelijkheid te geven over de voorgenomen huuraanpassingen;\nverzoekt de regering alle sociale huren te bevriezen per 1 juli,\nen gaat over tot de orde van de dag.\nBeckerman",
  "content_char_count": 1023,
  "source": {
    "document_id": "6e258c22-c046-4b84-82aa-6c0b6afdd8dc",
    "document_nummer": "2025D18745",
    "document_soort": "Motie",
    "publication_id": "4fcd28d2-d16f-4530-a152-12540cbe10cc",
    "publication_content_type": "application/xml",
    "publication_length": 5169,
    "cached": false,
    "binary_path": "bronmateriaal-onbewerkt\\cache\\document_publications\\4fcd28d2-d16f-4530-a152-12540cbe10cc.xml"
  },
  "issues": []
}