{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n30\nMOTIE VAN HET LID DE VOS\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de hypotheekrenteaftrek in het verleden een maximale aftrek van 52% kende;\noverwegende dat deze aftrek voor veel huishoudens een belangrijke steun vormt bij het dragen van de woonlasten;\noverwegende dat verdere beperking van de hypotheekrenteaftrek de koopkracht en de betaalbaarheid van woningen negatief beïnvloedt;\nverzoekt de regering deze aftrek onaangetast te laten en met een gedekt voorstel te komen om het maximale aftrektarief terug te brengen naar 52%, zonder dat dit leidt tot verhoging van andere belastingen,\nen gaat over tot de orde van de dag.\nDe Vos",
  "content_char_count": 903,
  "source": {
    "document_id": "b9532f61-dcb8-488b-a0f1-d6a378640228",
    "document_nummer": "2025D43297",
    "document_soort": "Motie",
    "publication_id": "89433f2f-0838-4a41-868b-eb82f2ea889a",
    "publication_content_type": "application/xml",
    "publication_length": 4784,
    "cached": false,
    "binary_path": "bronmateriaal-onbewerkt\\cache\\document_publications\\89433f2f-0838-4a41-868b-eb82f2ea889a.xml"
  },
  "issues": []
}