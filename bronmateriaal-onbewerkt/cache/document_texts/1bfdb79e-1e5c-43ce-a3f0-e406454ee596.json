{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n468\nMOTIE VAN DE LEDEN CEDER EN STOFFER\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat per 1 januari 2025 financiering voor regionale samenwerking en samen opleiden via de onderwijsregio's wordt verdeeld tussen scholen of opleiders;\noverwegende dat er binnen de bestaande verbanden goede samenwerking plaatsvindt, waarbij scholen bijvoorbeeld geregeld regionaal samenwerken met andere schoolbesturen, maar voor het opleiden van leraren samenwerken in landelijk verband;\noverwegende dat het opdoen van ervaring met samenwerking in de nieuwe onderwijsregio's de bestaande goede regionale en landelijke samenwerking niet moet doorkruisen;\nverzoekt de regering om te borgen dat de goede bestaande samenwerking omtrent het aanpakken van het lerarentekort en het opleiden van leraren in stand blijft en daarvoor de bestuurlijke en financiÃ«le randvoorwaarden te continueren, waar dat goed werkt in nauwe samenwerking met de onderwijsregio's,\nen gaat over tot de orde van de dag.\nCeder\nStoffer",
  "content_char_count": 1124,
  "source": {
    "document_id": "56591999-0990-441e-b85b-a65fa63533b8",
    "document_nummer": "2024D11941",
    "document_soort": "Motie",
    "publication_id": "1bfdb79e-1e5c-43ce-a3f0-e406454ee596",
    "publication_content_type": "application/xml",
    "publication_length": 2550,
    "cached": false,
    "binary_path": "bronmateriaal-onbewerkt\\cache\\document_publications\\1bfdb79e-1e5c-43ce-a3f0-e406454ee596.xml"
  },
  "issues": []
}