{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2012\nMOTIE VAN DE LEDEN VAN BAARLE EN DASSEN\nVoorgesteld tijdens het Notaoverleg van\n25 januari 2024\nDe Kamer,\ngehoord de beraadslaging,\nconstaterende dat met steun van het Israëlische leger repressieve maatregelen opgelegd worden aan Palestijnen in de Westbank;\noverwegende dat dat het in Al-Khalil zelfs zover gaat dat er sprake is van een soort staat van beleg, waardoor Palestijnen slechts enkele uren per dag hun huis mogen verlaten;\noverwegende dat Human Rights Watch rapporteert over gewelddadige invallen van het Israëlische leger op de Westbank met burgerslachtoffers als gevolg;\nverzoekt de regering om in Europees verband te bepleiten om Israël op te\nroepen om de door het Israëlische leger ondersteunde en uitgevoerde repressie op de Westbank per direct te stoppen,\nen gaat over tot de orde van de dag.\nVan Baarle\nDassen",
  "content_char_count": 933,
  "source": {
    "document_id": "72d1efe5-5900-4747-bdf9-a1ed3b2e8176",
    "document_nummer": "2024D02642",
    "document_soort": "Motie",
    "publication_id": "e5ee927d-2abc-4748-9932-40fedb428760",
    "publication_content_type": "application/xml",
    "publication_length": 2445,
    "cached": false,
    "binary_path": "bronmateriaal-onbewerkt\\cache\\document_publications\\e5ee927d-2abc-4748-9932-40fedb428760.xml"
  },
  "issues": []
}