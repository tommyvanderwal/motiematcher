{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 196\nDuurzame ontwikkeling en beleid\nNr.\n836\nMOTIE VAN HET LID KRÖGER\nVoorgesteld\n23 januari 2025\nDe Kamer,\ngehoord de beraadslaging,\noverwegende dat uit onderzoek blijkt dat een groeiende groep Nederlanders gebukt gaat onder energiearmoede;\noverwegende dat het Noodfonds Energie de afgelopen jaren ruim 100.000 mensen heeft geholpen die de energierekening niet konden betalen;\noverwegende dat er tot op heden geen duidelijkheid is over de continuering van het Noodfonds Energie terwijl er wel een grote behoefte is aan steun;\noverwegende dat het verduurzamen van huizen de energierekening structureel verlaagt;\noverwegende dat het Europese Sociaal Klimaatfonds de mogelijkheid biedt voor financiering van een structurele aanpak van energiearmoede;\nverzoekt de regering het Noodfonds Energie zo snel mogelijk open te stellen en deze doelgroep te helpen met structurele verduurzamingsmaatregelen;\nverzoekt de regering een snelle aanvraag bij het Sociaal Klimaatfonds in te dienen voor het structureel borgen van steun voor mensen in energiearmoede en alle wet- en regelgeving voor te bereiden voor de publieke uitvoering hiervan per 1 januari 2026,\nen gaat over tot de orde van de dag.\nKröger",
  "content_char_count": 1264,
  "source": {
    "document_id": "475cd293-5346-44b6-b1f4-615ebaeaad6f",
    "document_nummer": "2025D02360",
    "document_soort": "Motie",
    "publication_id": "01944908-5c17-4686-b2f9-92a1309320d6",
    "publication_content_type": "application/xml",
    "publication_length": 2682,
    "cached": false,
    "binary_path": "bronmateriaal-onbewerkt\\cache\\document_publications\\01944908-5c17-4686-b2f9-92a1309320d6.xml"
  },
  "issues": []
}