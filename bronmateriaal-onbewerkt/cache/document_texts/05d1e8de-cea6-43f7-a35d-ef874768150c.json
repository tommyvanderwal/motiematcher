{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n64\nMOTIE VAN HET LID BAMENGA C.S.\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat het kabinet diverse bezuinigingen doorvoert op het ODA-budget en de BHO-begroting en onduidelijk is wat de gevolgen daarvan zullen zijn;\noverwegende dat de gevolgen van deze bezuinigingen voor de meest kwetsbare groepen in ontwikkelingslanden aanzienlijk kunnen zijn en dat goed bestuur inhoudt dat de effecten van bezuinigingen eerst in kaart worden gebracht alvorens de bezuinigingen worden doorgevoerd;\nverzoekt de regering om de gevolgen van de voorgenomen bezuinigingen op ontwikkelingssamenwerking te onderbouwen met een doorrekening en de resultaten hiervan uiterlijk met Prinsjesdag met de Kamer te delen,\nen gaat over tot de orde van de dag.\nBamenga\nHirsch\nCeder",
  "content_char_count": 982,
  "source": {
    "document_id": "f5adc086-ee37-4890-8777-bd502d4d5ee4",
    "document_nummer": "2025D05784",
    "document_soort": "Motie",
    "publication_id": "05d1e8de-cea6-43f7-a35d-ef874768150c",
    "publication_content_type": "application/xml",
    "publication_length": 2463,
    "cached": false,
    "binary_path": "bronmateriaal-onbewerkt\\cache\\document_publications\\05d1e8de-cea6-43f7-a35d-ef874768150c.xml"
  },
  "issues": []
}