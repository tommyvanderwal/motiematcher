{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n36\nMOTIE VAN DE LEDEN DE HOOP EN VEDDER\nVoorgesteld tijdens het Notaoverleg van\n22 januari 2024\nDe Kamer,\ngehoord de beraadslaging,\nconstaterende dat er diverse spoordijken zijn waar verzakkingen plaats hebben gevonden, zoals recentelijk in Zeeland en bij Culemborg;\noverwegende dat het cruciaal is dat spoorinfrastructuur veilig is en dat de continu√Øteit van de dienstregeling niet in gevaar mag komen door achterstallig onderhoud;\noverwegende dat ProRail onderzoek doet naar de situatie van de kwetsbare spoordijken;\nverzoekt de regering om op korte termijn met een plan van aanpak te komen om de kwetsbare spoordijken aan de actuele normen te laten voldoen en hierbij ook de benodigde budgetten te inventariseren, en de Kamer hierover te informeren voor de behandeling van de begroting voor het jaar 2025,\nen gaat over tot de orde van de dag.\nDe Hoop\nVedder",
  "content_char_count": 1024,
  "source": {
    "document_id": "5f306966-5af3-402b-8ad5-c712d995d876",
    "document_nummer": "2024D01897",
    "document_soort": "Motie",
    "publication_id": "4ecac769-9c13-4857-8171-1d6c9d791c81",
    "publication_content_type": "application/xml",
    "publication_length": 2501,
    "cached": false,
    "binary_path": "bronmateriaal-onbewerkt\\cache\\document_publications\\4ecac769-9c13-4857-8171-1d6c9d791c81.xml"
  },
  "issues": []
}