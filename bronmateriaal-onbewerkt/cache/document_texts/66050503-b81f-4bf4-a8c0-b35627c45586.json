{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 697\nGebiedsgerichte economische perspectieven en Regionaal Economisch Beleid\nNr.\n147\nMOTIE VAN HET LID CHAKOR\nVoorgesteld\n12 juni 2024\nDe Kamer,\ngehoord de beraadslaging,\noverwegende dat voldoende werkgelegenheid, goede zorg, goed openbaar vervoer en een passend voorzieningenniveau essentieel zijn voor de leefbaarheid in alle regio's;\noverwegende dat structurele problemen in deze regio's aangepakt moeten worden voor een duurzame toekomst;\nconstaterende dat er regio's zijn waar de leefbaarheid onder druk staat door het verdwijnen van werkgelegenheid, voorzieningen, afnemende bereikbaarheid en het mede hierdoor wegtrekken van inwoners;\nconstaterende dat de aanbevelingen uit het rapport Elke regio telt! nog niet volledig zijn uitgevoerd;\nroept de regering op om de aanbevelingen uit het rapport Elke regio telt! verder uit te voeren, die uitvoering waar mogelijk te versnellen en hiervoor een concreet plan op te stellen met daarin speciale aandacht voor het bevorderen van werkgelegenheid, het verbeteren van de zorgvoorzieningen en het optimaliseren van het openbaar vervoer, en de Kamer hierover te informeren,\nen gaat over tot de orde van de dag.\nChakor",
  "content_char_count": 1238,
  "source": {
    "document_id": "4a807182-5100-4009-9c39-ffeb53ffdc5b",
    "document_nummer": "2024D24397",
    "document_soort": "Motie",
    "publication_id": "66050503-b81f-4bf4-a8c0-b35627c45586",
    "publication_content_type": "application/xml",
    "publication_length": 2611,
    "cached": false,
    "binary_path": "bronmateriaal-onbewerkt\\cache\\document_publications\\66050503-b81f-4bf4-a8c0-b35627c45586.xml"
  },
  "issues": []
}