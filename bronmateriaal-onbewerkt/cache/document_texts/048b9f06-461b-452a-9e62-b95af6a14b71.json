{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n25\nMOTIE VAN DE LEDEN SIX DIJKSTA EN KATHMANN\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\noverwegende dat de wijze waarop wetgeving wordt vertaald in programmeercode in de praktijk een vorm van wetsuitleg is waarop niet of nauwelijks gestuurd wordt door de wetgever («code is law»);\noverwegende dat de wetgever te vaak nog te weinig overziet wat de ICT-uitvoerbaarheid van wetgeving is;\noverwegende dat er al meerdere initiatieven bestaan die voorstellen om ICT-implementatie een onderdeel uit te laten maken van wetgeving, zoals Wendbaar wetgeven of LegOps;\nverzoekt de regering met een voorstel te komen hoe de component ICT-implementatie beter en structureel geïmplementeerd kan worden in het wetgevingsproces van regering en parlement, zodanig dat dit zowel bijdraagt aan de kwaliteit van wetgeving als recht doet aan de werkelijkheid van de uitvoering,\nen gaat over tot de orde van de dag.\nSix Dijkstra\nKathmann",
  "content_char_count": 1138,
  "source": {
    "document_id": "aa5d0a58-315c-40bf-84af-70141510680d",
    "document_nummer": "2025D31058",
    "document_soort": "Motie",
    "publication_id": "048b9f06-461b-452a-9e62-b95af6a14b71",
    "publication_content_type": "application/xml",
    "publication_length": 5037,
    "cached": false,
    "binary_path": "bronmateriaal-onbewerkt\\cache\\document_publications\\048b9f06-461b-452a-9e62-b95af6a14b71.xml"
  },
  "issues": []
}