{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n561\nMOTIE VAN HET LID SLAGT-TICHELMAN\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat zorgverleners met een mbo- of een hbo-opleiding, zoals verpleegkundigen en verzorgenden, vaak een lager loon krijgen dan werknemers met vergelijkbaar werk in andere sectoren;\nconstaterende dat werknemers met een wetenschappelijke opleiding in de zorg juist meer verdienen dan functies van vergelijkbare zwaarte in andere sectoren;\nconstaterende dat er een loonkloof is ontstaan, waardoor het financieel niet aantrekkelijk is voor verpleegkundigen en verzorgenden om in de zorg te werken;\nverzoekt de regering om meerdere opties in kaart te brengen hoe de loonkloof te dichten, en de Kamer daar voor de VWS-begroting over te informeren,\nen gaat over tot de orde van de dag.\nSlagt-Tichelman",
  "content_char_count": 933,
  "source": {
    "document_id": "eb0d622b-7d7b-4884-a980-46e8b8a10f25",
    "document_nummer": "2024D09706",
    "document_soort": "Motie",
    "publication_id": "74b762fe-9a67-4ba0-b005-b6e244386299",
    "publication_content_type": "application/xml",
    "publication_length": 2285,
    "cached": false,
    "binary_path": "bronmateriaal-onbewerkt\\cache\\document_publications\\74b762fe-9a67-4ba0-b005-b6e244386299.xml"
  },
  "issues": []
}