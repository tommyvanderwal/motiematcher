{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 378\nRegels over energiemarkten en energiesystemen (Energiewet)\nNr.\n35\nMOTIE VAN DE LEDEN ROODERKER EN GRINWIS\nVoorgesteld tijdens het Wetgevingsoverleg van\n15 april 2024\nDe Kamer,\ngehoord de beraadslaging,\nconstaterende dat zon-PV-systemen op woningen in Nederland zo zijn ingesteld dat zij enkel volledig aan of volledig uit kunnen staan en geregeld uitvallen wanneer er sprake is van een te hoge netspanning;\noverwegende dat zon-PV-systemen in andere landen zo worden ingesteld dat ze bij hoge netspanning op een flexibele capaciteit aan kunnen staan, waardoor ze minder vaak volledig uitschakelen en eigenaren meer profijt hebben van hun zonnepanelen;\noverwegende dat vanuit de Actieagenda netcongestie laagspanningsnetten wordt onderzocht wat flexibele capaciteit bij zon op dak kan bijdragen aan het verminderen van netcongestie;\nvan mening dat flexibele capaciteit niet alleen goed is voor netcongestie, maar ook voor de opbrengsten van de eigenaren van zonnepanelen en daarom hoe dan ook wenselijk is;\nverzoekt de regering om te regelen dat nieuwe zon-PV-systemen op Nederlandse daken flexibel worden ingesteld, zodat ze minder vaak uitvallen;\nverzoekt de regering tevens om ervoor te zorgen dat eigenaren van zonnepanelen worden geïnformeerd over het wijzigen van de instellingen, zodat ook reeds geïnstalleerde zonnepanelen minder vaak uitvallen,\nen gaat over tot de orde van de dag.\nRooderkerk\nGrinwis",
  "content_char_count": 1485,
  "source": {
    "document_id": "bbed949c-1000-4c96-91e6-9b70395fedc9",
    "document_nummer": "2024D15250",
    "document_soort": "Motie",
    "publication_id": "a5f82428-beff-4004-8f29-03b846009710",
    "publication_content_type": "application/xml",
    "publication_length": 2954,
    "cached": false,
    "binary_path": "bronmateriaal-onbewerkt\\cache\\document_publications\\a5f82428-beff-4004-8f29-03b846009710.xml"
  },
  "issues": []
}