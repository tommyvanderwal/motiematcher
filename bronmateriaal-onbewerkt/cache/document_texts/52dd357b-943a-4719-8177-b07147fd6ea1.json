{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2038\nMOTIE VAN HET LID DIJK\nVoorgesteld\n14 maart 2024\nDe Kamer,\ngehoord de beraadslaging,\nconstaterende dat de geopolitieke situatie door Nederland en Europa wordt aangewend om de defensiebudgetten te verhogen, te investeren in de wapenindustrie en de controle op wapenexport los te laten;\noverwegende dat Nederland en Europa hiermee deelnemen aan een wapenwedloop en deze wapenwedloop de kans op duurzame vrede verkleint;\nspreekt uit dat een wapenwedloop onwenselijk is en moet worden voorkomen;\nverzoekt de regering zich in VN-verband hard te maken voor een internationale vredesconferentie met als doel de-escalatie en ontwapening, kernontwapening en het versterken van het internationale recht,\nen gaat over tot de orde van de dag.\nDijk",
  "content_char_count": 841,
  "source": {
    "document_id": "4132c870-869d-46c4-8440-8f1dfa4e51e0",
    "document_nummer": "2024D10061",
    "document_soort": "Motie",
    "publication_id": "52dd357b-943a-4719-8177-b07147fd6ea1",
    "publication_content_type": "application/xml",
    "publication_length": 2205,
    "cached": false,
    "binary_path": "bronmateriaal-onbewerkt\\cache\\document_publications\\52dd357b-943a-4719-8177-b07147fd6ea1.xml"
  },
  "issues": []
}