{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 698\nVoorstel van wet van het lid De Hoop tot wijziging van de Uitvoeringswet huurprijzen woonruimte en de Woningwet in verband met de bevriezing van de huren in 2025 en van de Wet op de vennootschapsbelasting 1969 en andere fiscale wetten in verband met het vervallen van de vennootschapsbelastingplicht voor woningcorporaties en dekkingsmaatregelen daarvoor\nNr.\n13\nMOTIE VAN HET LID GRINWIS C.S.\nVoorgesteld\n23 april 2025\nDe Kamer,\ngehoord de beraadslaging,\ngelezen de afspraken van de Woontop, de Nationale Prestatieafspraken én de Voorjaarsnota;\nspreekt uit dat het Rijk zich moet houden aan afspraken die het heeft gemaakt en ondertekend;\nverzoekt de regering alles in het werk te stellen om de doelen van de Woontop en de Nationale Prestatieafspraken om te voorzien in voldoende betaalbare en goed geïsoleerde woningen overeind te houden,\nen gaat over tot de orde van de dag.\nGrinwis\nVijlbrief\nFlach\nBoswijk\nDassen",
  "content_char_count": 993,
  "source": {
    "document_id": "1a371ff8-969d-4e59-bc04-cfbc8dfd0d39",
    "document_nummer": "2025D18748",
    "document_soort": "Motie",
    "publication_id": "2dc96428-db30-4f3b-9263-6f1b4654cc2c",
    "publication_content_type": "application/xml",
    "publication_length": 5618,
    "cached": false,
    "binary_path": "bronmateriaal-onbewerkt\\cache\\document_publications\\2dc96428-db30-4f3b-9263-6f1b4654cc2c.xml"
  },
  "issues": []
}