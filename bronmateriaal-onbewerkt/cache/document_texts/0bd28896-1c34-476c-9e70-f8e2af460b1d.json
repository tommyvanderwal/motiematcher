{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n82\nMOTIE VAN HET LID MICHON-DERKZEN C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat onlinefraude meer en meer voorkomt, maar dat de aangiftebereidheid niet navenant toeneemt;\nconstaterende dat er vele vormen van onlinefraude zijn en dat er vaak vermenging is tussen de traditionele criminaliteit en onlinefraude;\nconstaterende dat bedrijven een grote rol spelen in het opwerpen van barri√®res om onlinefraude tegen te gaan;\nconstaterende dat WODC-onderzoek van eind 2023 bevestigt dat de Fraudehelpdesk een unieke positie heeft dankzij zijn naamsbekendheid, toegankelijkheid en expertise en dat er nog steeds geen kabinetsreactie op dit onderzoek ligt;\noverwegende dat informatiedeling bij de aanpak van onlinefraude essentieel is;\nvan mening dat de aanpak op onlinefraude moet worden verstevigd door een publiek-private fraudehub met een stevige rijksbrede beleidsmatige counterpart bij het Ministerie van JenV;\nverzoekt de regering om de integrale aanpak online fraude door te ontwikkelen, daarbij de doorontwikkeling van de Fraudehelpdesk mee te nemen, waarbij het ondersteunen van slachtoffers en het delen van informatie door ketenpartners centraal staan, en het plan van aanpak hiervoor voor de zomer van 2025 aan de Kamer te doen toekomen,\nen gaat over tot de orde van de dag.\nMichon-Derkzen\nSix Dijkstra\nMutluer\nDiederik van Dijk",
  "content_char_count": 1568,
  "source": {
    "document_id": "06d3820f-e338-4024-bcad-f4ce38f56b7b",
    "document_nummer": "2024D45477",
    "document_soort": "Motie",
    "publication_id": "0bd28896-1c34-476c-9e70-f8e2af460b1d",
    "publication_content_type": "application/xml",
    "publication_length": 3155,
    "cached": false,
    "binary_path": "bronmateriaal-onbewerkt\\cache\\document_publications\\0bd28896-1c34-476c-9e70-f8e2af460b1d.xml"
  },
  "issues": []
}