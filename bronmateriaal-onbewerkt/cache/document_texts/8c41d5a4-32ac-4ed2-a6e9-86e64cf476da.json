{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n374\nMOTIE VAN HET LID DE KORTE\nVoorgesteld\n9 september 2025\nDe Kamer,\ngehoord de beraadslaging,\nconstaterende dat VWS de databeschikbaarheid van mensen met een beperking wil vergroten;\noverwegende dat tot nu toe vele zorgorganisaties hun data nog niet volgens de meest recente wet- en regelgeving beveiligd hebben, waardoor persoonsgegevens van kwetsbare mensen risico lopen;\nverzoekt de regering om bij het vergroten van de databeschikbaarheid van mensen met een beperking:\n–\nerop te blijven handhaven dat betrokken organisaties hun data volgens de meest recente wetgeving beveiligd hebben en houden;\n–\nervoor te zorgen dat bsn-gegevens samen met overige gevoelige persoonsgegevens apart worden opgeslagen en beperkt benaderd kunnen worden, bijvoorbeeld met behulp van multi-party computation,\nen gaat over tot de orde van de dag.\nDe Korte",
  "content_char_count": 942,
  "source": {
    "document_id": "5b71719b-5e8a-4471-8e97-e0584252f342",
    "document_nummer": "2025D38196",
    "document_soort": "Motie",
    "publication_id": "8c41d5a4-32ac-4ed2-a6e9-86e64cf476da",
    "publication_content_type": "application/xml",
    "publication_length": 4919,
    "cached": false,
    "binary_path": "bronmateriaal-onbewerkt\\cache\\document_publications\\8c41d5a4-32ac-4ed2-a6e9-86e64cf476da.xml"
  },
  "issues": []
}