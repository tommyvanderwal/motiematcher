{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n490\nMOTIE VAN HET LID PATERNOTTE C.S.\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat de Verenigde Staten duidelijk hebben gemaakt dat zij meer verantwoordelijkheid vragen van Europa voor het beschermen van zijn eigen veiligheid;\nconstaterende dat Frankrijk, Duitsland, het Verenigd Koninkrijk en de Scandinavische landen werken aan een transitieplan om in de komende jaren als Europa de rol van de VS in de NAVO over te kunnen nemen in Europa;\noverwegende dat zij voornemens zijn dit voorafgaand aan de NAVO-top in Den Haag te presenteren;\nverzoekt het kabinet om een actieve rol te pakken en zich aan te sluiten bij het initiatief om Europa de rol van de VS in de NAVO over te laten nemen en alle mogelijke kennis en expertise van de Nederlandse krijgsmacht hiertoe te bieden,\nen gaat over tot de orde van de dag.\nPaternotte\nBoswijk\nDassen",
  "content_char_count": 960,
  "source": {
    "document_id": "56287f2e-6407-4d83-b02f-375ea1e1460f",
    "document_nummer": "2025D13197",
    "document_soort": "Motie",
    "publication_id": "c7f4cb4a-f107-44de-9828-c4cbb2c0d017",
    "publication_content_type": "application/xml",
    "publication_length": 2407,
    "cached": false,
    "binary_path": "bronmateriaal-onbewerkt\\cache\\document_publications\\c7f4cb4a-f107-44de-9828-c4cbb2c0d017.xml"
  },
  "issues": []
}