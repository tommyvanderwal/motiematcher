{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXVII\nWijziging van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024 (wijziging samenhangende met de Voorjaarsnota)\nNr.\n8\nMOTIE VAN HET LID DOBBE\nVoorgesteld\n19 juni 2024\nDe Kamer,\ngehoord de beraadslaging,\nconstaterende dat de regering nog steeds voornemens is toe te treden tot het Verdrag van Aken met Frankrijk, Spanje en Duitsland;\noverwegende dat hiermee de democratische zeggenschap over het Nederlandse wapenexportbeleid afneemt;\noverwegende dat is gebleken dat, ondanks dat dezelfde exportcriteria gelden, Frankrijk wapens of wapenonderdelen heeft geleverd aan Saudi-Arabië en de Verenigde Arabische Emiraten;\noverwegende dat met het deelnemen aan het Verdrag van Aken de kans toeneemt dat Nederlandse wapens en wapenonderdelen terechtkomen bij regimes die mensenrechten schenden, zoals Saudi-Arabië en de Verenigde Arabische Emiraten, en kunnen worden doorgevoerd naar conflictgebieden zoals Sudan en Jemen;\noverwegende dat een noodknop of noodremprocedure binnen het verdrag minder garanties biedt dat wapens of wapenonderdelen terechtkomen bij landen als Saudi-Arabië en de Emiraten dan als Nederland zelf de zeggenschap over vergunningen behoudt;\nverzoekt de regering om te voorkomen dat Nederlandse wapens in handen komen van regimes waar mensenrechten geschonden worden en niet toe te treden tot het Verdrag van Aken,\nen gaat over tot de orde van de dag.\nDobbe",
  "content_char_count": 1501,
  "source": {
    "document_id": "0b6b9008-f0aa-43b7-aaa1-84c6d12dd29e",
    "document_nummer": "2024D25789",
    "document_soort": "Motie",
    "publication_id": "118a9b1f-3408-49b4-88e3-017142c0e503",
    "publication_content_type": "application/xml",
    "publication_length": 2952,
    "cached": false,
    "binary_path": "bronmateriaal-onbewerkt\\cache\\document_publications\\118a9b1f-3408-49b4-88e3-017142c0e503.xml"
  },
  "issues": []
}