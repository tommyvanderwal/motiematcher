{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n609\nMOTIE VAN HET LID FLACH C.S.\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat de Europese Commissie een gezant heeft aangesteld voor het verminderen van regeldruk voor mkb-ondernemers;\noverwegende dat het overgrote deel van de regelgeving van de Europese Unie afkomstig is;\noverwegende dat het Adviescollege toetsing regeldruk (ATR) bij instellingswet een rol toebedeeld krijgt bij nieuwe EU-wetgeving, maar dat regeldrukreductie bij bestaande EU-wetgeving ook op zijn plaats is;\noverwegende dat Nederland een bijdrage zou kunnen leveren aan het succesvol reduceren van regeldruk vanuit de EU door input te leveren aan de mkb-gezant;\nverzoekt het Presidium het Adviescollege toetsing regeldruk te vragen om mede aan de hand van eerdere ATR-adviezen en na consultatie van mkb-werkgevers een verkenning uit te voeren op EU-regelgeving die mogelijk veel regeldruk met zich meebrengt voor het Nederlandse mkb, en daarover aan de Kamer te rapporteren;\nverzoekt de regering vervolgens de uitkomsten hiervan over te brengen aan de mkb-gezant van de EU,\nen gaat over tot de orde van de dag.\nFlach\nInge van Dijk\nKisteman\nGrinwis\nZeedijk",
  "content_char_count": 1267,
  "source": {
    "document_id": "d44a7a47-ecc0-4d76-8c6b-740d40d9fa81",
    "document_nummer": "2024D07045",
    "document_soort": "Motie",
    "publication_id": "9a8f921f-8ea9-4390-b8c1-0702bc194310",
    "publication_content_type": "application/xml",
    "publication_length": 2802,
    "cached": false,
    "binary_path": "bronmateriaal-onbewerkt\\cache\\document_publications\\9a8f921f-8ea9-4390-b8c1-0702bc194310.xml"
  },
  "issues": []
}