{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1238\nMOTIE VAN HET LID KOEKKOEK\nVoorgesteld\n24 april 2025\nDe Kamer,\ngehoord de beraadslaging,\noverwegende dat het goederenvervoer per spoor al drie jaar krimpt en de concurrentiepositie onder druk staat, in belangrijke mate door hoge kosten voor gebruik van de Nederlandse spoorinfrastructuur;\noverwegende dat de infraheffingen voor het opstellen en rangeren van treinen sinds 2022 fors zijn verhoogd en in Nederland in ieder geval tot en met 2029 veel hoger zijn dan in het buitenland, wat de modal shift belemmert;\noverwegende dat het spoor vaak niet in goede staat verkeert, intensief onderhoud en vernieuwing de komende jaren hinder veroorzaken, en de prijs-kwaliteitsverhouding uit balans is;\nverzoekt de regering in de periode 2026â€“2029 aanvullende middelen vrij te maken om de infraheffingen voor het opstellen en rangeren van goederentreinen in Nederland terug te brengen naar het tariefniveau van 2022 met inflatie-indexatie, om de concurrentiepositie van het spoorgoederenvervoer te verbeteren,\nen gaat over tot de orde van de dag.\nKoekkoek",
  "content_char_count": 1162,
  "source": {
    "document_id": "d30eef38-95a2-400f-a3ce-d7c65e516699",
    "document_nummer": "2025D18870",
    "document_soort": "Motie",
    "publication_id": "7dba6a4a-e392-4a68-9ba1-e5370bd1e7a3",
    "publication_content_type": "application/xml",
    "publication_length": 4734,
    "cached": false,
    "binary_path": "bronmateriaal-onbewerkt\\cache\\document_publications\\7dba6a4a-e392-4a68-9ba1-e5370bd1e7a3.xml"
  },
  "issues": []
}