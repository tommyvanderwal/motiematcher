{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 529\nGaswinning\nNr.\n1297\nMOTIE VAN DE LEDEN BUSHOFF EN BECKERMAN\nVoorgesteld\n14 mei 2025\nDe Kamer,\ngehoord de beraadslaging,\nconstaterende dat bewoners gebruikmakende van de isolatiemaatregel 29 van Nij Begun die tot 10 maart al geïnvesteerd hebben in tripleglas en nieuwe kozijnen, 100% vergoed krijgen en bewoners die dit na 10 maart doen maar 30% vergoed krijgen;\noverwegende dat dit weer tot verdere onuitlegbare verschillen tussen bewoners leidt en dat dit tegenstrijdig is met het advies van de commissie-Van Geel;\nverzoekt de regering tripleglas en nieuwe kozijnen alsnog 100% te vergoeden voor Groningen en Noord-Drenthe, net als het geval was in de proef met de regeling, zodat er niet willens en wetens nieuwe ongelijkheid gecreëerd wordt,\nen gaat over tot de orde van de dag.\nBushoff\nBeckerman",
  "content_char_count": 877,
  "source": {
    "document_id": "a4c8e5d9-64ed-45d9-b846-f38e29ce214f",
    "document_nummer": "2025D21216",
    "document_soort": "Motie",
    "publication_id": "e43541e4-3416-43ab-8cdc-f2e532a5276e",
    "publication_content_type": "application/xml",
    "publication_length": 4664,
    "cached": false,
    "binary_path": "bronmateriaal-onbewerkt\\cache\\document_publications\\e43541e4-3416-43ab-8cdc-f2e532a5276e.xml"
  },
  "issues": []
}