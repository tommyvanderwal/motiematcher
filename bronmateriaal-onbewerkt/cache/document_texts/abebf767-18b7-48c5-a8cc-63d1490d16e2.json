{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n562\nMOTIE VAN HET LID SLAGT-TICHELMAN\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat er een nieuw systeem wordt ontworpen voor de BIG-registraties van zorgverleners;\nconstaterende dat zorgverleners, onafhankelijk van hun loon, evenveel moeten betalen voor hun BIG-registratie;\nconstaterende dat universitair opgeleide zorgverleners relatief veel verdienen en zorgverleners met een mbo- of hbo-opleiding relatief weinig;\nverzoekt de regering een differentiatie toe te passen op de tarieven voor de (her)registratie zodat de kosten lager zijn voor zorgverleners met een lager loon,\nen gaat over tot de orde van de dag.\nSlagt-Tichelman",
  "content_char_count": 792,
  "source": {
    "document_id": "edae160b-e77b-41d1-9258-b6ff3a8140d3",
    "document_nummer": "2024D09707",
    "document_soort": "Motie",
    "publication_id": "abebf767-18b7-48c5-a8cc-63d1490d16e2",
    "publication_content_type": "application/xml",
    "publication_length": 2144,
    "cached": false,
    "binary_path": "bronmateriaal-onbewerkt\\cache\\document_publications\\abebf767-18b7-48c5-a8cc-63d1490d16e2.xml"
  },
  "issues": []
}