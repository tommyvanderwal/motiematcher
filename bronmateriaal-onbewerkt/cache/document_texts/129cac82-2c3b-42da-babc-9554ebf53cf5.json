{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n97\nMOTIE VAN HET LID EL ABASSI\nVoorgesteld\n21 november 2024\nDe Kamer,\ngehoord de beraadslaging,\nconstaterende dat het rapport «Blind Vertrouwen?» van de Nationale ombudsman bevestigt dat burgers onterecht op terrorisme- en extremismelijsten worden geplaatst zonder rechtsbescherming en transparantie;\noverwegende dat het systeem faalt en burgers eindeloos vastzitten in een wirwar van bureaucratie zonder rechtvaardiging;\noverwegende dat de Ombudsman tot de conclusie is gekomen dat het CTER-proces complex en ondoorzichtig is voor burgers, te veel nadruk op veiligheidsdenken een risico vormt, toezicht onvoldoende structureel is ingevuld en rechtsbescherming niet effectief is voor burgers;\nverzoekt de regering om de genoemde tekortkomingen met spoed aan te pakken en concrete verbeteringen te verwezenlijken, en de Kamer hierover te informeren in het eerste kwartaal van 2025,\nen gaat over tot de orde van de dag.\nEl Abassi",
  "content_char_count": 1119,
  "source": {
    "document_id": "1d9d3622-ae77-47fc-b23d-ff5e22b25001",
    "document_nummer": "2024D45492",
    "document_soort": "Motie",
    "publication_id": "129cac82-2c3b-42da-babc-9554ebf53cf5",
    "publication_content_type": "application/xml",
    "publication_length": 2526,
    "cached": false,
    "binary_path": "bronmateriaal-onbewerkt\\cache\\document_publications\\129cac82-2c3b-42da-babc-9554ebf53cf5.xml"
  },
  "issues": []
}