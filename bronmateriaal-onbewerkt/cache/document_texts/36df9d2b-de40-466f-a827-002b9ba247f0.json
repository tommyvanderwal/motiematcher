{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n29\nMOTIE VAN DE LEDEN HERTZBERGER EN VAN ZANTEN\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\noverwegende dat er een onredelijk groot verschil zit tussen provincies in financiering vanuit het Rijk per hoofd van de bevolking;\noverwegende dat de culturele basisinfrastructuur essentieel is voor de regionale spreiding van cultuursubsidies;\noverwegende dat momenteel niet alle regio's vertegenwoordigd zijn in de categorie theater en het zelfs juridisch niet mogelijk is om voor theatergezelschappen in Drenthe, Overijssel, Zeeland en Flevoland geld aan te vragen;\noverwegende dat als gevolg hiervan instellingen uit deze regio's alleen bij de rijkscultuurfondsen terecht kunnen en daar minder erkenning krijgen voor de regiofunctie die zij vervullen;\nverzoekt de regering om met het Fonds Podiumkunsten in gesprek te gaan om te onderzoeken of binnen het fonds financiering kan worden gevonden om in alle twaalf provincies een theatergezelschap of -productiehuis te bekostigen, en de resultaten van dit gesprek voor het kerstreces naar de Kamer te sturen;\nverzoekt de regering voorts om in de herinrichting van het bestel vanaf 2029 de regionale verspreiding zo te verankeren dat elke provincie standaard bekostiging krijgt uit het Rijk voor een theatergezelschap,\nen gaat over tot de orde van de dag.\nHertzberger\nVan Zanten",
  "content_char_count": 1580,
  "source": {
    "document_id": "c229c6e8-4ce8-42e7-ba39-8f879d3ed133",
    "document_nummer": "2024D43134",
    "document_soort": "Motie",
    "publication_id": "36df9d2b-de40-466f-a827-002b9ba247f0",
    "publication_content_type": "application/xml",
    "publication_length": 3101,
    "cached": false,
    "binary_path": "bronmateriaal-onbewerkt\\cache\\document_publications\\36df9d2b-de40-466f-a827-002b9ba247f0.xml"
  },
  "issues": []
}