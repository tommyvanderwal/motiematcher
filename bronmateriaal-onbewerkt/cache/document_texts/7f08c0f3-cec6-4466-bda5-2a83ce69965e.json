{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXVII\nWijziging van de begrotingsstaat voor Buitenlandse Handel en Ontwikkelingshulp (XVII) voor het jaar 2025 (wijziging samenhangende met de Voorjaarsnota)\nNr.\n34\nMOTIE VAN HET LID HIRSCH C.S.\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat het kabinet pleiten en beïnvloeden in Nederland niet meer wil financieren;\nconstaterende dat uit de Nationale SDG-rapportage blijkt dat Nederlands (handels)beleid een grote impact heeft op het mondiale Zuiden en dat organisaties uit het mondiale Zuiden dus moeten kunnen meepraten over beleid dat effect op hen heeft;\noverwegende dat het belang van dit soort dialoog door tal van experts, waaronder de SER, wordt onderkend en uitgedragen;\nverzoekt de regering in gesprek te blijven met stakeholders die door Nederlands handelsbeleid worden geraakt, door pleiten en beïnvloeden op nationaal niveau als instrument in het beleid voor samenwerking met maatschappelijke organisaties niet uit te sluiten,\nen gaat over tot de orde van de dag.\nHirsch\nDobbe\nBamenga\nCeder",
  "content_char_count": 1147,
  "source": {
    "document_id": "085592fb-e6ad-42db-807b-f94af68a87e9",
    "document_nummer": "2025D31037",
    "document_soort": "Motie",
    "publication_id": "7f08c0f3-cec6-4466-bda5-2a83ce69965e",
    "publication_content_type": "application/xml",
    "publication_length": 5392,
    "cached": false,
    "binary_path": "bronmateriaal-onbewerkt\\cache\\document_publications\\7f08c0f3-cec6-4466-bda5-2a83ce69965e.xml"
  },
  "issues": []
}