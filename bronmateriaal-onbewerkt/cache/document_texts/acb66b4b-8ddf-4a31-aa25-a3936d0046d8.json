{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n912\nMOTIE VAN HET LID BOOMSMA\nVoorgesteld\n11 december 2024\nDe Kamer,\ngehoord de beraadslaging,\noverwegende dat de Europese Commissie een wetsvoorstel heeft voorgelegd aan de Raad en het Europees parlement om een bedrag van 5 miljard euro aan macrofinanciële assistentie aan de Egyptische overheid toe te kennen;\noverwegende dat de Europese Commissie gaat onderhandelen met de Egyptische autoriteiten over een memorandum met bepaalde voorwaarden voor de steun en hierbij volgens het wetsvoorstel inzet op financieel-economische hervormingen;\noverwegende dat het belangrijk is om bij het bieden van steun voorwaarden te stellen aan het verbeteren van de rechtsstaat en het borgen van de fundamentele rechten;\nverzoekt de Minister om bij de vorming van de Raadspositie aan te sturen op het stellen van concrete voorwaarden aan deze bedragen voor het verbeteren van de bescherming van fundamentele rechten en de rechtsstaat, en erop in te zetten dat het macrofinanciëleassistentiepakket (regular MFA, art. 212) wordt opgeknipt in vier aparte wetten ter waarde van 1 miljard, om het al dan niet behalen van de voorwaarden steviger te kunnen controleren en voorwaardelijk te maken aan concrete resultaten,\nen gaat over tot de orde van de dag.\nBoomsma",
  "content_char_count": 1335,
  "source": {
    "document_id": "86f4bc3f-151d-426e-a239-c3f6ee962b9e",
    "document_nummer": "2024D49162",
    "document_soort": "Motie",
    "publication_id": "acb66b4b-8ddf-4a31-aa25-a3936d0046d8",
    "publication_content_type": "application/xml",
    "publication_length": 2689,
    "cached": false,
    "binary_path": "bronmateriaal-onbewerkt\\cache\\document_publications\\acb66b4b-8ddf-4a31-aa25-a3936d0046d8.xml"
  },
  "issues": []
}