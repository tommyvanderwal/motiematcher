{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1382\nGEWIJZIGDE MOTIE VAN HET LID VERMEER TER VERVANGING VAN DIE GEDRUKT ONDER NR. 1377\nVoorgesteld\n23 april 2024\nDe Kamer,\ngehoord de beraadslaging,\nconstaterende dat Nederland internationaal achterblijft bij het plaatsen van thuisbatterijen;\nconstaterende dat thuisbatterijen de overbelasting van de netten door aanlevering van te veel zonne-energie tegen kunnen gaan door die op te slaan;\noverwegende dat er nog onvoldoende regulering en standaardisering zijn voor thuisbatterijen waarbij het gaat over plaatsing in het huis en brandpreventie;\noverwegende dat het stimuleren van thuisbatterijen wenselijk is maar de terugverdientijd nog lang is en de regeling om btw terug te ontvangen complex is;\nverzoekt de regering om met een voorstel te komen waarbij de plaatsing en de brandveiligheid aangaande thuisbatterijen nader gestandaardiseerd wordt,\nverzoekt de regering om met een plan te komen om het gebruik van thuisbatterijen te bevorderen en in gesprek te treden met de sector over hoe kostendaling mogelijk is, en de Kamer hiervan op de hoogte te houden,\nen gaat over tot de orde van de dag.\nVermeer",
  "content_char_count": 1218,
  "source": {
    "document_id": "3d81fc5e-c891-4112-89bf-482b727afb95",
    "document_nummer": "2024D16573",
    "document_soort": "Motie (gewijzigd/nader)",
    "publication_id": "c924898e-3228-432e-96ea-ac0371083a52",
    "publication_content_type": "application/xml",
    "publication_length": 2613,
    "cached": false,
    "binary_path": "bronmateriaal-onbewerkt\\cache\\document_publications\\c924898e-3228-432e-96ea-ac0371083a52.xml"
  },
  "issues": []
}