{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n169\nMOTIE VAN DE LEDEN BIKKER EN DIEDERIK VAN DIJK\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat de Gezondheidsraad een advies heeft uitgebracht over de veertiendagengrens bij embryo-onderzoek;\nconstaterende dat er een wetsvoorstel is ingediend dat het verbod op het kweken van embryo's wil opheffen;\noverwegende dat deze onderwerpen niet alleen een medische component hebben maar ook een maatschappelijke, namelijk hoe er naar leven en beperkingen wordt gekeken;\noverwegende dat over deze onderwerpen nog niet of nauwelijks een maatschappelijke dialoog is gevoerd en de aanbeveling uit een eerder traject is om een breder publiek mee te nemen;\nverzoekt de regering een maatschappelijke dialoog te starten over de veertiendagengrens bij embryo-onderzoek en het kweken van embryo's en de maatschappelijke vragen die deze onderwerpen oproepen,\nen gaat over tot de orde van de dag.\nBikker\nDiederik van Dijk",
  "content_char_count": 1145,
  "source": {
    "document_id": "fee412f1-6354-4674-ab90-975ceae06d80",
    "document_nummer": "2025D07290",
    "document_soort": "Motie",
    "publication_id": "200f2535-f9bc-4f55-b1ed-58d71b5c3c79",
    "publication_content_type": "application/xml",
    "publication_length": 2645,
    "cached": false,
    "binary_path": "bronmateriaal-onbewerkt\\cache\\document_publications\\200f2535-f9bc-4f55-b1ed-58d71b5c3c79.xml"
  },
  "issues": []
}