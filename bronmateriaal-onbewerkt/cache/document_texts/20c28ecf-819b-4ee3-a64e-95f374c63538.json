{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n385\nMOTIE VAN DE LEDEN PATERNOTTE EN BOSWIJK\nVoorgesteld tijdens het Notaoverleg van\n17 juni 2024\nDe Kamer,\ngehoord de beraadslaging,\nconstaterende dat het kabinet het belang van toegang tot betrouwbare informatie als een belangrijke doelstelling in het resultatenkader Mensenrechten heeft opgenomen en het versterken van onafhankelijke media in de strijd tegen desinformatie hiervoor cruciaal is;\nconstaterende dat Rusland het gericht verspreiden van desinformatie in West-Afrika inzet om de westerse invloed in de regio te beperken en antiwesterse sentimenten te vergroten, met destabilisatie als gevolg;\noverwegende dat het ook voor de veiligheid van Nederland van belang is om de grondoorzaken van instabiliteit in deze regio aan te pakken;\noverwegende dat een gecoördineerde aanpak nodig is om toegang tot diverse bronnen en kwaliteitsjournalistiek te waarborgen;\nverzoekt het kabinet om het initiatief te nemen om te komen tot deze gecoördineerde aanpak;\nverzoekt het kabinet tevens om middelen beschikbaar te stellen om onafhankelijke media in West-Afrika te versterken, door de krachten van onafhankelijke lokale en regionale media-outlets samen te brengen om kwaliteitsjournalistiek te produceren en een groter bereik te geven,\nen gaat over tot de orde van de dag.\nPaternotte\nBoswijk",
  "content_char_count": 1414,
  "source": {
    "document_id": "96e750d9-667d-40ad-8638-75d091110de9",
    "document_nummer": "2024D25415",
    "document_soort": "Motie",
    "publication_id": "20c28ecf-819b-4ee3-a64e-95f374c63538",
    "publication_content_type": "application/xml",
    "publication_length": 2882,
    "cached": false,
    "binary_path": "bronmateriaal-onbewerkt\\cache\\document_publications\\20c28ecf-819b-4ee3-a64e-95f374c63538.xml"
  },
  "issues": []
}