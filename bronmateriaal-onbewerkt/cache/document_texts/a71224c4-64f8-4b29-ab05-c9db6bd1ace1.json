{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n523\nMOTIE VAN HET LID PATERNOTTE C.S.\nVoorgesteld\n17 juni 2025\nDe Kamer,\ngehoord de beraadslaging,\nconstaterende dat Europese NAVO-lidstaten en andere EU-lidstaten tekortschieten in kritieke capaciteiten zoals luchttransport en luchtverdediging;\noverwegende dat uit NAVO-berekeningen blijkt dat Europa nu slechts 5% van de luchtverdedigingsmiddelen heeft;\noverwegende dat het ontbreken van deze kritieke capaciteiten en daarmee van een volwaardige Europese pijler binnen de NAVO ertoe leidt dat de EU niet in staat is haar eigen grondgebied te verdedigen;\nverzoekt de regering zich er in Europees en NAVO-verband voor in te zetten dat er een volwaardige Europese pijler binnen de NAVO wordt opgebouwd, onafhankelijk van de Verenigde Staten,\nen gaat over tot de orde van de dag.\nPaternotte\nDassen\nTimmermans",
  "content_char_count": 893,
  "source": {
    "document_id": "071563a9-41ca-49cb-9595-c260be2d9b7f",
    "document_nummer": "2025D28425",
    "document_soort": "Motie",
    "publication_id": "a71224c4-64f8-4b29-ab05-c9db6bd1ace1",
    "publication_content_type": "application/xml",
    "publication_length": 4701,
    "cached": false,
    "binary_path": "bronmateriaal-onbewerkt\\cache\\document_publications\\a71224c4-64f8-4b29-ab05-c9db6bd1ace1.xml"
  },
  "issues": []
}