{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 386\nVoorstel van wet van de leden Klaver en Ouwehand tot wijziging van de Wet milieubeheer en de Wet op de economische delicten in verband met de invoering van een vuurwerkverbod voor consumenten (Wet veilige jaarwisseling)\nNr.\n26\nMOTIE VAN HET LID VAN DER PLAS\nVoorgesteld\n3 april 2025\nDe Kamer,\ngehoord de beraadslaging,\nconstaterende dat de Staatssecretaris van IenW heeft laten weten 100 tot 150 miljoen euro ter beschikking te stellen voor ondernemers wanneer een totaalvuurwerkverbod in werking treedt;\nconstaterende dat Pyrotechniek Nederland zegt dat de sector een compensatie nodig heeft van 895 miljoen euro bij onmiddellijke inwerkingtreding;\noverwegende dat een langere overgangstermijn deze kosten drastisch doet verlagen;\noverwegende dat alle ondernemers in de vuurwerkbranche volledig gecompenseerd dienen te worden;\nverzoekt de regering, indien het wetsvoorstel door een meerderheid van de Kamer wordt aangenomen, een minimale overgangstermijn van vijf jaar in te stellen en na deze vijf jaar vuurwerkondernemers volledig te compenseren,\nen gaat over tot de orde van de dag.\nVan der Plas",
  "content_char_count": 1177,
  "source": {
    "document_id": "227dc63a-de59-43ca-b24f-3d27e11ebd6f",
    "document_nummer": "2025D14861",
    "document_soort": "Motie",
    "publication_id": "112958c2-0ea0-4391-99ae-b51bcf1cd15b",
    "publication_content_type": "application/xml",
    "publication_length": 2549,
    "cached": false,
    "binary_path": "bronmateriaal-onbewerkt\\cache\\document_publications\\112958c2-0ea0-4391-99ae-b51bcf1cd15b.xml"
  },
  "issues": []
}