{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n17\nMOTIE VAN HET LID VAN DER PLAS\nVoorgesteld\n16 oktober 2024\nDe Kamer,\ngehoord de beraadslaging,\nconstaterende dat de Europese Commissie subsidie beschikbaar stelt om de consumptie van vis te promoten;\nconstaterende dat, ondanks de bekendheid van de gezondheidsvoordelen van visproducten, consumptie in Nederland achterblijft bij de aanbevolen normen van gezondheidsorganisaties;\noverwegende dat Nederlandse producten afkomstig uit zee en binnenwateren een relatief lage CO2-uitstoot kennen en kunnen bijdragen aan duurzame consumptiepatronen;\noverwegende dat er een groter deel van Nederlandse visproducten in Nederland geconsumeerd kan worden;\nverzoekt de regering zich in Europa actief in te zetten om bestaande Europese subsidies te bestemmen voor de promotie van visconsumptie in Nederland,\nen gaat over tot de orde van de dag.\nVan der Plas",
  "content_char_count": 1096,
  "source": {
    "document_id": "b433f013-b5d9-4e68-a2ac-5380fc5541d9",
    "document_nummer": "2024D38812",
    "document_soort": "Motie",
    "publication_id": "0a96275f-5676-4f0d-81e6-de0c5887c788",
    "publication_content_type": "application/xml",
    "publication_length": 2524,
    "cached": false,
    "binary_path": "bronmateriaal-onbewerkt\\cache\\document_publications\\0a96275f-5676-4f0d-81e6-de0c5887c788.xml"
  },
  "issues": []
}