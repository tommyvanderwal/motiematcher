{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n57\nMOTIE VAN HET LID CEDER C.S.\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat de Europese Unie in 2024 het memorandum van overeenstemming over duurzame grondstoffenwaardeketens heeft gesloten met de Rwandese regering;\noverwegende dat experts vermoeden dat een groot deel van de verhandelde grondstoffen op onrechtmatige wijze is verkregen uit Oost-Congo en dat dat momenteel bijdraagt aan de humanitaire ramp die momenteel plaatsvindt aldaar;\nverzoekt het kabinet om in Europees verband met spoed de Rwandese\nregering op te roepen om onafhankelijke Europese waarnemers toe te laten om de oorsprong van de grondstoffen die zij in het kader van het memorandum van overeenstemming over duurzame grondstoffenwaardeketens leveren aan de Europese Unie te verifiÃ«ren,\nen gaat over tot de orde van de dag.\nCeder\nBamenga\nBoswijk",
  "content_char_count": 1050,
  "source": {
    "document_id": "656bdb33-ce71-48ae-af2d-72fd74f7bfce",
    "document_nummer": "2025D05776",
    "document_soort": "Motie",
    "publication_id": "67f3ae35-5fab-466f-8577-abc257670f59",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\67f3ae35-5fab-466f-8577-abc257670f59.xml"
  },
  "issues": []
}