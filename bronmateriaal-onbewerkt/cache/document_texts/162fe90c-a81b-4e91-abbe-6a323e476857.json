{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n362\nMOTIE VAN DE LEDEN GABRIËLS EN BAMENGA\nVoorgesteld\n27 mei 2025\nDe Kamer,\ngehoord de beraadslaging,\noverwegende dat het doel van de Richtlijn single-use plastics (SUP) is om de hoeveelheid plastic in zwerfafval te verminderen;\noverwegende dat lidstaten van de Europese Unie verplicht zijn om maatregelen te treffen om in 2026 het gebruik van bekers en bakjes met plastic ambitieus en aanhoudend te hebben verminderd ten opzichte van 2022;\nconstaterende dat het in 2021 in Nederland ging om meer dan 7 miljard plastic(bevattende) bekers voor eenmalig gebruik;\nverzoekt het kabinet om bij de herziening van de Regeling kunststofproducten voor eenmalig gebruik hergebruik boven wegwerp te stellen,\nen gaat over tot de orde van de dag.\nGabriëls\nBamenga",
  "content_char_count": 867,
  "source": {
    "document_id": "e28b1050-1592-4e2f-962a-a5b39621755c",
    "document_nummer": "2025D24560",
    "document_soort": "Motie",
    "publication_id": "162fe90c-a81b-4e91-abbe-6a323e476857",
    "publication_content_type": "application/xml",
    "publication_length": 4751,
    "cached": false,
    "binary_path": "bronmateriaal-onbewerkt\\cache\\document_publications\\162fe90c-a81b-4e91-abbe-6a323e476857.xml"
  },
  "issues": []
}