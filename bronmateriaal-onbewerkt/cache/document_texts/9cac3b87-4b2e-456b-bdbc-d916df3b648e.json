{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n51\nMOTIE VAN DE LEDEN PIRI EN VELDKAMP\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat er sprake is van toenemende geopolitieke competitie op een veelheid van gebieden zoals veiligheid, energie, voedsel, technologie en gezondheid;\nconstaterende dat eerdere bezuinigingen op het postennet volgens de AIV een zeer forse aanslag hebben gepleegd op de slagkracht van de Nederlandse diplomatie;\noverwegende dat in het laatste coalitieakkoord en in de begroting van 2023 gekozen is voor opschaling van het postennet;\nspreekt uit dat een stevige diplomatieke slagkracht middels het postennetwerk onontbeerlijk is om de geopolitieke uitdagingen het hoofd te bieden en de belangen van Nederland, Nederlandse burgers en ondernemers wereldwijd te bevorderen en in dat licht het sluiten van ambassades onverstandig zou zijn;\nverzoekt het kabinet om in kaart te brengen of en, zo ja, welke verschuivingen binnen het huidige postennetwerk of opschaling verstandig zouden zijn op grond van de huidige geopolitieke situatie,\nen gaat over tot de orde van de dag.\nPiri\nVeldkamp",
  "content_char_count": 1279,
  "source": {
    "document_id": "6dfd93cb-1c1c-4f51-b5e1-253baf6bebf6",
    "document_nummer": "2024D05696",
    "document_soort": "Motie",
    "publication_id": "9cac3b87-4b2e-456b-bdbc-d916df3b648e",
    "publication_content_type": "application/xml",
    "publication_length": 2776,
    "cached": false,
    "binary_path": "bronmateriaal-onbewerkt\\cache\\document_publications\\9cac3b87-4b2e-456b-bdbc-d916df3b648e.xml"
  },
  "issues": []
}