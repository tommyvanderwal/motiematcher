{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n71\nMOTIE VAN HET LID MUTLUER\nVoorgesteld\n21 november 2024\nDe Kamer,\ngehoord de beraadslaging,\noverwegende dat de opsporingsfunctie van de politie onder druk staat en mogelijkheden voor nieuwe (zij)instroom nodig zijn om de opsporingscapaciteit te waarborgen;\noverwegende dat de snel veranderende aard van criminaliteit vraagt om voortdurende vakontwikkeling;\noverwegende dat politieagenten eerst de basisopleiding moeten afronden voordat zij zich kunnen specialiseren in recherchewerk;\nverzoekt de regering samen met de nationale politie een aparte specialistische opleiding voor opsporing binnen de politie op te zetten,\nen gaat over tot de orde van de dag.\nMutluer",
  "content_char_count": 858,
  "source": {
    "document_id": "78400dd9-894b-4eab-b015-dbd104df169f",
    "document_nummer": "2024D45466",
    "document_soort": "Motie",
    "publication_id": "fb9f7e6a-a150-40cf-a158-6b18771fe329",
    "publication_content_type": "application/xml",
    "publication_length": 2263,
    "cached": false,
    "binary_path": "bronmateriaal-onbewerkt\\cache\\document_publications\\fb9f7e6a-a150-40cf-a158-6b18771fe329.xml"
  },
  "issues": []
}