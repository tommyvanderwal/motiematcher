{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n375\nMOTIE VAN HET LID DE KORTE\nVoorgesteld\n9 september 2025\nDe Kamer,\ngehoord de beraadslaging,\nconstaterende dat er grote verschillen zijn in winstgevendheid tussen zorgorganisaties in de gehandicaptenzorg, waarbij uit het rapport Barometer Nederlandse Gezondheidszorg van EY blijkt dat grotere aanbieders in de gehandicaptenzorg lagere winsten maken, waarschijnlijk doordat zij zwaardere doelgroepen behandelen;\noverwegende dat kleine organisaties mogelijk vooral lichtere, minder complexe cliënten opnemen en hierdoor hogere winsten realiseren («krenten uit de pap»);\nverzoekt de regering om in de gehandicaptenzorg, ouderenzorg, ggz en ziekenhuiszorg te onderzoeken wat de reden voor de verschillen in winsten zijn bij grote en kleine organisaties en of dit veroorzaakt wordt door selectie van minder complexe patiënten,\nen gaat over tot de orde van de dag.\nDe Korte",
  "content_char_count": 972,
  "source": {
    "document_id": "18f56695-8ddd-4ec8-8274-f9476bdc973e",
    "document_nummer": "2025D38197",
    "document_soort": "Motie",
    "publication_id": "bf4f62bd-7091-48f2-b4de-003a611a62df",
    "publication_content_type": "application/xml",
    "publication_length": 4451,
    "cached": false,
    "binary_path": "bronmateriaal-onbewerkt\\cache\\document_publications\\bf4f62bd-7091-48f2-b4de-003a611a62df.xml"
  },
  "issues": []
}