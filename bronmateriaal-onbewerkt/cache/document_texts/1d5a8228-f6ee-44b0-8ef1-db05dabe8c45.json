{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3442\nMOTIE VAN HET LID VAN ZANTEN\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het huidige Nederlandse asielbeleid herhaalde asielaanvragen toelaat van asielzoekers die reeds zijn uitgeprocedeerd maar zich nog op Nederlands grondgebied of in de Schengenzone bevinden;\noverwegende dat Zweden recent wetgeving heeft ingevoerd waarbij herhaalde asielaanvragen alleen ontvankelijk worden verklaard als de betrokkene het land en de Schengenzone daadwerkelijk heeft verlaten;\nvan mening dat ook in Nederland de mogelijkheid tot herhaalde asielaanvragen moet worden beperkt tot asielzoekers die aan hun uitreisverplichting hebben voldaan;\nverzoekt de regering om een voorstel uit te werken waarin wordt vastgelegd dat een herhaalde asielaanvraag slechts in behandeling wordt genomen indien de betrokkene Nederland en het Schengengebied daadwerkelijk heeft verlaten,\nen gaat over tot de orde van de dag.\nVan Zanten",
  "content_char_count": 1041,
  "source": {
    "document_id": "09b96f10-8fff-4555-b33a-b0c9b6a1420c",
    "document_nummer": "2025D32036",
    "document_soort": "Motie",
    "publication_id": "1d5a8228-f6ee-44b0-8ef1-db05dabe8c45",
    "publication_content_type": "application/xml",
    "publication_length": 4831,
    "cached": false,
    "binary_path": "bronmateriaal-onbewerkt\\cache\\document_publications\\1d5a8228-f6ee-44b0-8ef1-db05dabe8c45.xml"
  },
  "issues": []
}