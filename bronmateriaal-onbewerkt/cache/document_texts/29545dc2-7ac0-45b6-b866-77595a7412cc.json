{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n60\nMOTIE VAN DE LEDEN GRINWIS EN VAN CAMPEN\nVoorgesteld\n1 februari 2024\nDe Kamer,\ngehoord de beraadslaging,\nconstaterende dat het kabinet en de Kamer in het kader van doelsturing en emissiereductie inzetten op het implementeren van meetsystemen en dat er in Regio Foodvalley een uitgebreid meetsysteem op bedrijfsniveau is opgezet;\noverwegende dat het bedrijfsmeetsysteem in Regio Foodvalley, en met behulp daarvan benchmarking, inzichten oplevert die recht doen aan de vakbekwaamheid van agrariÃ«rs en bijdragen aan doelsturing op basis van meetgegevens, wat relevant is voor de gehele Nederlandse veehouderij;\nverzoekt de regering voortzetting van het meetinitiatief in de Regio Foodvalley mogelijk te maken, daarbij te bezien hoe een methodiek met benchmarking kan bijdragen aan de reductie van stikstofemissies, en vervolgens in te zetten op uitbreiding van dergelijke meetsystemen in andere delen van het land,\nen gaat over tot de orde van de dag.\nGrinwis\nVan Campen",
  "content_char_count": 1210,
  "source": {
    "document_id": "94934bbe-c44f-4a0a-869e-a094a4a03768",
    "document_nummer": "2024D03677",
    "document_soort": "Motie",
    "publication_id": "29545dc2-7ac0-45b6-b866-77595a7412cc",
    "publication_content_type": "application/xml",
    "publication_length": 2668,
    "cached": false,
    "binary_path": "bronmateriaal-onbewerkt\\cache\\document_publications\\29545dc2-7ac0-45b6-b866-77595a7412cc.xml"
  },
  "issues": []
}