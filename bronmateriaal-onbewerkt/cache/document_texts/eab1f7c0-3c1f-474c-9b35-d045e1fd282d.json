{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 479\nWijziging van enkele onderwijswetten in verband met de verplichtstelling van een verklaring omtrent het gedrag in het aanvullend onderwijs\nNr.\n13\nMOTIE VAN HET LID WESTERVELD\nVoorgesteld\n4 september 2024\nDe Kamer,\ngehoord de beraadslaging,\nconstaterende dat de Kamer, de Minister, de onderwijsinspectie en onderwijzend personeel zich voortdurend uitspreken tegen de toename van commerciële onderwijsaanbieders en de verstrengeling tussen publiek en privaat onderwijs;\noverwegende dat extra onderwijsondersteuning soms nodig is, maar dat diverse onderzoeken waarschuwen voor de toenemende ongelijkheid tussen leerlingen, doordat niet alle ouders de financiële middelen hebben voor extra ondersteuning;\nconstaterende dat er, ondanks aangenomen moties van de Kamer, alleen maar meer commerciële partijen het onderwijs zijn binnengetreden, en het verder groeit;\nspreekt uit dat publieke middelen moeten gaan naar publiek onderwijs dat toegankelijk is voor alle leerlingen en dat betaald aanvullend onderwijs hierin geen plaats heeft;\nen verzoekt het kabinet om met een aanvalsplan te komen met duidelijke nastreefbare doelen en maatregelen om de verstrengeling tussen publiek en privaat onderwijs tegen te gaan,\nen gaat over tot de orde van de dag.\nWesterveld",
  "content_char_count": 1333,
  "source": {
    "document_id": "6da6794f-4108-4a12-a760-c2ffbc55db41",
    "document_nummer": "2024D31495",
    "document_soort": "Motie",
    "publication_id": "eab1f7c0-3c1f-474c-9b35-d045e1fd282d",
    "publication_content_type": "application/xml",
    "publication_length": 2759,
    "cached": false,
    "binary_path": "bronmateriaal-onbewerkt\\cache\\document_publications\\eab1f7c0-3c1f-474c-9b35-d045e1fd282d.xml"
  },
  "issues": []
}