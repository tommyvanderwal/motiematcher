{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n53\nMOTIE VAN HET LID KOEKKOEK\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat het kabinet eind dit jaar met een actieagenda auto komt;\noverwegende dat een van de doelstellingen is om files te verkleinen;\nconstaterende dat onderzoek van advies- en verkeerskundig bureau Goudappel uitwijst dat één deelauto zo'n veertien privéauto's van straat haalt;\noverwegende dat met name in stedelijk gebied deelauto's een volwaardig alternatief kunnen bieden voor privéauto's;\nverzoekt de regering om in de actieagenda auto ook deelmobiliteit op te nemen en voorstellen te doen voor hoe het gebruik van deelauto's exponentieel kan groeien tot een reëel alternatief voor de auto in stedelijke gebieden,\nen gaat over tot de orde van de dag.\nKoekkoek",
  "content_char_count": 968,
  "source": {
    "document_id": "108993ff-9527-4b62-be82-4df2c0f46308",
    "document_nummer": "2024D37934",
    "document_soort": "Motie",
    "publication_id": "b158d75f-fd4b-4c50-865d-d6cfd2f21959",
    "publication_content_type": "application/xml",
    "publication_length": 2400,
    "cached": false,
    "binary_path": "bronmateriaal-onbewerkt\\cache\\document_publications\\b158d75f-fd4b-4c50-865d-d6cfd2f21959.xml"
  },
  "issues": []
}