{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n39\nMOTIE VAN HET LID WINGELAAR\nVoorgesteld\n3 april 2025\nDe Kamer,\ngehoord de beraadslaging,\nconstaterende dat het afwegingskader voor specifieke uitkeringen ruimte laat voor politieke afwegingen, waardoor specifieke uitkeringen in stand kunnen blijven;\nconstaterende dat het regeerprogramma bepaalt dat specifieke uitkeringen alleen op basis van een kabinetsbesluit kunnen worden voortgezet of toegekend;\noverwegende dat overheveling naar fondsuitkeringen gemeenten meer\nbestedingsvrijheid geeft en bijdraagt aan lokale autonomie;\nvan mening dat de Kamer betrokken moet worden bij de besluitvorming over zowel de verlenging van bestaande specifieke uitkeringen als het overhevelen naar het Gemeentefonds;\nverzoekt de regering na het besluit over de specifieke uitkeringen, maar voor het daadwerkelijk overhevelen naar het Gemeentefonds, de Kamer volledig en zo spoedig mogelijk te informeren,\nen gaat over tot de orde van de dag.\nWingelaar",
  "content_char_count": 1100,
  "source": {
    "document_id": "f8261630-a8af-4058-8e37-ee22571cbdb9",
    "document_nummer": "2025D14629",
    "document_soort": "Motie",
    "publication_id": "c49b1e05-466f-4459-86e9-cf133fe4b0e4",
    "publication_content_type": "application/xml",
    "publication_length": 2597,
    "cached": false,
    "binary_path": "bronmateriaal-onbewerkt\\cache\\document_publications\\c49b1e05-466f-4459-86e9-cf133fe4b0e4.xml"
  },
  "issues": []
}