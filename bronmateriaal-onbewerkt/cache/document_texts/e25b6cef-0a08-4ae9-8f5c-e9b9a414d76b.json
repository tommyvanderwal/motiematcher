{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 325\nBouwregelgeving\nNr.\n294\nNADER GEWIJZIGDE MOTIE VAN HET LID WELZIJN C.S. TER VERVANGING VAN DIE GEDRUKT ONDER NR. 283\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het BBL eisen stelt om een gezond binnenklimaat te waarborgen op het moment van oplevering van de woning waarbij de installatie in staat is om aan deze eisen te kunnen voldoen;\noverwegende dat een groot deel van de woningen kampt met vocht- en schimmelproblemen enerzijds omdat woningen achterlopen in onderhoud en anderzijds omdat gebruikers niet bewust zijn van de juiste manieren om met aanwezige voorzieningen een gezond binnenklimaat te waarborgen;\noverwegende dat TNO de maatschappelijke schade die veroorzaakt wordt door een ongezond binnenklimaat schat op € 7,8 miljard;\nverzoekt de regering om te verkennen hoe gebruikers en eigenaren van woningen ondersteund kunnen worden bij de mogelijkheden die er zijn om te verduurzamen en bewustzijn te kweken over hoe zij de woning kunnen gebruiken om een gezond binnenklimaat te bevorderen en behouden, en de kamer hiervan op de hoogte te houden;\nen gaat over tot de orde van de dag,\nWelzijn\nGabriëls\nVijlbrief",
  "content_char_count": 1234,
  "source": {
    "document_id": "1ca81169-1a63-4f4a-9d8b-4c3abed0727d",
    "document_nummer": "2025D32277",
    "document_soort": "Motie (gewijzigd/nader)",
    "publication_id": "e25b6cef-0a08-4ae9-8f5c-e9b9a414d76b",
    "publication_content_type": "application/xml",
    "publication_length": 4997,
    "cached": false,
    "binary_path": "bronmateriaal-onbewerkt\\cache\\document_publications\\e25b6cef-0a08-4ae9-8f5c-e9b9a414d76b.xml"
  },
  "issues": []
}