{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n33\nMOTIE VAN HET LID BOUTKAN\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat Nederland aan de Europese Unie betaalt via een plastictaks voor het niet-gerecycled plastic dat op de markt komt en verbrand moet worden;\nconstaterende dat voor 2021 en 2023 bedragen zijn afgetikt van 254 miljoen euro en 233 miljoen euro;\noverwegende dat Nederland door een combinatie van normeren, stimuleren en beprijzen de hoeveelheid niet-gerecycled plasticafval probeert circulair te maken;\noverwegende dat niet-gerecycled plastic op de markt wordt gebracht binnen Nederland door producenten die in het kader van de uitgebreide producentenverantwoordelijkheid hieraan een financiÃ«le bijdrage zouden moeten leveren;\nverzoekt de regering om te onderzoeken of de jaarlijkse afdracht van de plastictaks op niet-gerecycled plastic kan worden afgedragen door de producenten,\nen gaat over tot de orde van de dag.\nBoutkan",
  "content_char_count": 1129,
  "source": {
    "document_id": "f8963f8c-7239-42f5-b75f-dbe6a73ab451",
    "document_nummer": "2024D37894",
    "document_soort": "Motie",
    "publication_id": "4427e0cf-0182-4594-ae62-972722d64e41",
    "publication_content_type": "application/xml",
    "publication_length": 2557,
    "cached": false,
    "binary_path": "bronmateriaal-onbewerkt\\cache\\document_publications\\4427e0cf-0182-4594-ae62-972722d64e41.xml"
  },
  "issues": []
}