{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 054\nWapenexportbeleid\nNr.\n431\nMOTIE VAN DE LEDEN CEDER EN KAMMINGA\nVoorgesteld\n26 september 2024\nDe Kamer,\ngehoord de beraadslaging,\nconstaterende dat het gerechtshof in Den Haag heeft geoordeeld dat er volgens het EU Gemeenschappelijk Standpunt een dwingende weigeringsgrond was ten aanzien van de vergunning om F-35-onderdelen aan Israël te leveren;\nconstaterende dat het gerechtshof om deze reden de Staat heeft verboden F-35-onderdelen te leveren aan Israël, terwijl dit land vanuit buurlanden wordt aangevallen;\noverwegende dat de Staat bij de vergunningverlening voor de export van militaire goederen aan bredere buitenlandpolitieke overwegingen, zoals die bijvoorbeeld kunnen spelen door oorlogssituaties, een doorslaggevend gewicht moet kunnen toekennen;\nverzoekt de regering te onderzoeken op welke manier de bevoegdheid om in dergelijke bijzondere omstandigheden een eigen afweging te maken, opgenomen kan worden in het bestaande juridisch kader voor wapenexportvergunningen,\nen gaat over tot de orde van de dag.\nCeder\nKamminga.",
  "content_char_count": 1112,
  "source": {
    "document_id": "fdc098d7-e0e2-47eb-863d-df271237e582",
    "document_nummer": "2024D35472",
    "document_soort": "Motie",
    "publication_id": "5a6bd3ff-a362-4e2b-9d1b-a4cfb8072e79",
    "publication_content_type": "application/xml",
    "publication_length": 2538,
    "cached": false,
    "binary_path": "bronmateriaal-onbewerkt\\cache\\document_publications\\5a6bd3ff-a362-4e2b-9d1b-a4cfb8072e79.xml"
  },
  "issues": []
}