{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n125\nMOTIE VAN HET LID STOFFER C.S.\nVoorgesteld\n12 november 2024\nDe Kamer,\ngehoord de beraadslaging,\nconstaterende dat per 2026 lidmaatschapsrechten in een co√∂peratie worden uitgesloten van de toegang tot de bedrijfsopvolgingsregeling;\nconstaterende dat de Nederlandse Orde van Belastingadviseurs kritische kanttekeningen plaatst bij deze uitsluiting en dat in het regeerprogramma is aangegeven dat het kabinet nadrukkelijk oog houdt voor de fiscale posities van boeren;\noverwegende dat deze maatregel grote gevolgen kan hebben voor de agrarische sector, waar deze vorm van belang relatief veel voorkomt;\nverzoekt de regering in overleg met de sector te bezien hoe de gevolgen van deze versobering zo veel mogelijk beperkt kunnen worden en de Kamer voor de Voorjaarsnota over te informeren,\nen gaat over tot de orde van de dag.\nStoffer\nVan Eijk\nVermeer\nGrinwis\nInge van Dijk",
  "content_char_count": 1036,
  "source": {
    "document_id": "255cf697-c5cf-422d-8238-26d228c60152",
    "document_nummer": "2024D43555",
    "document_soort": "Motie",
    "publication_id": "f0c2fe73-a149-4bda-97b6-d0925c937d5f",
    "publication_content_type": "application/xml",
    "publication_length": 2530,
    "cached": false,
    "binary_path": "bronmateriaal-onbewerkt\\cache\\document_publications\\f0c2fe73-a149-4bda-97b6-d0925c937d5f.xml"
  },
  "issues": []
}