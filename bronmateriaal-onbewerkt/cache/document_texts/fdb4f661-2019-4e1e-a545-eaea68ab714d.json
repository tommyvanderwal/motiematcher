{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n479\nMOTIE VAN HET LID PATERNOTTE\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat leraren in de eerste jaren voor de klas relatief snel uitvallen;\noverwegende dat het lerarentekort een fundamentele bedreiging vormt voor de onderwijskwaliteit en daarmee de kansen van leerlingen;\noverwegende dat het voor de onderwijskwaliteit wenselijk is dat leraren zich kunnen blijven ontwikkelen na de initiële opleiding;\nverzoekt de regering te verkennen hoe wettelijk geborgd kan worden dat leraren de eerste drie jaar voor de klas na de initiële opleiding ondersteund kunnen worden door hun lerarenopleiding, bijvoorbeeld door middel van intervisie, meekijk- en terugkomdagen en begeleiding,\nen gaat over tot de orde van de dag.\nPaternotte",
  "content_char_count": 866,
  "source": {
    "document_id": "d0220700-37c6-4ad0-b45d-bd74e88843d1",
    "document_nummer": "2024D11952",
    "document_soort": "Motie",
    "publication_id": "fdb4f661-2019-4e1e-a545-eaea68ab714d",
    "publication_content_type": "application/xml",
    "publication_length": 2220,
    "cached": false,
    "binary_path": "bronmateriaal-onbewerkt\\cache\\document_publications\\fdb4f661-2019-4e1e-a545-eaea68ab714d.xml"
  },
  "issues": []
}