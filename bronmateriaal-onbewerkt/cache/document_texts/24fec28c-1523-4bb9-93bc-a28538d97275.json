{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n847\nMOTIE VAN DE LEDEN HEUTINK EN VONDELING\nVoorgesteld\n9 april 2025\nDe Kamer,\ngehoord de beraadslaging,\nconstaterende dat op bijvoorbeeld station Maarheeze, waar asielzoekers in 2024 verantwoordelijk waren voor meer dan 3.000 incidenten, een onveilige situatie voor reizigers en personeel is ontstaan;\nconstaterende dat vervoerders de noodklok hebben doen luiden vanwege het gebrek aan handhavingsmiddelen om de veiligheid in het openbaar vervoer te waarborgen;\nvan mening dat het openbaar vervoer steeds onveiliger wordt en dus gebaat is bij stevige maatregelen tegen overlastplegers in het openbaar vervoer;\nverzoekt de regering er bij vervoerders op aan te dringen dat zij actief diensthonden inzetten teneinde de veiligheid te waarborgen op routes waar asielzoekers zich structureel misdragen,\nen gaat over tot de orde van de dag.\nHeutink\nVondeling",
  "content_char_count": 952,
  "source": {
    "document_id": "b10b8d47-55d5-44e3-899c-67f57f4478ff",
    "document_nummer": "2025D15707",
    "document_soort": "Motie",
    "publication_id": "24fec28c-1523-4bb9-93bc-a28538d97275",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\24fec28c-1523-4bb9-93bc-a28538d97275.xml"
  },
  "issues": []
}