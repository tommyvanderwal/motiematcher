{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1164\nMOTIE VAN DE LEDEN TEUNISSEN EN KOSTIC\nVoorgesteld\n5 juni 2024\nDe Kamer,\ngehoord de beraadslaging,\noverwegende dat bijna 70% van de gemeenten in Utrecht en Gelderland geen nieuwe aanvliegroute naar Schiphol wil over hun gebied;\noverwegende dat het RIVM momenteel schat dat 259.000 omwonenden ernstige hinder ervaren van Schiphol en dat dit aantal met de komst van de vierde aanvliegroute hoe dan ook zal stijgen;\nconstaterende dat dit haaks staat op het recente oordeel van de rechter dat de Staat omwonenden beter moet beschermen tegen geluidshinder van vliegtuigen;\nconstaterende dat de milieuwinst die de luchtruimherziening zou opleveren – het voornaamste argument dat wordt aangevoerd voor de luchtruimherziening – uit interne documenten van IenW gering blijkt te zijn;\nverzoekt de regering om de komst van een vierde aanvliegroute te schrappen,\nen gaat over tot de orde van de dag.\nTeunissen\nKostić",
  "content_char_count": 1008,
  "source": {
    "document_id": "d9a0aafa-5adf-44d6-ad16-faf932fcd69f",
    "document_nummer": "2024D23300",
    "document_soort": "Motie",
    "publication_id": "3c6d3cbc-f081-4498-883c-2b06be6d6a58",
    "publication_content_type": "application/xml",
    "publication_length": 2459,
    "cached": false,
    "binary_path": "bronmateriaal-onbewerkt\\cache\\document_publications\\3c6d3cbc-f081-4498-883c-2b06be6d6a58.xml"
  },
  "issues": []
}