{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 566\nWijziging van de Tijdelijke wet Groningen in verband met het herstel van omissies en het aanbrengen van verduidelijkingen\nNr.\n18\nMOTIE VAN DE LEDEN BUSHOFF EN BECKERMAN\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat tripleglas en nieuwe kozijnen zijn uitgesloten van de tot eergisteren in consultatie zijnde isolatiemaatregel 29 van Nij Begun;\noverwegende dat tripleglas en nieuwe kozijnen wel onderdeel zijn van de ISDE subsidie, dat zij opgenomen waren in de eerder geldende conceptregeling maatregel 29 en dat het kabinet in de Kamerbrief van 6 maart (\n33 529, nr. 1227\n) schrijft dat woningeigenaren in het aardbevingsgebied 100% subsidie krijgen voor de noodzakelijke maatregelen tot de standaard voor woningisolatie;\nverzoekt de regering alvorens de uitwerking van maatregel 29 definitief vast te stellen er zorg voor te dragen dat ook tripleglas en nieuwe kozijnen gewoon onderdeel zijn van deze isolatiesubsidie,\nen gaat over tot de orde van de dag.\nBushoff\nBeckerman",
  "content_char_count": 1088,
  "source": {
    "document_id": "ae14d0b3-bf95-4146-8133-36a357d59548",
    "document_nummer": "2025D03399",
    "document_soort": "Motie",
    "publication_id": "d664bfd8-67c5-4867-954d-d785c6efd43f",
    "publication_content_type": "application/xml",
    "publication_length": 2561,
    "cached": false,
    "binary_path": "bronmateriaal-onbewerkt\\cache\\document_publications\\d664bfd8-67c5-4867-954d-d785c6efd43f.xml"
  },
  "issues": []
}