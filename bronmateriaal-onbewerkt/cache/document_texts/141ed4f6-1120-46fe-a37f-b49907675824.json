{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 446\nWijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten)\nNr.\n21\nMOTIE VAN HET LID PATIJN C.S.\nVoorgesteld\n11 december 2024\nDe Kamer,\ngehoord de beraadslaging,\nconstaterende dat arbeidsmigranten vaak onbekend zijn met de rechten die ze in Nederland hebben;\nconstaterende dat te weinig arbeidsmigranten afweten van de website WorkinNL;\nverzoekt de regering om werkgevers die arbeidsmigranten in dienst hebben te verplichten om op de loonstrook een verwijzing naar WorkinNL, met QR-code, op te nemen en de Arbeidsinspectie de bevoegdheid te geven hierop te handhaven,\nen gaat over tot de orde van de dag.\nPatijn\nPodt\nVan Kent",
  "content_char_count": 915,
  "source": {
    "document_id": "70aa5ca1-6ff8-4b2d-8578-66952dfbc9b1",
    "document_nummer": "2024D49233",
    "document_soort": "Motie",
    "publication_id": "141ed4f6-1120-46fe-a37f-b49907675824",
    "publication_content_type": "application/xml",
    "publication_length": 2340,
    "cached": false,
    "binary_path": "bronmateriaal-onbewerkt\\cache\\document_publications\\141ed4f6-1120-46fe-a37f-b49907675824.xml"
  },
  "issues": []
}