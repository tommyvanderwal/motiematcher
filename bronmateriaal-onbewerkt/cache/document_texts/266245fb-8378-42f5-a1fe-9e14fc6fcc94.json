{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n22\nMOTIE VAN HET LID VIJLBRIEF C.S.\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de gevolgen van de bezuinigingen op vervolgonderwijs groot zijn, en dat het recent snijden in de prijsontwikkeling boven op de stapel aan bezuinigingen komt, waardoor onderwijsinstellingen financieel steeds meer onder druk komen te staan;\noverwegende dat hierdoor de kwaliteit van onderwijs en onderzoek vermindert, studenten niet zeker zijn van een goede opleiding binnen redelijke reisafstand en studies die bijdragen aan een sterk en toekomstbestendig Nederland, de zorg, het onderwijs, de techniek en vele andere sectoren, mogelijk zullen verdwijnen;\noverwegende dat andere sectoren, zoals het primair onderwijs, wél de volledige bijstelling krijgen en hier ook een wettelijk kader voor is vastgesteld;\nverzoekt de regering te onderzoeken hoe er een wettelijk kader voor de prijsontwikkeling ingesteld kan worden voor vervolgonderwijs,\nen gaat over tot de orde van de dag.\nVijlbrief\nStoffer\nGrinwis",
  "content_char_count": 1247,
  "source": {
    "document_id": "895c51b8-bdc4-4636-8550-a3c087b623bd",
    "document_nummer": "2025D43283",
    "document_soort": "Motie",
    "publication_id": "266245fb-8378-42f5-a1fe-9e14fc6fcc94",
    "publication_content_type": "application/xml",
    "publication_length": 5365,
    "cached": false,
    "binary_path": "bronmateriaal-onbewerkt\\cache\\document_publications\\266245fb-8378-42f5-a1fe-9e14fc6fcc94.xml"
  },
  "issues": []
}