{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXV\nWijziging van de begrotingsstaten van het Ministerie van Sociale Zaken en Werkgelegenheid (XV) voor het jaar 2025 (wijziging samenhangende met de Voorjaarsnota)\nNr.\n9\nMOTIE VAN HET LID PATIJN\nVoorgesteld tijdens wetgevingsoverleg\n17 juni 2025\nDe Kamer,\ngehoord de beraadslaging,\nconstaterende dat uit de invoeringstoets van het minimumuurloon blijkt dat er onduidelijkheid bestaat over het loonbegrip, waarbij het per abuis niet duidelijk is dat het uurloon het basisuurloon moet zijn en dat toeslagen of andere extra's daar niet in meegeteld worden, waarmee er een risico is op onderbetaling;\noverwegende dat de Minister deze fout wil herzien, maar dat de voorgenomen planning zou betekenen dat de wetswijziging pas in 2027 in werking treedt en de wetgeving hierover pas eind 2025 wordt opgestart;\nverzoekt de regering om zo snel mogelijk met een wetsvoorstel te komen om onderbetaling te voorkomen,\nen gaat over tot de orde van de dag.\nPatijn",
  "content_char_count": 1025,
  "source": {
    "document_id": "dee86380-387f-486e-8558-161f0ac0658a",
    "document_nummer": "2025D28421",
    "document_soort": "Motie",
    "publication_id": "0be86e07-e503-46dc-88b0-76ecc3f652e6",
    "publication_content_type": "application/xml",
    "publication_length": 4743,
    "cached": false,
    "binary_path": "bronmateriaal-onbewerkt\\cache\\document_publications\\0be86e07-e503-46dc-88b0-76ecc3f652e6.xml"
  },
  "issues": []
}