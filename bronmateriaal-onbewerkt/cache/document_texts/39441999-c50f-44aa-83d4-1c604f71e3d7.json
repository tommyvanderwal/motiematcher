{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n858\nMOTIE VAN HET LID SLAGT-TICHELMAN\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat ondanks de Europese Medical Device Regulation (MDR) ernstige incidenten plaatsvinden met hulpmiddelen zoals de Ballerine-spiraal, waaronder breuk, inbedding en achterblijvende koperresten, en dat vrouwen complicaties ondervinden bij het verwijderen, waaronder consequenties voor de vruchtbaarheid;\nconstaterende dat klinisch onderzoek vaak door fabrikanten zelf wordt gefinancierd en informatie over bijwerkingen bij verwijdering vaak ontbreekt;\noverwegende dat vrouwen recht hebben op eerlijke, begrijpelijke en volledige informatie om een goed ge√Ønformeerde keuze te kunnen maken;\nverzoekt de regering om zich in Europees verband in te zetten voor aanscherping van de toelatingseisen voor medische hulpmiddelen, met specifieke aandacht voor onafhankelijke effectiviteits- en veiligheidsbeoordeling, verwijderbaarheid en begrijpelijke risicocommunicatie;\nverzoekt de regering tevens om te pleiten voor verplichte, volledige en actuele bijsluiters met onafhankelijke onderzoeksgegevens voor gebruikers en zorgverleners, en de Kamer hierover te informeren,\nen gaat over tot de orde van de dag.\nSlagt-Tichelman",
  "content_char_count": 1338,
  "source": {
    "document_id": "16473b96-6536-442a-8b7a-472956e9dd1c",
    "document_nummer": "2025D42906",
    "document_soort": "Motie",
    "publication_id": "39441999-c50f-44aa-83d4-1c604f71e3d7",
    "publication_content_type": "application/xml",
    "publication_length": 4926,
    "cached": false,
    "binary_path": "bronmateriaal-onbewerkt\\cache\\document_publications\\39441999-c50f-44aa-83d4-1c604f71e3d7.xml"
  },
  "issues": []
}