{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n116\nGEWIJZIGDE MOTIE VAN DE LEDEN DIEDERIK VAN DIJK EN EERDMANS TER VERVANGING VAN DIE GEDRUKT ONDER NR. 101\nVoorgesteld\n26 november 2024\nDe Kamer,\ngehoord de beraadslaging,\nconstaterende dat het kabinet naar aanleiding van de aangenomen motie van Diederik van Dijk c.s. (\n35 749, nr. 11\n) onderzoekt of het juridisch mogelijk is om de rechterlijke dwangsom in asielzaken af te schaffen;\noverwegende dat uit onderzoek blijkt dat de financiële prikkel van dwangsommen onvoldoende effectief is voor overheidsorganen;\noverwegende dat rechterlijke dwangsommen er mede voor zorgen dat de rechtspraak overbelast raakt en dat dit de overheid miljoenen kost, ten koste van efficiënt beleid;\nverzoekt de regering het onderzoek naar rechterlijke dwangsommen in asielzaken uit te breiden naar dwangsommen in de gehele rechtsketen en met alternatieven te komen binnen het beginsel van effectieve rechtsbescherming met het oog op mogelijke afschaffing dan wel beperking van de dwangsom,\nen gaat over tot de orde van de dag.\nDiederik van Dijk\nEerdmans",
  "content_char_count": 1229,
  "source": {
    "document_id": "044853ec-69d0-4248-9b7e-7aaa7d69227a",
    "document_nummer": "2024D46106",
    "document_soort": "Motie (gewijzigd/nader)",
    "publication_id": "d30aeb7a-0ece-4eb2-85ec-2b839ddb4ebf",
    "publication_content_type": "application/xml",
    "publication_length": 2777,
    "cached": false,
    "binary_path": "bronmateriaal-onbewerkt\\cache\\document_publications\\d30aeb7a-0ece-4eb2-85ec-2b839ddb4ebf.xml"
  },
  "issues": []
}