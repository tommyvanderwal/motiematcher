{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n30\nMOTIE VAN HET LID BUIJSSE\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat er momenteel meerdere agentschappen actief zijn die gezamenlijk verantwoordelijk zijn voor de digitalisering van de Nederlandse overheid, zoals DICTU, SSC-ICT, Logius en RvIG;\noverwegende dat dit kan leiden tot versnippering en mogelijke inefficiënties in de dienstverlening aan inwoners en ondernemers;\noverwegende dat er volgens de Algemene Rekenkamer nog 3.246 vacatures zijn voor ICT'ers binnen het Rijk;\noverwegende dat bij een werkbezoek aan Estland is geconstateerd dat daar één centrale digitaliseringsdienst bestaat die de gehele overheid ondersteunt op het gebied van digitale identiteit, informatiehuishouding en digitale dienstverlening;\nverzoekt de regering, in samenwerking met de betrokken agentschappen, te inventariseren welke mogelijkheden er zijn voor een meer geïntegreerde of gezamenlijke aanpak, inclusief een mogelijke samenvoeging;\nverzoekt de regering om de Kamer te informeren over de uitkomsten van deze inventarisatie,\nen gaat over tot de orde van de dag.\nBuijsse",
  "content_char_count": 1304,
  "source": {
    "document_id": "6cc90825-aa09-4bc2-88aa-b2a779ec1182",
    "document_nummer": "2025D31063",
    "document_soort": "Motie",
    "publication_id": "dff2f071-5104-4dd2-b27a-23493832435b",
    "publication_content_type": "application/xml",
    "publication_length": 5008,
    "cached": false,
    "binary_path": "bronmateriaal-onbewerkt\\cache\\document_publications\\dff2f071-5104-4dd2-b27a-23493832435b.xml"
  },
  "issues": []
}