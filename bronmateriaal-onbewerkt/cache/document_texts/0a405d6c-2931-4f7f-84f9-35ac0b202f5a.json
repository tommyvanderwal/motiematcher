{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n29\nMOTIE VAN HET LID POSTMA\nVoorgesteld\n10 april 2024\nDe Kamer,\ngehoord de beraadslaging,\noverwegende dat het collectief verduurzamen van een wijk grote gevolgen kan hebben voor de bewoners in de betrokken wijk;\noverwegende dat voor huishoudens een paar tientjes in de maand extra ten opzichte van wat werd verwacht een grote impact kan hebben;\nconstaterende dat uit de huidige praktijk blijkt dat het moeilijk is voor individuele burgers om hun recht te halen, bijvoorbeeld als blijkt dat ze per maand wel degelijk meer betalen dan voor de overstap op warmte;\nconstaterende dat er diverse (gemeentelijke) loketten zijn waar burgers terechtkunnen met vragen over het verduurzamen van de woning en voor hulp bij financiële vraagstukken;\nverzoekt de regering om samen met de medeoverheden een loket aan te wijzen waar huishoudens laagdrempelig terechtkunnen tijdens en na hun overstap naar een collectieve warmteoplossing voor hulp bij (financiële) vragen en hulp bij het halen van hun recht, waardoor de transitie in de wijk een «menselijk gezicht» krijgt,\nen gaat over tot de orde van de dag.\nPostma",
  "content_char_count": 1377,
  "source": {
    "document_id": "3c053fde-aea2-49b9-881b-e0d4a2274547",
    "document_nummer": "2024D14295",
    "document_soort": "Motie",
    "publication_id": "0a405d6c-2931-4f7f-84f9-35ac0b202f5a",
    "publication_content_type": "application/xml",
    "publication_length": 2753,
    "cached": false,
    "binary_path": "bronmateriaal-onbewerkt\\cache\\document_publications\\0a405d6c-2931-4f7f-84f9-35ac0b202f5a.xml"
  },
  "issues": []
}