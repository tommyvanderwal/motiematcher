{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n86\nMOTIE VAN HET LID GRINWIS C.S.\nVoorgesteld\n14 maart 2024\nDe Kamer,\ngehoord de beraadslaging,\noverwegende dat bij verduurzaming van de warmtevraag in de kassen via aard- en restwarmte of waterstof de huidige bron (ketel of warmtekrachtkoppeling) om CO\n2\nin de kas te doseren wegvalt, terwijl die CO\n2\nwel nodig is om gewassen te laten groeien;\noverwegende dat de Europese Commissie met haar strategie voor industrieel klimaatbeleid en klimaatdoel 2040 wil inzetten op CO\n2\n-recycling;\noverwegende dat de beschikbaarheid van externe CO\n2\ncruciaal is voor de glastuinbouw om zijn klimaatambities te realiseren, gasverbruik in de glastuinbouw kan voorkomen en het overstappen op duurzame energiebronnen aantrekkelijker wordt;\nconstaterende dat door stimulering van CCS (Carbon Capture and Storage) en beleid gericht op negatieve emissies een tekort ontstaat aan biogene CO\n2\nvoor de glastuinbouw;\nverzoekt de regering de recycling van biogene CO\n2\nin de glastuinbouw via Carbon Capture and Utilisation (CCU) in samenhang met haar beleid gericht op het bevorderen van negatieve emissies te borgen, en de Kamer hierover te informeren,\nen gaat over tot de orde van de dag.\nGrinwis\nMeulenkamp\nFlach\nVedder",
  "content_char_count": 1440,
  "source": {
    "document_id": "6f54298d-7af0-4778-bf63-4da17cbb1869",
    "document_nummer": "2024D09836",
    "document_soort": "Motie",
    "publication_id": "b2bff8d5-6554-47cc-a50c-2c7ab417c822",
    "publication_content_type": "application/xml",
    "publication_length": 3044,
    "cached": false,
    "binary_path": "bronmateriaal-onbewerkt\\cache\\document_publications\\b2bff8d5-6554-47cc-a50c-2c7ab417c822.xml"
  },
  "issues": []
}