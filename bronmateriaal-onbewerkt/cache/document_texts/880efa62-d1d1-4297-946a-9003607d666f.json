{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n23\nMOTIE VAN HET LID BOOMSMA\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nconstaterende dat 5 mei sinds 1990 als nationale feestdag wordt gevierd, maar conform de meeste cao's slechts één keer in de vijf jaar een vrije dag is;\noverwegende dat 5 mei als nationale vrije feestdag van grote bindende waarde kan zijn door jaarlijks met elkaar te vieren dat Nederland een democratische rechtsstaat is waarin elke Nederlander, ongeacht zijn of haar godsdienst, levensovertuiging, politieke gezindheid, etniciteit, geslacht, handicap of seksuele geaardheid in vrijheid kan leven;\nverzoekt de regering om vóór het meireces de mogelijkheden in kaart te brengen om van 5 mei een officiële nationale feestdag te maken om onze vrijheid te vieren,\nen gaat over tot de orde van de dag.\nBoomsma",
  "content_char_count": 1035,
  "source": {
    "document_id": "1d722861-afa7-4340-810a-6470c466d934",
    "document_nummer": "2024D46019",
    "document_soort": "Motie",
    "publication_id": "880efa62-d1d1-4297-946a-9003607d666f",
    "publication_content_type": "application/xml",
    "publication_length": 2428,
    "cached": false,
    "binary_path": "bronmateriaal-onbewerkt\\cache\\document_publications\\880efa62-d1d1-4297-946a-9003607d666f.xml"
  },
  "issues": []
}