{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n352\nNADER GEWIJZIGDE MOTIE VAN HET LID BROMET C.S. TER VERVANGING VAN DIE GEDRUKT ONDER NR. 351\nVoorgesteld\n4 maart 2025\nDe Kamer,\ngehoord de beraadslaging,\noverwegende dat de Raad van State in de PAS-uitspraak aangaf dat niet vooruitlopend op toekomstige positieve gevolgen van maatregelen voor beschermde natuurgebieden, alvast toestemming mag worden gegeven voor activiteiten die mogelijk schadelijk zijn voor die gebieden;\noverwegende dat voorkomen moet worden dat een juridische onhoudbare rekenkundige ondergrens gaat leiden tot een nieuwe groep PAS-melders die in de toekomst in de problemen komen;\noverwegende dat een rekenkundige ondergrens daarom alleen mogelijk is als emissiereductie voldoende is geborgd;\nverzoekt de regering om, in het belang van juridische houdbaarheid, ervoor te zorgen dat een rekenkundige ondergrens gelijktijdig gepaard gaat met een plan waarin emissiereductie stevig geborgd is;\nen gaat over tot de orde van de dag.\nBromet\nVan Campen\nVedder\nGrinwis",
  "content_char_count": 1104,
  "source": {
    "document_id": "8cb989de-9940-4df5-bd2a-d2e2935e7944",
    "document_nummer": "2025D08174",
    "document_soort": "Motie (gewijzigd/nader)",
    "publication_id": "dec41fe1-8e5c-47ef-a4f1-e2010dae0bfa",
    "publication_content_type": "application/xml",
    "publication_length": 2574,
    "cached": false,
    "binary_path": "bronmateriaal-onbewerkt\\cache\\document_publications\\dec41fe1-8e5c-47ef-a4f1-e2010dae0bfa.xml"
  },
  "issues": []
}