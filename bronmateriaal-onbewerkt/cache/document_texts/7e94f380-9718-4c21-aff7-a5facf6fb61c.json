{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 687\nInitiatiefnota van de leden Bromet en Van Campen over «De wijsheid in pacht»\nNr.\n13\nMOTIE VAN HET LID PIERIK\nVoorgesteld tijdens het Notaoverleg van\n2 juni 2025\nDe Kamer,\ngehoord de beraadslaging,\noverwegende dat een aanzienlijk deel van de natuurgronden die in eigendom zijn van terreinbeherende organisaties (TBO's) in Nederland wordt verpacht aan agrariërs, die daarmee ook een rol spelen in het natuurbeheer;\noverwegende dat TBO's subsidie ontvangen voor natuurbeheer op gronden die zij zelf beheren uit hoofde van het SNL;\nconstaterende dat de uitvoering van natuurbeheer op verpachte gronden veelal wordt gedaan door boeren;\nvan mening zijnde dat inzicht nodig is in hoe de publieke middelen voor natuurbeheer worden verdeeld en besteed, en of deze doelmatig worden ingezet;\nverzoekt de regering in kaart te brengen hoeveel subsidies TBO's ontvangen voor het natuurbeheer op gronden in eigen beheer en hoeveel onkostenvergoeding pachters ontvangen voor natuurbeheer op verpachte natuurgronden,\nen gaat over tot de orde van de dag.\nPierik",
  "content_char_count": 1121,
  "source": {
    "document_id": "fb691e06-c284-452e-b055-d86ecee0c8ce",
    "document_nummer": "2025D25700",
    "document_soort": "Motie",
    "publication_id": "7e94f380-9718-4c21-aff7-a5facf6fb61c",
    "publication_content_type": "application/xml",
    "publication_length": 4780,
    "cached": false,
    "binary_path": "bronmateriaal-onbewerkt\\cache\\document_publications\\7e94f380-9718-4c21-aff7-a5facf6fb61c.xml"
  },
  "issues": []
}