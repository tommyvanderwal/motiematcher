{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 715\nStaat van de Europese Unie 2025\nNr.\n6\nMOTIE VAN HET LID KLAVER C.S.\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat de Hongaarse regering zich schuldig heeft gemaakt aan corruptie met Europese fondsen;\nconstaterende dat de rechtsstaat in Hongarije wordt uitgehold, bijvoorbeeld met anti-lhbti-wetten;\noverwegende dat door de afbraak van onafhankelijke rechtspraak en anticorruptie- en antifraude-instellingen goede besteding van EU-gelden nauwelijks te controleren is;\nconstaterende dat deze misstanden inmiddels voldoende grond bieden onder Verordening 2020/2092 om alle fondsen aan de Hongaarse regering te bevriezen;\nverzoekt de regering om in Europees verband te pleiten voor het stopzetten van alle Europese financiering aan de Hongaarse regering en hier het voortouw in te nemen,\nen gaat over tot de orde van de dag.\nKlaver\nPaternotte\nDassen\nDijk\nVan Campen",
  "content_char_count": 972,
  "source": {
    "document_id": "0fe6ed09-858e-4ce1-8b2c-dac3fbeb4874",
    "document_nummer": "2025D27632",
    "document_soort": "Motie",
    "publication_id": "c9365a88-292c-4e86-b108-9ec638a2a80b",
    "publication_content_type": "application/xml",
    "publication_length": 5048,
    "cached": false,
    "binary_path": "bronmateriaal-onbewerkt\\cache\\document_publications\\c9365a88-292c-4e86-b108-9ec638a2a80b.xml"
  },
  "issues": []
}