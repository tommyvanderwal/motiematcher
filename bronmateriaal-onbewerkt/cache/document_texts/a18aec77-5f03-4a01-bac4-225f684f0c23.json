{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1249\nMOTIE VAN HET LID MUTLUER\nVoorgesteld\n5 december 2024\nDe Kamer,\ngehoord de beraadslaging,\noverwegende dat te vaak voorkomt dat jongeren hun bankrekening door criminelen laten gebruiken om geld over te maken of wit te wassen;\noverwegende dat een groot deel van deze zogenaamde «geldezels» jongeren met schulden of met een licht verstandelijke beperking betreft;\noverwegende dat deze geldezels vrijwel altijd gesnapt worden, vaak jarenlang geen bankrekening meer krijgen, in de schulden belanden en mogelijk in de criminaliteit blijven hangen;\noverwegende dat er via het Centrum voor Criminaliteitspreventie en Veiligheid en de City Deal Lokale Weerbaarheid Cybercrime nu lokaal vier pilots worden uitgevoerd ten aanzien van de geldezels;\nverzoekt de regering ervoor te zorgen dat er binnen de lokale pilots ruimte komt voor een inkeerregeling voor jonge geldezels, die moet voorkomen dat zij verder afglijden naar een criminele carrière,\nen gaat over tot de orde van de dag.\nMutluer",
  "content_char_count": 1113,
  "source": {
    "document_id": "c96b8525-3298-4c38-a70f-2908dbb22f52",
    "document_nummer": "2024D48141",
    "document_soort": "Motie",
    "publication_id": "a18aec77-5f03-4a01-bac4-225f684f0c23",
    "publication_content_type": "application/xml",
    "publication_length": 2490,
    "cached": false,
    "binary_path": "bronmateriaal-onbewerkt\\cache\\document_publications\\a18aec77-5f03-4a01-bac4-225f684f0c23.xml"
  },
  "issues": []
}