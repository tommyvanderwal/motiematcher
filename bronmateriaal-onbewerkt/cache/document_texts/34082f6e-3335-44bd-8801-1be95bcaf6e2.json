{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 592\nDefensienota 2024 – Sterk, slim en samen\nNr.\n20\nMOTIE VAN DE LEDEN HEITE EN KATHMANN\nVoorgesteld\n11 juni 2025\nDe Kamer,\ngehoord de beraadslaging,\noverwegende dat in tijden van veelvuldige sabotage op vitale infrastructuur op land en op zee het noodzakelijk is om de digitale defensie-infrastructuur weerbaarder te maken tegen cybersecurityrisico's;\noverwegende dat als het netwerk uitvalt, de maatschappelijke gevolgen groot zijn;\nconstaterende dat het NAFIN-netwerk niet volledig «military owned» is, waardoor Defensie afwijkt van de gestelde randvoorwaarde;\nconstaterende dat Defensie momenteel onderzoek doet naar de toekomst van het NAFIN-netwerk;\nverzoekt de regering om in dat onderzoek mee te nemen wat en op welke wijze Defensie cyclisch kan rapporteren aan de Tweede Kamer over de veiligheid van het NAFIN-netwerk;\nverzoekt de regering om te onderzoeken hoe kan worden voldaan aan de randvoorwaarde dat Defensie in elke situatie zelf de regie moet hebben over NAFIN en daarbij te bepalen welke bescherming, mensen en middelen nodig zijn zodat NAFIN voldoet aan de veiligheidseisen van een vitaal netwerk,\nen gaat over tot de orde van de dag.\nHeite\nKathmann",
  "content_char_count": 1243,
  "source": {
    "document_id": "e76c0da2-e72e-46a8-90a4-76bdb08388e5",
    "document_nummer": "2025D27057",
    "document_soort": "Motie",
    "publication_id": "34082f6e-3335-44bd-8801-1be95bcaf6e2",
    "publication_content_type": "application/xml",
    "publication_length": 5033,
    "cached": false,
    "binary_path": "bronmateriaal-onbewerkt\\cache\\document_publications\\34082f6e-3335-44bd-8801-1be95bcaf6e2.xml"
  },
  "issues": []
}