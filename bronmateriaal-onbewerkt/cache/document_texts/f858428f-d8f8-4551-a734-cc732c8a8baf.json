{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n805\nMOTIE VAN DE LEDEN CLAASSEN EN KOPS\nVoorgesteld\n5 februari 2025\nDe Kamer,\ngehoord de beraadslaging,\noverwegende dat steeds meer vrouwen ongewenst zwanger raken, waardoor het aantal abortussen sinds jaren weer stijgt in Nederland, evenals het aantal soabesmettingen;\nvan mening dat door de desinformatie er steeds vaker wordt afgezien van het gebruik van anticonceptiemiddelen;\nverzoekt de Staatssecretaris te onderzoeken of een voorlichtingscampagne gestart kan worden, zodat de taboes over anticonceptiemiddelen kunnen worden weggenomen, dit ter voorkoming van onnodige abortussen en soabesmettingen, en zodra dit haalbaar en betaalbaar blijkt te zijn, deze dan ook uit te voeren,\nen gaat over tot de orde van de dag.\nClaassen\nKops",
  "content_char_count": 847,
  "source": {
    "document_id": "8a732f14-4d6d-4776-bac9-75d7fe59e07f",
    "document_nummer": "2025D04743",
    "document_soort": "Motie",
    "publication_id": "f858428f-d8f8-4551-a734-cc732c8a8baf",
    "publication_content_type": "application/xml",
    "publication_length": 2251,
    "cached": false,
    "binary_path": "bronmateriaal-onbewerkt\\cache\\document_publications\\f858428f-d8f8-4551-a734-cc732c8a8baf.xml"
  },
  "issues": []
}