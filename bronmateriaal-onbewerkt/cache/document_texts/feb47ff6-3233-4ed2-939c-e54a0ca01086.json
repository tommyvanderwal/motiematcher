{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n845\nMOTIE VAN HET LID TIELEN\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat bijziendheid bij kinderen steeds vaker voorkomt, waardoor inmiddels een op de vijf kinderen een bril nodig heeft;\nconstaterende dat onderzoekers concluderen dat dit voor een groot deel veroorzaakt wordt door toegenomen schermtijd en te weinig buitenspelen;\noverwegende dat bijziendheid voorkomen kan worden door na 20 minuten naar een scherm kijken, 20 seconden in de verte te kijken en minstens 2 uur per dag buiten te zijn, wat ook wel de 20-20-2-regel wordt genoemd;\nverzoekt de regering om in gesprek te gaan met jeugdgezondheidszorgprofessionals en oogartsen met als doel om de 20-20-2-regel beter onder de aandacht te krijgen van ouders en andere opvoeders,\nen gaat over tot de orde van de dag.\nTielen",
  "content_char_count": 926,
  "source": {
    "document_id": "217242ce-938b-4bca-a71b-082ae8872446",
    "document_nummer": "2025D27141",
    "document_soort": "Motie",
    "publication_id": "feb47ff6-3233-4ed2-939c-e54a0ca01086",
    "publication_content_type": "application/xml",
    "publication_length": 4505,
    "cached": false,
    "binary_path": "bronmateriaal-onbewerkt\\cache\\document_publications\\feb47ff6-3233-4ed2-939c-e54a0ca01086.xml"
  },
  "issues": []
}