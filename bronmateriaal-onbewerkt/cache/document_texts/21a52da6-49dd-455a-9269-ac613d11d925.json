{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 968\nIntrekking van de Archiefwet 1995 en vervanging door een nieuwe Archiefwet (Archiefwet 20.)\nNr.\n35\nMOTIE VAN HET LID MOHANDIS C.S.\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat zakelijke en bestuurlijke chatberichten van ambtenaren en bewindspersonen archiveerbaar gemaakt dienen te worden;\noverwegende dat de Inspectie Overheidsinformatie en Erfgoed in 2022 heeft vastgesteld dat het Ministerie van Algemene Zaken tekortschoot in het archiveren van chatberichten van de Minister-President, de Minister van Algemene Zaken, en dat uit onderzoek uit 2024 blijkt dat het beheer op departementen nog steeds niet op orde is;\nverzoekt de regering om voorafgaande aan de inwerkingtreding van de nieuwe Archiefwet te voorzien in een regeling voor het archiveerbaar maken van zakelijke en bestuurlijke chatberichten van departementen, en de Kamer hierover te informeren,\nen gaat over tot de orde van de dag.\nMohandis\nRooderkerk\nBeckerman",
  "content_char_count": 1043,
  "source": {
    "document_id": "f8437701-a52f-4079-87e9-6960d9096f87",
    "document_nummer": "2025D05806",
    "document_soort": "Motie",
    "publication_id": "21a52da6-49dd-455a-9269-ac613d11d925",
    "publication_content_type": "application/xml",
    "publication_length": 2468,
    "cached": false,
    "binary_path": "bronmateriaal-onbewerkt\\cache\\document_publications\\21a52da6-49dd-455a-9269-ac613d11d925.xml"
  },
  "issues": []
}