{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n546\nMOTIE VAN HET LID KOSTIĆ\nVoorgesteld\n24 april 2025\nDe Kamer,\ngehoord de beraadslaging,\nconstaterende dat in het schetsontwerp van de Luchtruimherziening is besloten om geen vierde naderingspunt voor Schiphol op te nemen, waardoor er formeel geen nieuwe vaste verkeersstroom vanuit het zuidoosten zou ontstaan;\noverwegende dat blijkt dat de luchtverkeersleiding vliegtuigen niet altijd via vaste naderingspunten hoeft te laten vliegen, en dat het mogelijk is naderingspunten over te slaan als dat efficiënter of veiliger is;\noverwegende dat hierdoor in de praktijk alsnog gevlogen kan worden via de route die oorspronkelijk als vierde naderingspunt was voorzien en dat dit vragen oproept over de daadwerkelijke effecten van het schrappen van het vierde naderingspunt op de vliegroutes en de overlast voor omwonenden;\nverzoekt de regering helder te maken in welke mate er in de praktijk aanvliegbewegingen naar Schiphol via een zuidoostelijke route worden voorzien,\nen gaat over tot de orde van de dag.\nKostić",
  "content_char_count": 1118,
  "source": {
    "document_id": "5bc41fa4-b300-45e2-9b6a-1af7c4f16077",
    "document_nummer": "2025D18822",
    "document_soort": "Motie",
    "publication_id": "de16f4d2-2412-45b0-9d17-935779d30817",
    "publication_content_type": "application/xml",
    "publication_length": 4787,
    "cached": false,
    "binary_path": "bronmateriaal-onbewerkt\\cache\\document_publications\\de16f4d2-2412-45b0-9d17-935779d30817.xml"
  },
  "issues": []
}