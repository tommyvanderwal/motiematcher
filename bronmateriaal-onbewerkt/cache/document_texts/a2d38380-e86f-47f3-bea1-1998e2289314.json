{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n27\nMOTIE VAN HET LID VAN DER PLAS\nVoorgesteld\n18 september 2025\nDe Kamer,\ngehoord de beraadslaging,\nconstaterende dat partijen van links tot rechts de woningbouw willen lostrekken en onze nationale veiligheid willen beschermen;\nconstaterende dat partijen van links tot rechts steden en regio's bereikbaar willen maken of houden en goed willen zorgen voor de natuur;\nconstaterende dat het stikstofslot ook de woningbouw, defensie, infrastructuur en agrarisch natuurbeheer op slot zet;\nconstaterende dat het controversieel verklaren van alle onderwerpen rond de stikstofproblematiek de woningbouw en onze nationale veiligheid, de bereikbaarheid van steden en dorpen, en natuurprojecten op het platteland juist blokkeert;\nspreekt uit dat woningbouw, defensie, aanleg en onderhoud van wegen en spoor, en natuurherstel geen vertraging kunnen hebben,\nen gaat over tot de orde van de dag.\nVan der Plas",
  "content_char_count": 1021,
  "source": {
    "document_id": "e4eba812-02d4-4b9a-b1a5-76ff1f53f706",
    "document_nummer": "2025D40110",
    "document_soort": "Motie",
    "publication_id": "a2d38380-e86f-47f3-bea1-1998e2289314",
    "publication_content_type": "application/xml",
    "publication_length": 4683,
    "cached": false,
    "binary_path": "bronmateriaal-onbewerkt\\cache\\document_publications\\a2d38380-e86f-47f3-bea1-1998e2289314.xml"
  },
  "issues": []
}