{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n408\nMOTIE VAN DE LEDEN BROMET EN PODT\nVoorgesteld\n19 december 2024\nDe Kamer,\ngehoord de beraadslaging,\noverwegende dat de Staatssecretaris als antwoord op de inbreukprocedure van de Europese Commissie wegens het onvoldoende beschermen van weidevogels overweegt om grutto's te fokken;\noverwegende dat het rapen van eieren en het uitzetten van in gevangenschap grootgebrachte grutto's alleen mag als er geen alternatieve oplossingen zijn;\nconstaterende dat er in Nederland wel degelijk alternatieve oplossingen zijn en dat het fokken van grutto's in Nederland weinig zin heeft als deze vervolgens terechtkomen in een ongeschikt leefgebied;\nverzoekt de regering geen geld en tijd te verspillen aan het fokken van grutto's en volop te investeren in het herstel van leefgebieden van weidevogels om zo de populaties duurzaam te herstellen,\nen gaat over tot de orde van de dag.\nBromet\nPodt",
  "content_char_count": 977,
  "source": {
    "document_id": "c8fc5c30-8883-46b6-ac59-cbbc36629f19",
    "document_nummer": "2024D51136",
    "document_soort": "Motie",
    "publication_id": "ae653a87-6d80-4a9b-a4e6-81723ea3bd05",
    "publication_content_type": "application/xml",
    "publication_length": 2401,
    "cached": false,
    "binary_path": "bronmateriaal-onbewerkt\\cache\\document_publications\\ae653a87-6d80-4a9b-a4e6-81723ea3bd05.xml"
  },
  "issues": []
}