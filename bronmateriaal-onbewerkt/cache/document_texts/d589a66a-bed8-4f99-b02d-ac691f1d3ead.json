{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1363\nMOTIE VAN HET LID VAN VROONHOVEN\nVoorgesteld\n9 april 2024\nDe Kamer,\ngehoord de beraadslaging,\noverwegende dat op dit moment in Nederland meerdere hersteloperaties plaatsvinden als gevolg van een onrechtmatige overheidsdaad;\noverwegende dat de overheid op dit moment hersteloperaties afzonderlijk opzet en uitvoert en hierdoor uniform overheidsbeleid ontbreekt;\noverwegende dat een uniforme hersteloperatie zal zorgen voor zekerheid bij gedupeerden en betreffende uitvoeringsorganisaties;\nverzoekt de regering nieuwe hersteloperaties als gevolg van een onrechtmatige overheidsdaad te uniformeren en dit te beleggen bij het Ministerie van Binnenlandse Zaken;\nverzoekt de regering dit uniforme beleid in een kaderwet vast te leggen en de Kamer over de voortgang hiervan binnen een halfjaar te rapporteren,\nen gaat over tot de orde van de dag.\nVan Vroonhoven",
  "content_char_count": 957,
  "source": {
    "document_id": "39c7a8fe-4892-46cf-98b7-fb04bcb10243",
    "document_nummer": "2024D14165",
    "document_soort": "Motie",
    "publication_id": "d589a66a-bed8-4f99-b02d-ac691f1d3ead",
    "publication_content_type": "application/xml",
    "publication_length": 2331,
    "cached": false,
    "binary_path": "bronmateriaal-onbewerkt\\cache\\document_publications\\d589a66a-bed8-4f99-b02d-ac691f1d3ead.xml"
  },
  "issues": []
}