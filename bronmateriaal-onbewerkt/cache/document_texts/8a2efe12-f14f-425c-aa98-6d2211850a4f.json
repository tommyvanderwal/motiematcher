{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n142\nMOTIE VAN DE LEDEN VAN NISPEN EN KOOPS\nVoorgesteld\n4 september 2025\nDe Kamer,\ngehoord de beraadslaging,\nconstaterende dat langlopende letselschadezaken een grote bron van ergernis en frustratie zijn voor slachtoffers met letselschade en dat voorkomen moet worden dat zij opnieuw het slachtoffer worden doordat de afhandeling van de schade oneindig lang duurt;\noverwegende dat er verschillende opvattingen bestaan over de redenen van de grote onvrede onder slachtoffers met letselschade, variÃ«rend van belangenbehartigers die niet juist zouden handelen tot trainerende verzekeraars die ten koste van alles weigeren uit te keren, maar dat deze discussie in de weg staat van oplossingen voor dit hardnekkige probleem;\nverzoekt de regering in overleg met onder anderen slachtoffers, belangenbehartigers en verzekeraars nader te laten onderzoeken wat nu de voornaamste redenen zijn voor de vertragingen en de lange duur in de afhandeling van letselschadezaken en met voorstellen te komen om hier wat aan te doen, in het belang van de slachtoffers met letselschade,\nen gaat over tot de orde van de dag.\nVan Nispen\nKoops",
  "content_char_count": 1217,
  "source": {
    "document_id": "21bab72f-9738-46c3-8844-2b4a4eb756b1",
    "document_nummer": "2025D37146",
    "document_soort": "Motie",
    "publication_id": "8a2efe12-f14f-425c-aa98-6d2211850a4f",
    "publication_content_type": "application/xml",
    "publication_length": 4920,
    "cached": false,
    "binary_path": "bronmateriaal-onbewerkt\\cache\\document_publications\\8a2efe12-f14f-425c-aa98-6d2211850a4f.xml"
  },
  "issues": []
}