{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1495\nGEWIJZIGDE MOTIE VAN HET LID DIJK C.S. TER VERVANGING VAN DIE GEDRUKT ONDER NR. 1477\nVoorgesteld\n15 april 2025\nDe Kamer,\ngehoord de beraadslaging,\nconstaterende dat veel kinderen nog steeds niet herenigd zijn met hun ouders die gedupeerd zijn in het toeslagenschandaal;\noverwegende dat de commissie-Hamer concludeert dat het toeslagenschandaal een grote rol speelt bij deze uithuisplaatsingen;\noverwegende dat de Tweede Kamer via de motie-Omtzigt (\n36 275, nr. 17\n) eerder al heeft verzocht om onafhankelijk onderzoek te doen naar de uithuisplaatsingen in het toeslagenschandaal;\nverzoekt het kabinet om ouders, via de Rijksuniversiteit Groningen, de mogelijkheid te geven om een multidisciplinaire analyse van hun dossier te laten maken die kan leiden tot een herbeoordeling en hereniging van hun gezin, en daarnaast in het verlengde van de aanbevelingen uit «erfenis van onrecht» van commissie Hamer een aanvullend diepgaand en verbredend wetenschappelijk onderzoek te laten doen door de Universiteit Groningen naar de totstandkoming van de uithuisplaatsingen om de hele kwestie af te kunnen sluiten en lessen te trekken voor de toekomst,\nen gaat over tot de orde van de dag.\nDijk\nWingelaar\nErgin",
  "content_char_count": 1301,
  "source": {
    "document_id": "b76886a3-6e98-4f1b-bc1a-8661f23cf9d5",
    "document_nummer": "2025D16981",
    "document_soort": "Motie (gewijzigd/nader)",
    "publication_id": "4ec4dfc9-a57c-437e-a6de-c12db1ee9a36",
    "publication_content_type": "application/xml",
    "publication_length": 2819,
    "cached": false,
    "binary_path": "bronmateriaal-onbewerkt\\cache\\document_publications\\4ec4dfc9-a57c-437e-a6de-c12db1ee9a36.xml"
  },
  "issues": []
}