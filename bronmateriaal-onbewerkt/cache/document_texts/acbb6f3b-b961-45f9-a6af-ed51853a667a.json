{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1605\nMOTIE VAN HET LID OUWEHAND\nVoorgesteld\n7 december 2023\nDe Kamer,\ngehoord de beraadslaging,\nconstaterende dat de Kamer en opeenvolgende kabinetten zich hebben uitgesproken voor het verbieden van langeafstandstransporten, waaronder de massale export van schapen naar het Midden-Oosten;\nconstaterende dat de Kamer heeft opgeroepen om een einde te maken aan dagenlange diertransporten op zee;\nconstaterende dat de Europese regels voor transporten met levende dieren na bijna twintig jaar eindelijk zullen worden herzien;\nconstaterende dat met het nu uitgelekte voorstel van de Europese Commissie geen einde wordt gemaakt aan die vreselijke langeafstandstransporten, transporten met levende dieren naar landen buiten Europa en diertransporten bij extreme temperaturen;\nverzoekt de regering zich sterk te verzetten tegen het voorstel van de Europese Commissie over diertransporten en zich in te zetten voor een wijziging waarmee ernstig dierenleed bij diertransporten alsnog wordt tegengegaan, houdende zoals de Kamer heeft uitgesproken:\n•\ngeen diertransporten meer naar landen buiten Europa;\n•\nverlaging van de maximumtemperatuur;\n•\ngeen diertransporten meer die langer duren dan acht uur.\nen gaat over tot de orde van de dag.\nOuwehand",
  "content_char_count": 1348,
  "source": {
    "document_id": "d5f5df2f-b574-4665-9cc1-1e35e572e958",
    "document_nummer": "2023D48276",
    "document_soort": "Motie",
    "publication_id": "acbb6f3b-b961-45f9-a6af-ed51853a667a",
    "publication_content_type": "application/xml",
    "publication_length": 3202,
    "cached": false,
    "binary_path": "bronmateriaal-onbewerkt\\cache\\document_publications\\acbb6f3b-b961-45f9-a6af-ed51853a667a.xml"
  },
  "issues": []
}