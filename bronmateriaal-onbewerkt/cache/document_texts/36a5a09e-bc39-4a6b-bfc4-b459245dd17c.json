{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n119\nMOTIE VAN DE LEDEN BECKER EN BONTENBAL\nVoorgesteld\n16 januari 2025\nDe Kamer,\ngehoord de beraadslaging,\noverwegende dat de staatscommissie belangrijke inzichten heeft geboden in de toekomst van de Nederlandse bevolkingssamenstelling;\noverwegende dat ook de EU te maken krijgt met demografische veranderingen als gevolg van vergrijzing en migratie;\noverwegende dat de hierop volgende economische en demografische problematiek in EU-landen, zoals voor de pensioenstelsels, arbeidsmarkten en sociale cohesie, ook de Nederlandse economie en samenleving zullen raken;\nverzoekt de regering om binnen de Europese Unie te pleiten voor een EU-equivalent van de staatscommissie om de Europese demografische uitdagingen inzichtelijk te maken en aanbevelingen voor beleid te doen;\nverzoekt de regering erop aan te dringen deze staatscommissie op te nemen in het werkprogramma van de nieuwe Europese Commissie,\nen gaat over tot de orde van de dag.\nBecker\nBontenbal",
  "content_char_count": 1081,
  "source": {
    "document_id": "0b3b337c-98d1-4b41-8bde-a8e3f0d43954",
    "document_nummer": "2025D01408",
    "document_soort": "Motie",
    "publication_id": "36a5a09e-bc39-4a6b-bfc4-b459245dd17c",
    "publication_content_type": "application/xml",
    "publication_length": 2529,
    "cached": false,
    "binary_path": "bronmateriaal-onbewerkt\\cache\\document_publications\\36a5a09e-bc39-4a6b-bfc4-b459245dd17c.xml"
  },
  "issues": []
}