{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1266\nMOTIE VAN HET LID BOSWIJK C.S.\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat het aanschaffen van een nep politie-uniform alleen strafbaar is als het een voorbereidingshandeling is voor een strafbaar feit waar minimaal een gevangenisstraf van acht jaar op is gesteld;\nconstaterende dat veel delicten waarbij nep-uniformen worden gebruikt, zoals oplichting of babbeltrucs, een lagere maximumgevangenisstraf hebben en dus de aanschaf van nep-uniformen hierbij niet strafbaar is;\noverwegende dat de aanschaf en het gebruik van neppe politie-uniformen leidt tot verwarring en gevoelens van onveiligheid in de samenleving en het vertrouwen in de politie ondermijnt;\nverzoekt de regering te onderzoeken of een verruiming van de strafbaarheid van de aanschaf en verkoop van neppe politie-uniformen mogelijk is, zodat ook de aanschaf van uniformen ter voorbereiding van misdrijven met een lagere strafmaat, zoals oplichting en identiteitsfraude, strafbaar kan worden\ngesteld,\nen gaat over tot de orde van de dag.\nBoswijk\nDiederik van Dijk\nMutluer\nMichon-Derkzen",
  "content_char_count": 1179,
  "source": {
    "document_id": "0683c4c4-f407-4218-99f3-aa57f041b85c",
    "document_nummer": "2025D24833",
    "document_soort": "Motie",
    "publication_id": "c0048a65-a4a4-4c19-9f5f-022ce4bd049b",
    "publication_content_type": "application/xml",
    "publication_length": 5199,
    "cached": false,
    "binary_path": "bronmateriaal-onbewerkt\\cache\\document_publications\\c0048a65-a4a4-4c19-9f5f-022ce4bd049b.xml"
  },
  "issues": []
}