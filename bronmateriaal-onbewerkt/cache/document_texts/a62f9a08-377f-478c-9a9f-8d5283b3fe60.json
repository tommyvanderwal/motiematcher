{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 477\nGeneesmiddelenbeleid\nNr.\n880\nMOTIE VAN DE LEDEN SYNHAEVE EN PAULUSMA\nVoorgesteld\n7 maart 2024\nDe Kamer,\ngehoord de beraadslaging,\nconstaterende dat Europese landen maatregelen nemen om geneesmiddelentekorten te ondervangen, bijvoorbeeld door het instellen van voorraadverplichtingen;\noverwegende dat het snel opbouwen van grote voorraden in landen een verstorend effect heeft op de Europese geneesmiddelenmarkt;\nvan mening dat exportverboden ook niet bijdragen aan de solidariteit tussen de Europese lidstaten;\nverzoekt de Minister om haar Europese collega's op te roepen tot afspraken over solidariteit bij het voorkomen en oplossen van geneesmiddelentekorten, door het in ogenschouw houden van de mogelijke negatieve effecten van nationale maatregelen op de geneesmiddelenmarkt in andere Europese lidstaten,\nen gaat over tot de orde van de dag.\nSynhaeve\nPaulusma",
  "content_char_count": 942,
  "source": {
    "document_id": "1674a839-b225-4654-bb54-8c1e37607284",
    "document_nummer": "2024D08861",
    "document_soort": "Motie",
    "publication_id": "a62f9a08-377f-478c-9a9f-8d5283b3fe60",
    "publication_content_type": "application/xml",
    "publication_length": 2366,
    "cached": false,
    "binary_path": "bronmateriaal-onbewerkt\\cache\\document_publications\\a62f9a08-377f-478c-9a9f-8d5283b3fe60.xml"
  },
  "issues": []
}