{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n890\nMOTIE VAN HET LID CLAASSEN\nVoorgesteld\n18 december 2024\nDe Kamer,\ngehoord de beraadslaging,\nconstaterende dat de speciaal gezant in zijn rapport Van marktmeester naar transitiemeester twee belangrijke opdrachten geeft om het IZA op passende wijze te kunnen sturen en controleren;\nconstaterende dat sinds dit rapport uitgegeven is met deze aanbevelingen niks aantoonbaars gedaan is;\nconstaterende dat onduidelijk is wat het betekent dat doelen op politieke koers expliciet moeten worden gemaakt en de Kamer meer zou moeten kunnen sturen op de resultaten;\nverzoekt de regering om in gesprek te gaan met de speciaal gezant om helder te krijgen wat «doelen expliciteren op politieke koers» betekent en over de uitkomst daarvan de Kamer met een brief te informeren;\nverzoekt de regering om bij de verdere uitwerking van het IZA te organiseren dat de Kamer kan bijsturen op de resultaten,\nen gaat over tot de orde van de dag.\nClaassen",
  "content_char_count": 1033,
  "source": {
    "document_id": "5e7b77d7-37f5-4110-9cac-e6ae6e6558a2",
    "document_nummer": "2024D50687",
    "document_soort": "Motie",
    "publication_id": "59125a00-88aa-489d-8d87-f5a2d2de9686",
    "publication_content_type": "application/xml",
    "publication_length": 2408,
    "cached": false,
    "binary_path": "bronmateriaal-onbewerkt\\cache\\document_publications\\59125a00-88aa-489d-8d87-f5a2d2de9686.xml"
  },
  "issues": []
}