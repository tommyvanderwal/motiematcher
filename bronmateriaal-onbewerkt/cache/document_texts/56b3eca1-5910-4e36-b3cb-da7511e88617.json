{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n596\nMOTIE VAN HET LID TIELEN C.S.\nVoorgesteld\n19 december 2024\nDe Kamer,\ngehoord de beraadslaging,\nconstaterende dat handhaving op schijnzelfstandigheid per januari aanvangt, maar dat er nog steeds veel onrust heerst bij zowel zzp'ers als opdrachtgevers over de impact ervan;\nconstaterende dat naar aanleiding van de motie-Flach/Aartsen en de motie-Van Oostenbruggen c.s. «een zachte landing» is aangekondigd;\noverwegende dat deze aankondiging bij veel zorgaanbieders nog niet heeft geleid tot minder onzekerheid;\noverwegende dat niet duidelijk is hoeveel schijnzelfstandigen er in de zorgsector zijn in vergelijking met «echt ondernemende zelfstandigen», en dat daarmee de impact van de handhaving onbekend is;\nverzoekt de Minister van VWS om in het eerste kwartaal van 2025 een meting te doen, bijvoorbeeld in de vorm van een peiling, naar de effecten van de handhaving op het aantal ingezette zzp'ers in de verschillende subsectoren, de Kamer te informeren zodra data beschikbaar zijn en deze meting een half jaar later te herhalen,\nen gaat over tot de orde van de dag.\nTielen\nRikkers-Oosterkamp\nKrul",
  "content_char_count": 1230,
  "source": {
    "document_id": "8700f367-33cb-4154-bc0a-7153ab8ffba5",
    "document_nummer": "2024D51536",
    "document_soort": "Motie",
    "publication_id": "56b3eca1-5910-4e36-b3cb-da7511e88617",
    "publication_content_type": "application/xml",
    "publication_length": 2702,
    "cached": false,
    "binary_path": "bronmateriaal-onbewerkt\\cache\\document_publications\\56b3eca1-5910-4e36-b3cb-da7511e88617.xml"
  },
  "issues": []
}