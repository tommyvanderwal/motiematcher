{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 625\nNajaarsnota 2024\nNr.\n8\nMOTIE VAN HET LID INGE VAN DIJK C.S.\nVoorgesteld\n18 december 2024\nDe Kamer,\ngehoord de beraadslaging,\nvan mening dat de rijksbegroting niet alleen een jaarlijks sluitende rekensom moet zijn, maar dat ook verder vooruit moet worden gekeken naar financiÃ«le houdbaarheid op de lange termijn, omdat we niet de rekening door willen schuiven naar toekomstige generaties;\noverwegende dat tegenover stijgende overheidsuitgaven ook economische groei moet staan om toekomstige uitgaven te kunnen blijven doen, wat ook investeringen in het hier en nu vereist;\nverzoekt de regering op basis van consultatie van experts en beschikbare literatuur in kaart te brengen welke investeringen het grootste hefboomeffect kunnen hebben op de Nederlandse economische groei en productiviteit op de middellange en lange termijn, en daarbij concrete beleidsopties en de budgettaire implicaties naar de Kamer te sturen voor de zomer van 2025,\nen gaat over tot de orde van de dag.\nInge van Dijk\nVijlbrief\nVan der Lee\nGrinwis\nVermeer",
  "content_char_count": 1105,
  "source": {
    "document_id": "54f7648d-c74a-4850-8440-78cd1edf2fd2",
    "document_nummer": "2024D50969",
    "document_soort": "Motie",
    "publication_id": "b218d32c-fb26-4c97-954d-c0bb584413d0",
    "publication_content_type": "application/xml",
    "publication_length": 2576,
    "cached": false,
    "binary_path": "bronmateriaal-onbewerkt\\cache\\document_publications\\b218d32c-fb26-4c97-954d-c0bb584413d0.xml"
  },
  "issues": []
}