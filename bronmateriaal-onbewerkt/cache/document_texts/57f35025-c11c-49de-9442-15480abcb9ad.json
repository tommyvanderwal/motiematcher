{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n514\nMOTIE VAN HET LID DOBBE\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat Nederland investeert in de opschaling van de industrie voor de Oekraïense krijgsmachten, en een memorandum of understanding in voorbereiding is om rechtstreeks te kunnen verwerven bij de Oekraïense defensie-industrie en de productiecapaciteit daar te vergroten;\noverwegende dat bij investeringen in de Oekraïense wapenindustrie ook een verantwoordelijkheid komt kijken voor het beschermen van mensenrechten;\nverzoekt de regering bij investeringen in de Oekraïense wapenindustrie en de totstandkoming van het memorandum of understanding een implementatie van Europese wapenexportcriteria in Oekraïne als voorwaarde te hanteren,\nen gaat over tot de orde van de dag.\nDobbe",
  "content_char_count": 862,
  "source": {
    "document_id": "0bff3358-c897-43f1-b890-6f01b644f131",
    "document_nummer": "2025D24472",
    "document_soort": "Motie",
    "publication_id": "57f35025-c11c-49de-9442-15480abcb9ad",
    "publication_content_type": "application/xml",
    "publication_length": 4359,
    "cached": false,
    "binary_path": "bronmateriaal-onbewerkt\\cache\\document_publications\\57f35025-c11c-49de-9442-15480abcb9ad.xml"
  },
  "issues": []
}