{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n31\nMOTIE VAN HET LID BRUYNING\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het rapport Erfenis van onrecht van de commissie-Hamer institutioneel onrecht, systemisch wantrouwen en het ontbreken van rechtsbescherming in de toeslagenaffaire en de jeugdbescherming blootlegt;\noverwegende dat erkenning alleen betekenis heeft als deze wordt gevolgd door herstel, en dat reflectie op dit onrecht structureel verankerd moet worden in beleid en praktijk;\nverzoekt de regering:\n–\nzich actief in te zetten voor herstel voor ouders en kinderen die zijn geraakt door de toeslagenaffaire en uithuisplaatsingen;\n–\nhet voor ouders en uithuisgeplaatste kinderen mogelijk te maken hun dossier in te zien, daarop te reflecteren met de betrokken jeugdbeschermingsorganisaties, en het voor ouders en kinderen mogelijk te maken aan het dossier een toelichting toe te laten voegen waarin ruimte is om te laten zien hoe de toeslagenaffaire heeft doorgewerkt in de problemen die aanleiding vormden voor de uithuisplaatsing;\n–\nalle betrokken organisaties op te roepen tot structurele reflectie op institutionele vooroordelen, uitsluitingsmechanismen en schadepraktijken;\nbinnen een jaar aan de Kamer te rapporten over hoe dit concreet wordt ingevuld,\nen gaat over tot de orde van de dag.\nBruyning",
  "content_char_count": 1396,
  "source": {
    "document_id": "dafdbc24-7fd5-4d77-9e0f-bbffd120e461",
    "document_nummer": "2025D32266",
    "document_soort": "Motie",
    "publication_id": "48f7b1e5-3abc-43cc-9c4f-ff4f1ef90ba8",
    "publication_content_type": "application/xml",
    "publication_length": 5660,
    "cached": false,
    "binary_path": "bronmateriaal-onbewerkt\\cache\\document_publications\\48f7b1e5-3abc-43cc-9c4f-ff4f1ef90ba8.xml"
  },
  "issues": []
}