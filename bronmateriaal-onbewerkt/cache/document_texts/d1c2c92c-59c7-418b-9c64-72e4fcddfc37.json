{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 529\nInformatie- en Communicatietechnologie (ICT) in de Zorg\nNr.\n341\nMOTIE VAN HET LID DE KORTE\nVoorgesteld\n4 september 2025\nDe Kamer,\ngehoord de beraadslaging,\nconstaterende dat patiëntengegevens kwetsbaar zijn voor cybercriminaliteit en optimale beveiliging vereisen;\noverwegende dat de huidige NEN 7510-norm niet automatisch garandeert dat de beveiliging in de praktijk daadwerkelijk effectief is;\noverwegende dat banken goede ervaring hebben opgedaan met ethische hackers om de digitale beveiliging te testen door middel van de redteamingtest;\nverzoekt de Minister een pilot te starten bij umc's en topklinische ziekenhuizen met de inzet van ethische hackers om de werking en effectiviteit van de databeveiliging conform de NEN 7510-norm te toetsen, en de Kamer binnen één maand te informeren over de opzet hiervan,\nen gaat over tot de orde van de dag.\nDe Korte",
  "content_char_count": 938,
  "source": {
    "document_id": "d76d16e8-7b9b-41a9-b9d0-21afbc2605f1",
    "document_nummer": "2025D37070",
    "document_soort": "Motie",
    "publication_id": "d1c2c92c-59c7-418b-9c64-72e4fcddfc37",
    "publication_content_type": "application/xml",
    "publication_length": 4630,
    "cached": false,
    "binary_path": "bronmateriaal-onbewerkt\\cache\\document_publications\\d1c2c92c-59c7-418b-9c64-72e4fcddfc37.xml"
  },
  "issues": []
}