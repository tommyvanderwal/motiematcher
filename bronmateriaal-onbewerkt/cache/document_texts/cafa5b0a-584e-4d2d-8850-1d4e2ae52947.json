{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n982\nMOTIE VAN HET LID BUIJSSE\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat op 26 februari jongstleden de Europese Commissie de Clean Industrial Deal heeft gepubliceerd en dat zij heeft aangekondigd als onderdeel hiervan voor eind 2026 met een circulaire-economiewet te komen;\noverwegende dat België en Duitsland twee belangrijke exportlanden zijn voor onze ondernemingen in de circulaire economie en dat een gelijk speelveld op dit vlak belangrijk is;\nverzoekt de regering om in Europees verband op te trekken met gelijkgezinde landen, zoals België en Duitsland, bij de voorbereidingen op en onderhandelingen over de aangekondigde EU-circulaire-economiewet,\nen gaat over tot de orde van de dag.\nBuijsse",
  "content_char_count": 835,
  "source": {
    "document_id": "6bf3996a-ba4e-43c1-9927-d45e3d3300db",
    "document_nummer": "2025D12048",
    "document_soort": "Motie",
    "publication_id": "cafa5b0a-584e-4d2d-8850-1d4e2ae52947",
    "publication_content_type": "application/xml",
    "publication_length": 2180,
    "cached": false,
    "binary_path": "bronmateriaal-onbewerkt\\cache\\document_publications\\cafa5b0a-584e-4d2d-8850-1d4e2ae52947.xml"
  },
  "issues": []
}