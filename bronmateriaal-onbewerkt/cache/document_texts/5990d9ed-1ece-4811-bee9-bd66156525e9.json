{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n22\nMOTIE VAN HET LID WILDERS\nVoorgesteld\n14 februari 2024\nDe Kamer,\ngehoord de beraadslaging,\nkennisgenomen hebbende van het verslag van de informateur en het daarin opgenomen advies ten aanzien van de kabinetsinformatie;\nwijst op grond van artikel 11.1 van het Reglement van Orde de heer K. Putters aan als informateur, met als opdracht de mogelijkheden te onderzoeken voor een vruchtbare politieke samenwerking die recht doet aan de verkiezingsuitslag inclusief de grote verschuivingen die daarbij hebben plaatsgevonden, en kan rekenen op voldoende steun in de volksvertegenwoordiging, bijvoorbeeld in de vorm van een extraparlementair-, gedoog- of minderheidskabinet, en deze opdracht binnen vier weken af te ronden,\nen gaat over tot de orde van de dag.\nWilders",
  "content_char_count": 868,
  "source": {
    "document_id": "bac42160-062f-418d-93ec-afa4a7ec5b8c",
    "document_nummer": "2024D05670",
    "document_soort": "Motie",
    "publication_id": "5990d9ed-1ece-4811-bee9-bd66156525e9",
    "publication_content_type": "application/xml",
    "publication_length": 2177,
    "cached": false,
    "binary_path": "bronmateriaal-onbewerkt\\cache\\document_publications\\5990d9ed-1ece-4811-bee9-bd66156525e9.xml"
  },
  "issues": []
}