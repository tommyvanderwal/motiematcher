{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n89\nMOTIE VAN HET LID VAN NISPEN C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat de professionaliteit en dus beschikbaarheid van gekwalificeerde en gecertificeerde tolken en vertalers in onze rechtspraak van groot belang zijn;\nconstaterende dat vooral het wegbezuinigen van de voorrijkosten en de invoering van betaling per minuut professionele tolken heeft doen vertrekken, en de lage vertaaltarieven hetzelfde effect hebben gehad voor registervertalers;\nverzoekt de regering om zo snel mogelijk de tolken die voor het OM en het Parket CVOM worden ingezet weer voorrijkosten en wachttijden te betalen, tolkdiensten weer te vergoeden per begonnen halfuur, en voor vertalingen de betaling per normregel in te voeren,\nen gaat over tot de orde van de dag.\nVan Nispen\nSneller\nLahlah\nTeunissen\nEl Abassi",
  "content_char_count": 1029,
  "source": {
    "document_id": "aaa0190b-afe1-49d8-a9cf-66c8a110d550",
    "document_nummer": "2024D45484",
    "document_soort": "Motie",
    "publication_id": "e30af1f9-e8b1-4c12-ba4f-bfe391f21d58",
    "publication_content_type": "application/xml",
    "publication_length": 2554,
    "cached": false,
    "binary_path": "bronmateriaal-onbewerkt\\cache\\document_publications\\e30af1f9-e8b1-4c12-ba4f-bfe391f21d58.xml"
  },
  "issues": []
}