{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n805\nMOTIE VAN HET LID HAAGE\nVoorgesteld\n22 mei 2025\nDe Kamer,\ngehoord de beraadslaging,\nvan oordeel dat de problematiek van de tekortschietende beheersing van de basisvaardigheden door Nederlandse scholieren, het lerarentekort en de kansenongelijkheid een meerjarige aanpak vergen, die de zittingsduur van een kabinet overstijgt;\nconstaterende dat het herstelplan is geklapt vanwege de extra bezuinigingen op de onderwijskansenregelingen;\nverzoekt de regering te komen tot een onderwijsagenda 2035 die meerjarenplannen formuleert op basis van:\n•\neen langjarige, structurele, geoormerkte bekostiging met onder andere een normeringspercentage voor het primaire proces;\n•\nsturing op de nog aan te passen deugdelijkheidseisen zoals het aandeel bevoegde leraren en klassengrootte;\n•\neen faciliterende rol voor de schoolbesturen;\nwaarmee op termijn voldoende kwaliteit van de beheersing van de basisvaardigheden, voldoende opgeleid onderwijspersoneel en kansengelijkheid voor elk kind en elke jongere in de leerplichtige leeftijd wordt waargemaakt;\nverzoekt de Kamer hierover te informeren vóór het debat over de OCW-begroting in het najaar van 2025,\nen gaat over tot de orde van de dag.\nHaage",
  "content_char_count": 1287,
  "source": {
    "document_id": "21322213-2e84-4143-9879-92f5c9ac2531",
    "document_nummer": "2025D23384",
    "document_soort": "Motie",
    "publication_id": "f61133c9-20ac-4813-bd8d-7bc3c57dc709",
    "publication_content_type": "application/xml",
    "publication_length": 5475,
    "cached": false,
    "binary_path": "bronmateriaal-onbewerkt\\cache\\document_publications\\f61133c9-20ac-4813-bd8d-7bc3c57dc709.xml"
  },
  "issues": []
}