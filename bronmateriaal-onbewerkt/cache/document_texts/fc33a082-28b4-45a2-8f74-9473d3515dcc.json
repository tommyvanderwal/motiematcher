{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2994\nMOTIE VAN HET LID VAN BAARLE\nVoorgesteld\n12 december 2024\nDe Kamer,\ngehoord de beraadslaging,\nconstaterende dat er volstrekt onvoldoende middelen zijn om aan de humanitaire noden in Syrië te voldoen;\noverwegende dat het land door een turbulente politieke periode gaat en dat een humanitaire crisis dit zal verergeren;\noverwegende dat het van belang is zo mogelijk in te zetten op het ondersteunen van de Syriërs in de transitie naar een vrije staat met gelijke rechten voor iedereen;\nverzoekt de regering om bij de aankomende Raad Buitenlandse Zaken te inventariseren wat de maximaal mogelijk haalbare steun voor Syrië kan zijn en actief uit te dragen dat deze steun met spoed voor Syrië ingezet moet worden,\nen gaat over tot de orde van de dag.\nVan Baarle",
  "content_char_count": 895,
  "source": {
    "document_id": "a7b91f18-545e-40dd-8cc2-31eb2b959bf9",
    "document_nummer": "2024D49631",
    "document_soort": "Motie",
    "publication_id": "fc33a082-28b4-45a2-8f74-9473d3515dcc",
    "publication_content_type": "application/xml",
    "publication_length": 2264,
    "cached": false,
    "binary_path": "bronmateriaal-onbewerkt\\cache\\document_publications\\fc33a082-28b4-45a2-8f74-9473d3515dcc.xml"
  },
  "issues": []
}