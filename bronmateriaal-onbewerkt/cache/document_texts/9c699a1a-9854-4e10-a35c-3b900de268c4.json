{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n98\nMOTIE VAN DE LEDEN VAN VROONHOVEN EN TONY VAN DIJCK\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat de prijzen van boodschappen in Nederland structureel hoger zijn dan in buurlanden, mede door territoriale leveringsbeperkingen en inkooprestricties die supermarkten en ondernemers verhinderen goedkopere producten uit het buitenland te betrekken;\nconstaterende dat fabrikanten actief contractuele beperkingen opleggen om supermarkten te verbieden goedkopere producten uit het buitenland te bestellen;\noverwegende dat het wegnemen van deze beperkingen en het stimuleren van parallelimport kan leiden tot meer concurrentie en lagere prijzen voor consumenten;\nverzoekt de regering:\n•\nte inventariseren welke wet- en regelgeving supermarkten belemmert om goedkopere producten uit andere landen in te kopen en te onderzoeken in hoeverre deze kunnen worden aangepast of geschrapt;\n•\nde ACM te vragen om onderzoek uit te voeren naar de impact van inkoopbeperkingen op de Nederlandse markt en handhavend op te treden bij overtredingen van het mededingingsrecht;\n•\nom nog voor de zomer een beleidsbrief naar de Kamer te sturen met concrete voorstellen om supermarkten en ondernemers meer ruimte te geven voor parallelimport en grensoverschrijdende inkoop,\nen gaat over tot de orde van de dag.\nVan Vroonhoven\nTony van Dijck",
  "content_char_count": 1548,
  "source": {
    "document_id": "c279d4b5-21a6-40b4-a181-38be54f67631",
    "document_nummer": "2025D09512",
    "document_soort": "Motie",
    "publication_id": "9c699a1a-9854-4e10-a35c-3b900de268c4",
    "publication_content_type": "application/xml",
    "publication_length": 3494,
    "cached": false,
    "binary_path": "bronmateriaal-onbewerkt\\cache\\document_publications\\9c699a1a-9854-4e10-a35c-3b900de268c4.xml"
  },
  "issues": []
}