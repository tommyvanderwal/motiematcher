{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n22\nMOTIE VAN DE LEDEN BOOMSMA EN VAN ZANTEN\nVoorgesteld\n7 november 2024\nDe Kamer,\ngehoord de beraadslaging,\nconstaterende dat werkende Oekraïense ontheemden vanaf 1 januari 2025 een eigen bijdrage moeten betalen van € 105 per maand voor elke volwassene;\nconstaterende dat Oekraïense ontheemden daarnaast zorg kunnen ontvangen via de Regeling medische zorg ontheemden uit Oekraïne (RMO) en daarvoor geen zorgpremie of eigen risico betalen;\noverwegende dat de eigen bijdrage aan de lage kant is voor iemand die bijvoorbeeld fulltime werkt tegen minimumloon en daarbij een netto-inkomen heeft van iets meer dan € 2.000 per maand;\noverwegende dat asielzoekers die werken een veel groter deel van hun inkomen moeten afstaan aan het COA als vergoeding voor de opvangkosten;\nverzoekt de regering op korte termijn een regeling te treffen waarbij werkende Oekraïense ontheemden via een forfaitair bedrag of anderszins gaan betalen voor zorgkosten,\nen gaat over tot de orde van de dag.\nBoomsma\nVan Zanten",
  "content_char_count": 1180,
  "source": {
    "document_id": "b10f6e2b-64cd-4050-b4e3-fcf35cfa14ec",
    "document_nummer": "2024D42662",
    "document_soort": "Motie",
    "publication_id": "f47d3851-4041-4699-a485-a536ace2b047",
    "publication_content_type": "application/xml",
    "publication_length": 2689,
    "cached": false,
    "binary_path": "bronmateriaal-onbewerkt\\cache\\document_publications\\f47d3851-4041-4699-a485-a536ace2b047.xml"
  },
  "issues": []
}