{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n804\nMOTIE VAN DE LEDEN CLAASSEN EN RIKKERS-OOSTERKAMP\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat de vaccinatiegraad in Nederland zorgwekkend daalt, hetgeen risico's met zich meebrengt voor de volksgezondheid;\noverwegende dat uit onderzoek blijkt dat zwangere vrouwen een voorkeur hebben voor maternale vaccinatie boven een antistofprik voor baby's en dat het aanbieden van meerdere opties, zoals maternale en neonatale vaccinatiestrategieën, de vaccinatiegraad onder kinderen naar verwachting kan verhogen;\nverzoekt de Staatssecretaris te onderzoeken of zowel maternale als neonatale vaccinatiestrategieën kunnen worden geïmplementeerd, en de Kamer hierover te informeren,\nen gaat over tot de orde van de dag.\nClaassen\nRikkers-Oosterkamp",
  "content_char_count": 887,
  "source": {
    "document_id": "45d8a86c-03ac-4b8b-9c2c-1053797a1e51",
    "document_nummer": "2025D04742",
    "document_soort": "Motie",
    "publication_id": "900e9d7a-b04e-410b-8199-87827a58788a",
    "publication_content_type": "application/xml",
    "publication_length": 2294,
    "cached": false,
    "binary_path": "bronmateriaal-onbewerkt\\cache\\document_publications\\900e9d7a-b04e-410b-8199-87827a58788a.xml"
  },
  "issues": []
}