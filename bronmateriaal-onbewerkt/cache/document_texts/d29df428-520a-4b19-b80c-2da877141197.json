{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n601\nGEWIJZIGDE MOTIE VAN DE LEDEN RIKKERS-OOSTERKAMP EN AARTSEN TER VERVANGING VAN DIE GEDRUKT ONDER NR. 599\nVoorgesteld\n19 december 2024\nDe Kamer,\ngehoord de beraadslaging,\noverwegende dat de staatsecretaris het handhavingsmoratorium voor zelfstandigen zonder personeel gaat opheffen;\noverwegende dat daarbij «een zachte landing» is toegezegd;\noverwegende dat de reden om het handhavingsmoratorium, namelijk onduidelijkheid over het vaststellen van de relatie tussen zelfstandige en opdrachtgever niet is weggenomen;\noverwegende dat via een eerdere motie is bepaald dat er zoveel mogelijk rekening wordt gehouden met de menselijke maat en maatwerk, zoals via een waarschuwing;\noverwegende dat uit het Handhavingsplan blijkt dat er geen waarschuwing mogelijk is als de Belastingdienst meteen met een boekenonderzoek start;\nverzoekt de regering om voorafgaand aan een boekenonderzoek altijd een gesprek te voeren, zodat een waarschuwing tot de mogelijkheden blijft behoren.\nen gaat over tot de orde van de dag,\nRikkers-Oosterkamp\nAartsen",
  "content_char_count": 1163,
  "source": {
    "document_id": "ffc2721e-a11e-4a8f-a86d-123fc98c8dcc",
    "document_nummer": "2024D51555",
    "document_soort": "Motie (gewijzigd/nader)",
    "publication_id": "d29df428-520a-4b19-b80c-2da877141197",
    "publication_content_type": "application/xml",
    "publication_length": 2631,
    "cached": false,
    "binary_path": "bronmateriaal-onbewerkt\\cache\\document_publications\\d29df428-520a-4b19-b80c-2da877141197.xml"
  },
  "issues": []
}