{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n506\nGEWIJZIGDE MOTIE VAN DE LEDEN WESTERVELD EN ROODERKERK TER VERVANGING VAN DIE GEDRUKT ONDER NR. 501\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat onderwijskoepels en ministeries het thuiszitterspact hebben afgesproken dat in 2020 geen kind thuis zit zonder passend onderwijs;\nconstaterende dat in het rapport Thuiszitters Tellen, wordt geschat dat 70.000 kinderen thuis zitten zonder onderwijs en 280.000 kinderen geen volwaardig onderwijs krijgen;\nconstaterende dat dit in schril contrast staat met cijfers van OCW, waarin wordt geschat dat 17.000 kinderen thuiszitten;\nconstaterende dat volgens het CBS ook het aantal kinderen dat een vrijstelling krijgt toeneemt en dit een deel van de verklaring kan zijn;\noverwegende dat de Kamer goede informatie nodig heeft om bij te kunnen sturen en te controleren;\nverzoekt de regering om het dashboard OCW in cijfers ook aan te vullen met relevante gegevens over passend onderwijs, zoals aantallen thuiszitters, vrijstellingen en gegevens over samenwerkingsverbanden.\nen gaat over tot de orde van de dag,\nWesterveld\nRooderkerk",
  "content_char_count": 1205,
  "source": {
    "document_id": "49f3f094-a344-4f45-8d96-ff8b9d383c3c",
    "document_nummer": "2025D31825",
    "document_soort": "Motie (gewijzigd/nader)",
    "publication_id": "fdfae20c-9777-4fda-97ee-a21ea797bca4",
    "publication_content_type": "application/xml",
    "publication_length": 5332,
    "cached": false,
    "binary_path": "bronmateriaal-onbewerkt\\cache\\document_publications\\fdfae20c-9777-4fda-97ee-a21ea797bca4.xml"
  },
  "issues": []
}