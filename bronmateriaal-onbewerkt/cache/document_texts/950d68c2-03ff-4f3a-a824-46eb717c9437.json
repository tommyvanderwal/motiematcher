{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 322\nKinderopvang\nNr.\n568\nMOTIE VAN DE LEDEN WELZIJN EN HAAGE\nVoorgesteld\n4 september 2025\nDe Kamer,\ngehoord de beraadslaging,\noverwegende dat er een nieuw financieringsstelsel wordt ontwikkeld voor de kinderopvang, waarbij er maximale uurtarieven voor kinderopvang worden vastgesteld die vergoed worden door de overheid;\noverwegende dat voorkomen moet worden dat kinderopvangorganisaties, net zoals nu het geval is, per uur meer vragen dan het maximale uurtarief, waardoor ouders van kinderen met een kleine beurs financieel in de problemen kunnen komen;\noverwegende dat de kinderopvang juist ook voor kinderen van ouders met een laag inkomen bereikbaar moet zijn en de kans op tweedeling in de samenleving moet worden tegengegaan;\nverzoekt de regering om bij de ontwikkeling van het nieuwe financieringsstelsel uit te gaan van een door ouders te betalen wettelijk maximaal uurtarief, zodat zij niet meer hoeven te betalen dan wettelijk is vastgelegd,\nen gaat over tot de orde van de dag.\nWelzijn\nHaage",
  "content_char_count": 1076,
  "source": {
    "document_id": "85df065f-29c7-4236-b441-8a2527cc1cb3",
    "document_nummer": "2025D37299",
    "document_soort": "Motie",
    "publication_id": "950d68c2-03ff-4f3a-a824-46eb717c9437",
    "publication_content_type": "application/xml",
    "publication_length": 4744,
    "cached": false,
    "binary_path": "bronmateriaal-onbewerkt\\cache\\document_publications\\950d68c2-03ff-4f3a-a824-46eb717c9437.xml"
  },
  "issues": []
}