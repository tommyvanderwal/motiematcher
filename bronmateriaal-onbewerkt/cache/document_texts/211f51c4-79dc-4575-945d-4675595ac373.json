{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 746\nWijziging van de Wet dieren in verband met actualisering van de diergezondheidsregels en enkele technische aanpassingen\nNr.\n20\nMOTIE VAN HET LID HOLMAN\nVoorgesteld tijdens het Wetgevingsoverleg van\n11 maart 2024\nDe Kamer,\ngehoord de beraadslaging,\nconstaterende dat er bij het voortgang boeken op dierenwelzijn een centrale rol weggelegd is voor convenanten;\noverwegende dat het bedrijfsleven en supermarkten een belangrijke rol zullen moeten spelen in het realiseren van de doelstellingen;\noverwegende dat een goed verdienmodel voor de boeren hierbij van belang is;\nverzoekt de regering om met supermarkten, boeren en bedrijfsleven in gesprek te gaan over het zo snel mogelijk invulling geven aan de convenanten en daarbij in te zetten op een redelijke vergoeding voor de boeren voor bovenwettelijke eisen;\nverzoekt de regering om te onderzoeken hoe zo snel mogelijk een publiekrechtelijke bedrijfsorganisatie (PBO) of een beroepsorganisatie (BO) veehouderij in het leven geroepen kan worden die erop toe kan zien en kan organiseren dat de convenanten uitgevoerd gaan worden door alle veehouders in Nederland,\nen gaat over tot de orde van de dag.\nHolman",
  "content_char_count": 1232,
  "source": {
    "document_id": "1232f39d-f59b-4191-b2aa-b6ce90b0fc39",
    "document_nummer": "2024D09100",
    "document_soort": "Motie",
    "publication_id": "211f51c4-79dc-4575-945d-4675595ac373",
    "publication_content_type": "application/xml",
    "publication_length": 2604,
    "cached": false,
    "binary_path": "bronmateriaal-onbewerkt\\cache\\document_publications\\211f51c4-79dc-4575-945d-4675595ac373.xml"
  },
  "issues": []
}