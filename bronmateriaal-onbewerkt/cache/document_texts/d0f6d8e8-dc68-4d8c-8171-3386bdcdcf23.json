{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nVoorjaarsnota 2024\nNr.\n6\nMOTIE VAN HET LID SNELLER C.S.\nVoorgesteld\n4 juni 2024\nDe Kamer,\ngehoord de beraadslaging,\nconstaterende dat bijna 350.000 kinderen die opgroeien in armoede sinds begin 2023 een gezonde maaltijd op school krijgen of een boodschappenkaart voor thuis;\noverwegende dat de schoolmaaltijden succesvol geëvalueerd zijn, waaruit onder andere blijkt dat kinderen meer energie en concentratie hebben, gevarieerder en gezonder eten, en minder stress hebben;\noverwegende dat de schoolmaaltijden substantieel bijdragen aan de bestaanszekerheid van kinderen en ouders;\noverwegende dat het regeerakkoord geen middelen bevat voor de voortzetting in 2025 en dat daardoor vanaf januari 350.000 kinderen weer met honger naar school dreigen te gaan;\nverzoekt de regering bij de uitwerking van het regeerakkoord te zorgen dat de schoolmaaltijden structureel worden verlengd, en voor de dekking bijvoorbeeld te kijken naar negatief geëvalueerde fiscale regelingen, fiscale maatregelen die de volksgezondheid verbeteren, maatregelen om de arbeidsparticipatie van ouderen vergroten of het (versneld) afschaffen van fossiele subsidies,\nen gaat over tot de orde van de dag.\nSneller\nRooderkerk\nDassen\nErgin\nVan der Lee\nDijk",
  "content_char_count": 1300,
  "source": {
    "document_id": "bcd9545d-b642-4616-a234-5a2ba94e8215",
    "document_nummer": "2024D23047",
    "document_soort": "Motie",
    "publication_id": "d0f6d8e8-dc68-4d8c-8171-3386bdcdcf23",
    "publication_content_type": "application/xml",
    "publication_length": 2837,
    "cached": false,
    "binary_path": "bronmateriaal-onbewerkt\\cache\\document_publications\\d0f6d8e8-dc68-4d8c-8171-3386bdcdcf23.xml"
  },
  "issues": []
}