{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n920\nMOTIE VAN DE LEDEN DIJK EN BUSHOFF\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat uit cijfers van het Ministerie van Volksgezondheid, Welzijn en Sport blijkt dat het tekort aan personeel om het geboortecentrum in Heerlen te houden relatief gemakkelijk op te lossen is;\noverwegende dat zorginstellingen en woningcorporaties hebben aangegeven graag te willen helpen met de opleiding en huisvesting van dit personeel;\nverzoekt de Minister in gesprek te gaan met deze partijen, de gemeente Heerlen en het ziekenhuis om te komen tot een masterplan personeel om in Heerlen voldoende medisch specialisten, klinisch verloskundigen en verpleegkundigen aan te trekken voor het behoud van het geboortecentrum in Heerlen,\nen gaat over tot de orde van de dag.\nDijk\nBushoff",
  "content_char_count": 895,
  "source": {
    "document_id": "412cafdf-f33e-4de3-b8cd-c0452348ec42",
    "document_nummer": "2025D22832",
    "document_soort": "Motie",
    "publication_id": "59d2781b-a162-4de5-8379-c40f04fd3606",
    "publication_content_type": "application/xml",
    "publication_length": 4504,
    "cached": false,
    "binary_path": "bronmateriaal-onbewerkt\\cache\\document_publications\\59d2781b-a162-4de5-8379-c40f04fd3606.xml"
  },
  "issues": []
}