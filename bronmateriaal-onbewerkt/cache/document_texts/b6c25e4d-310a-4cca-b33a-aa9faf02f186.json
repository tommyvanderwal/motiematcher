{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n40\nMOTIE VAN HET LID TSEGGAI C.S.\nVoorgesteld\n5 juni 2025\nDe Kamer,\ngehoord de beraadslaging,\noverwegende dat klanten die tegen betaling seks hebben met een minderjarige strafbaar zijn;\nvan mening dat er te weinig inzicht bestaat over de aard en omvang van de praktijk van het vervolgen van deze klanten;\nvan mening dat een strafrechtelijke aanpak van mensenhandel samen moet gaan met een effectieve aanpak van klanten;\nverzoekt de regering te onderzoeken hoe de vervolging van dit misdrijf in de praktijk verloopt en te bezien hoe die vervolging kan worden versterkt,\nen gaat over tot de orde van de dag.\nTseggai\nBoomsma\nDiederik van Dijk",
  "content_char_count": 1057,
  "source": {
    "document_id": "9fcd95dd-7141-4651-ba2c-546f0f800a37",
    "document_nummer": "2025D26467",
    "document_soort": "Motie",
    "publication_id": "b6c25e4d-310a-4cca-b33a-aa9faf02f186",
    "publication_content_type": "application/xml",
    "publication_length": 5477,
    "cached": false,
    "binary_path": "bronmateriaal-onbewerkt\\cache\\document_publications\\b6c25e4d-310a-4cca-b33a-aa9faf02f186.xml"
  },
  "issues": []
}