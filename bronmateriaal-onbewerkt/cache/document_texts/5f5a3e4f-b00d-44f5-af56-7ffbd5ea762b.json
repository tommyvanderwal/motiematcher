{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 156\nMonumentenzorg\nNr.\n130\nMOTIE VAN HET LID MOHANDIS\nVoorgesteld\n3 december 2024\nDe Kamer,\ngehoord de beraadslaging,\nconstaterende dat er voor de instandhouding van (rijks)monumenten ook dringende opgaven zijn op het gebied van verduurzaming, klimaatadaptatie, herbestemming naar woningen en funderingsproblematiek;\nconstaterende dat eigenaren van (rijks)monumenten worden geconfronteerd met steeds hogere kosten voor de instandhouding van hun monumenten in combinatie met onvoldoende beschikbare subsidies;\nverzoekt de regering te onderzoeken om vanuit de beschikbare budgetten bij de ministeries van Klimaat en Groene Groei, Infrastructuur en Waterstaat en Volkshuisvesting en Ruimtelijke Ordening gezamenlijk te investeren in een integrale subsidieregeling voor de versterking van het belang van monumenten en erfgoed voor de fysieke leefomgeving,\nen gaat over tot de orde van de dag.\nMohandis",
  "content_char_count": 971,
  "source": {
    "document_id": "bb4f8eb0-e439-4167-8707-9686488462ce",
    "document_nummer": "2024D47592",
    "document_soort": "Motie",
    "publication_id": "5f5a3e4f-b00d-44f5-af56-7ffbd5ea762b",
    "publication_content_type": "application/xml",
    "publication_length": 2302,
    "cached": false,
    "binary_path": "bronmateriaal-onbewerkt\\cache\\document_publications\\5f5a3e4f-b00d-44f5-af56-7ffbd5ea762b.xml"
  },
  "issues": []
}