{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n40\nMOTIE VAN HET LID CEDER\nVoorgesteld\n20 november 2024\nDe Kamer,\ngehoord de beraadslaging,\nconstaterende dat de afspraak binnen de OESO-landen om 0,7% van het bruto nationaal inkomen (bni) te besteden aan ontwikkelingshulp met de voorgenomen bezuinigingen van het kabinet uit het zicht raakt;\noverwegende dat deze bezuinigingen op de begroting voor ontwikkelingshulp de internationale rol van Nederland verzwakken, daar waar Nederland met de expertise op terreinen als waterbeheer en landbouw juist betekenisvol kan bijdragen;\nverzoekt de regering om een notitie over de voor- en nadelen van het hanteren van de bni-koppeling op de 0,7% uit te werken en toe te voegen aan de stukken ter voorbereiding op de Voorjaarsnota;\nverzoekt tevens het gehele beleid van Nederland te toetsen op mogelijke negatieve gevolgen voor ontwikkelingsdoelen en mens en milieu wereldwijd,\nen gaat over tot de orde van de dag.\nCeder",
  "content_char_count": 1105,
  "source": {
    "document_id": "e1422c26-1483-49ab-9e3b-63cd45a85c18",
    "document_nummer": "2024D45095",
    "document_soort": "Motie",
    "publication_id": "43a7bfe3-d881-4498-a34f-a970fb5a59df",
    "publication_content_type": "application/xml",
    "publication_length": 2512,
    "cached": false,
    "binary_path": "bronmateriaal-onbewerkt\\cache\\document_publications\\43a7bfe3-d881-4498-a34f-a970fb5a59df.xml"
  },
  "issues": []
}