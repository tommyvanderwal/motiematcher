{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3415\nMOTIE VAN HET LID BOOMSMA\nVoorgesteld\n20 mei 2025\nDe Kamer,\ngehoord de beraadslaging,\noverwegende dat het goed is voor mensen in asielzoekerscentra om actief te blijven met werk, vrijwilligerswerk of onderwijs, of op een andere manier;\noverwegende dat het goed is als asielzoekers en statushouders die het recht hebben om te werken dat ook zo veel mogelijk doen;\noverwegende dat er voor veel asielzoekers en statushouders in azc's wel drempels kunnen bestaan om te werken en zij ook een deel van de inkomsten moeten afstaan als dekking voor de kosten;\noverwegende dat het functioneren van azc's sterk geholpen zou zijn met de mogelijkheid om bewoners te kunnen verplichten om actief te worden;\nverzoekt de regering om te onderzoeken of en hoe het mogelijk is om een sollicitatieplicht in te voeren voor mensen in azc's die mogen werken dan wel op andere manieren drang uit te oefenen om deel te nemen aan dan wel werk, vrijwilligerswerk of onderwijs,\nen gaat over tot de orde van de dag.\nBoomsma",
  "content_char_count": 1102,
  "source": {
    "document_id": "ba2b7d2a-21b0-4c00-ae20-5f49ecedc9db",
    "document_nummer": "2025D22692",
    "document_soort": "Motie",
    "publication_id": "7b6697e4-961f-4dee-b607-4ac44e7b33e5",
    "publication_content_type": "application/xml",
    "publication_length": 4828,
    "cached": false,
    "binary_path": "bronmateriaal-onbewerkt\\cache\\document_publications\\7b6697e4-961f-4dee-b607-4ac44e7b33e5.xml"
  },
  "issues": []
}