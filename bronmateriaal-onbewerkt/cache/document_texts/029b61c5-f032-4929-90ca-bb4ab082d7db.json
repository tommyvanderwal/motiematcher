{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 851\nWijziging van de Wet Huis voor klokkenluiders en enige andere wetten ter implementatie van Richtlijn (EU) 2019/1937 van het Europees parlement en de Raad van 23 oktober 2019 (PbEU 2019, L 305) en enige andere wijzigingen\nNr.\n69\nMOTIE VAN DE LEDEN VAN NISPEN EN CHAKOR\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat de aangenomen motie op stuk nr.\n206 (28 844)\nvan het lid Van Nispen de regering verzocht ervoor te zorgen dat het Huis voor Klokkenluiders niet kan worden afgeluisterd;\nconstaterende dat de regering deze motie zo heeft uitgevoerd dat het Huis nog steeds afgeluisterd kan worden, omdat slechts de belofte is gedaan dat de gesprekken vernietigd zullen worden;\nverzoekt de regering recht te doen aan de eerder aangenomen motie en bij het Huis voor Klokkenluiders een systeem van nummerherkenning in te voeren, zoals geregeld is voor advocaten, zodat klokkenluiders die een misstand melden niet kunnen worden afgeluisterd en zich vrij kunnen en durven te melden,\nen gaat over tot de orde van de dag.\nVan Nispen\nChakor",
  "content_char_count": 1141,
  "source": {
    "document_id": "2d9c0505-3e37-480a-979c-988bb2ae1300",
    "document_nummer": "2025D01235",
    "document_soort": "Motie",
    "publication_id": "029b61c5-f032-4929-90ca-bb4ab082d7db",
    "publication_content_type": "application/xml",
    "publication_length": 2616,
    "cached": false,
    "binary_path": "bronmateriaal-onbewerkt\\cache\\document_publications\\029b61c5-f032-4929-90ca-bb4ab082d7db.xml"
  },
  "issues": []
}