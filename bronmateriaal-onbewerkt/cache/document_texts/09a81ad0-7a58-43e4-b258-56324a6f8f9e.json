{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 620\nBeleidsdoelstellingen op het gebied van Volksgezondheid, Welzijn en Sport\nNr.\n299\nMOTIE VAN DE LEDEN DOBBE EN BUSHOFF\nVoorgesteld\n27 november 2024\nDe Kamer,\ngehoord de beraadslaging,\nconstaterende dat zorgverzekeraars beknibbelen op de vergoeding voor orthodontie en sneller een wachttijd hanteren;\noverwegende dat de toegankelijkheid van orthodontie voor onder anderen kinderen hiermee in het geding komt;\nspreekt uit dat moet worden voorkomen dat kinderen de dupe worden van het uitkleden van zorgpolissen;\nverzoekt het kabinet met zorgverzekeraars in gesprek te gaan over hoe voorkomen gaat worden dat ze bezuinigen op orthodontie in hun aanvullende verzekering,\nen gaat over tot de orde van de dag.\nDobbe\nBushoff",
  "content_char_count": 794,
  "source": {
    "document_id": "dec72029-8802-4f74-a327-2422b26b46d8",
    "document_nummer": "2024D46478",
    "document_soort": "Motie",
    "publication_id": "09a81ad0-7a58-43e4-b258-56324a6f8f9e",
    "publication_content_type": "application/xml",
    "publication_length": 2218,
    "cached": false,
    "binary_path": "bronmateriaal-onbewerkt\\cache\\document_publications\\09a81ad0-7a58-43e4-b258-56324a6f8f9e.xml"
  },
  "issues": []
}