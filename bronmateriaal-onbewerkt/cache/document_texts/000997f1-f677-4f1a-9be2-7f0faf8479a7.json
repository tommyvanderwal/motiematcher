{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n439\nMOTIE VAN HET LID RIKKERS-OOSTERKAMP\nVoorgesteld\n24 april 2025\nDe Kamer,\ngehoord de beraadslaging,\noverwegende dat in het regeerprogramma is opgenomen dat het kabinet ervoor gaat zorgen dat we de verschillende wetten en domeinen beter op elkaar gaan afstemmen;\nconstaterende dat onderdeel hiervan is dat er wordt ingezet op arbitrage tussen de zorgwetten, zodat mensen minder last ervaren van die verschillende zorgwetten;\nverzoekt de regering ervoor te zorgen dat verschillende financiers van de verschillende wetten op regionaal niveau afspraken maken over een regionaal budget en daarbij ook afspraken maken over de verantwoording van deze middelen,\nen gaat over tot de orde van de dag.\nRikkers-Oosterkamp",
  "content_char_count": 810,
  "source": {
    "document_id": "4bb166cf-04e4-458a-9bad-59dabaa8c500",
    "document_nummer": "2025D19046",
    "document_soort": "Motie",
    "publication_id": "000997f1-f677-4f1a-9be2-7f0faf8479a7",
    "publication_content_type": "application/xml",
    "publication_length": 4216,
    "cached": false,
    "binary_path": "bronmateriaal-onbewerkt\\cache\\document_publications\\000997f1-f677-4f1a-9be2-7f0faf8479a7.xml"
  },
  "issues": []
}