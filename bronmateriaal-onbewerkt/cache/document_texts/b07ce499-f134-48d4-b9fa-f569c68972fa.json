{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1196\nMOTIE VAN HET LID VEDDER C.S.\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat NS de directe intercityverbinding Enschede-Schiphol wil schrappen;\nconstaterende dat reizigers, vaak met veel bagage, nu gedwongen worden een overstap te maken op station Amersfoort Centraal;\nconstaterende dat NS het heeft over tijdelijke maatregelen, maar er geen einddatum aan is verbonden;\noverwegende dat het schrappen van deze directe verbindingen negatieve impact heeft op reizigers vanuit Oost-Nederland;\nverzoekt de regering met NS in gesprek te gaan over mogelijke alternatieven om de directe verbinding Enschede-Schiphol in stand te houden;\nverzoekt de regering, indien de directe verbinding niet in stand gehouden kan worden, NS te verzoeken duidelijkheid te verschaffen over een einddatum;\nverzoekt de regering NS te verzoeken om bij de uitrol van nieuw ICNG-materieel, het belang van herstel van de directe IC-verbinding Enschede-Schiphol mee te laten wegen;\nverzoekt de regering over de voortgang hiervan de Kamer te informeren,\nen gaat over tot de orde van de dag.\nVedder\nStoffer\nGrinwis\nOlger van Dijk",
  "content_char_count": 1244,
  "source": {
    "document_id": "d76f55d9-e46c-4031-b1e6-be2fd9a0f8f0",
    "document_nummer": "2024D11997",
    "document_soort": "Motie",
    "publication_id": "b07ce499-f134-48d4-b9fa-f569c68972fa",
    "publication_content_type": "application/xml",
    "publication_length": 2799,
    "cached": false,
    "binary_path": "bronmateriaal-onbewerkt\\cache\\document_publications\\b07ce499-f134-48d4-b9fa-f569c68972fa.xml"
  },
  "issues": []
}