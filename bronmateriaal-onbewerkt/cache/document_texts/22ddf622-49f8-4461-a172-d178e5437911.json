{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1255\nMOTIE VAN HET LID SIX DIJKSTRA\nVoorgesteld\n11 december 2024\nDe Kamer,\ngehoord de beraadslaging,\nconstaterende dat uit ambtelijke stukken blijkt dat het onvoldoende lukt om marktpartijen aan de rijksoverheid te binden en samen te werken aan het beveiligen van onze digitale kroonjuwelen;\noverwegende dat Nederland in het kader van de nationale veiligheid en de digitale autonomie in staat moet blijven om net als partnerlanden volwaardig bij te dragen aan het ontwikkelen van middelen ter bescherming van vertrouwelijk en hooggerubriceerd (staatsgeheim) materiaal;\nverzoekt de regering zich ervoor in te spannen om de status te borgen van Nederland als autonoom cryptografieproducerend land, met een eigen innovatieve cryptografische en highassurance-industrie en de Kamer zo veel als mogelijk actief en met regelmaat te informeren over de vorderingen, beperkingen, bedreigingen en risico's op dit gebied,\nen gaat over tot de orde van de dag.\nSix Dijkstra",
  "content_char_count": 1086,
  "source": {
    "document_id": "b4dceaab-a26d-41f7-b53e-887b28cbee40",
    "document_nummer": "2024D49044",
    "document_soort": "Motie",
    "publication_id": "22ddf622-49f8-4461-a172-d178e5437911",
    "publication_content_type": "application/xml",
    "publication_length": 2418,
    "cached": false,
    "binary_path": "bronmateriaal-onbewerkt\\cache\\document_publications\\22ddf622-49f8-4461-a172-d178e5437911.xml"
  },
  "issues": []
}