{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1603\nMOTIE VAN HET LID FLACH C.S.\nVoorgesteld\n7 december 2023\nDe Kamer,\ngehoord de beraadslaging,\nconstaterende dat het voornemen bestaat om het quotum van 2024 voor de tongvisserij op de Noordzee met ruim 60% te korten, een derde opeenvolgende korting;\noverwegende dat deze grote korting grote gevolgen heeft voor de Nederlandse visserijvloot, omdat met dit quotum slechts enkele maanden op tong gevist kan worden;\noverwegende dat het ICES-rapport aangeeft dat ook met halvering van de korting het paaibestand nog steeds met 25% zal toenemen;\noverwegende dat sprake is van grote onzekerheden in de huidige bestandsschatting van tong onder meer vanwege het niet kunnen terugvinden van de sterke jaarklasse 2018;\nverzoekt de regering zich in de afrondende fase van de onderhandelingen met het Verenigd Koninkrijk over de Noordzeequota en in de komende Visserijraad sterk te maken voor halvering van de voorgenomen korting op het tongquotum voor de Noordzeevisserij,\nen gaat over tot de orde van de dag.\nFlach\nVan der Plas\nVedder\nNijhof-Leeuw",
  "content_char_count": 1153,
  "source": {
    "document_id": "5e7111ad-1cda-48d6-a3ed-ff0fa247d6ed",
    "document_nummer": "2023D48274",
    "document_soort": "Motie",
    "publication_id": "b51995ec-53a2-44e6-a01f-a9e2f5935a32",
    "publication_content_type": "application/xml",
    "publication_length": 2656,
    "cached": false,
    "binary_path": "bronmateriaal-onbewerkt\\cache\\document_publications\\b51995ec-53a2-44e6-a01f-a9e2f5935a32.xml"
  },
  "issues": []
}