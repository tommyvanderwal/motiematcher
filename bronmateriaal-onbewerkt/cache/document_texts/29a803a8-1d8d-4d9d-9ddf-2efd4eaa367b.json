{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 624\nInitiatiefnota van het lid De Korte over een kritische reflectie op euthanasie bij psychisch lijden van jonge mensen\nNr.\n8\nMOTIE VAN HET LID BOOMSMA C.S.\nVoorgesteld tijdens het notaoverleg van\n16 juni 2025\nDe Kamer,\ngehoord de beraadslaging,\nconstaterende dat uitzichtloosheid een zorgvuldigheidscriterium is voor het verrichten van euthanasie dat losstaat van de beschikbaarheid van behandelalternatieven;\noverwegende dat er grote onzekerheid is over het ziektebeloop en de prognose bij psychisch lijden;\noverwegende dat de lopende onderzoeken te kort en te weinig specifiek zijn om duidelijkheid te geven hierover;\nverzoekt de regering om meer wetenschappelijk onderzoek te doen naar euthanasieverzoeken van jonge mensen tot 30 jaar die ernstig psychisch lijden, gericht op:\n•\nhoe uitzichtloosheid als zorgvuldigheidscriterium bij euthanasie beoordeeld moet worden, los van de afwezigheid van een redelijk behandelalternatief;\n•\nde mate van zekerheid over prognoses bij psychisch lijden;\n•\nhoe de zekerheid van uitzichtloosheid van psychische aandoeningen zich verhoudt tot die van somatische aandoeningen die aanleiding zijn voor euthanasie;\nen waar mogelijk gebruik te maken van lopende onderzoeken,\nen gaat over tot de orde van de dag.\nBoomsma\nDiederik van Dijk\nBikker",
  "content_char_count": 1352,
  "source": {
    "document_id": "1c6c6f17-2ce5-45b4-88c6-ec1aba7aac86",
    "document_nummer": "2025D28153",
    "document_soort": "Motie",
    "publication_id": "29a803a8-1d8d-4d9d-9ddf-2efd4eaa367b",
    "publication_content_type": "application/xml",
    "publication_length": 6097,
    "cached": false,
    "binary_path": "bronmateriaal-onbewerkt\\cache\\document_publications\\29a803a8-1d8d-4d9d-9ddf-2efd4eaa367b.xml"
  },
  "issues": []
}