{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van FinanciÃ«n (IXB) en de begrotingsstaat van Nationale Schuld (IXA) voor het jaar 2026\nNr.\n26\nMOTIE VAN HET LID DIJK\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat het kabinet de salderingsregeling in 2027 wil afschaffen;\nconstaterende dat zonnepanelen dan voor veel huishoudens onbetaalbaar worden en de terugverdientijd kan oplopen tot 25 jaar;\noverwegende dat de Consumentenbond een alternatief voorstelt met een zonnestroomsubsidie: een vaste vergoeding per teruggeleverde kWh voor vijftien jaar, tot 3.000 kWh per jaar, wat de terugverdientijd op circa negen jaar houdt en consumenten stimuleert meer stroom zelf te gebruiken;\nverzoekt de regering het wetsvoorstel voor afschaffing van de salderingsregeling aan te passen en het voorstel voor zonnestroomsubsidie van de Consumentenbond over te nemen, zodat zonnepanelen betaalbaar blijven en het stroomnet wordt ontlast,\nen gaat over tot de orde van de dag.\nDijk",
  "content_char_count": 1088,
  "source": {
    "document_id": "9ab79a61-7d53-43a3-833c-94502c3bc4dc",
    "document_nummer": "2025D43287",
    "document_soort": "Motie",
    "publication_id": "a400e9d7-4be0-4432-934e-20568a676d59",
    "publication_content_type": "application/xml",
    "publication_length": 4988,
    "cached": false,
    "binary_path": "bronmateriaal-onbewerkt\\cache\\document_publications\\a400e9d7-4be0-4432-934e-20568a676d59.xml"
  },
  "issues": []
}