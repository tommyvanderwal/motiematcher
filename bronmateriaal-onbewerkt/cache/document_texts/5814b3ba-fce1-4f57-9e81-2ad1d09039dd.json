{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 234\nToekomstig sportbeleid\nNr.\n421\nMOTIE VAN HET LID VAN NISPEN C.S.\nVoorgesteld\n3 september 2025\nDe Kamer,\ngehoord de beraadslaging,\nconstaterende dat sportverenigingen met hun vrijwilligers onder toenemende druk staan, waardoor steeds meer verenigingen kampen met verouderde accommodaties, complexe bestuurlijke opgaven en wachtlijsten, waardoor kinderen niet kunnen sporten;\nvan mening dat sportverenigingen van groot belang zijn voor het plezier, de sociale contacten en de gezondheid van veel mensen;\nverzoekt de regering om in overleg met sportverenigingen tot een deltaplan te komen om de druk op sportverenigingen en hun vrijwilligers te verlichten, waarbij in ieder geval aandacht wordt besteed aan sportaccommodaties en het verbeteren en herzien van de clubondersteuning,\nen gaat over tot de orde van de dag.\nVan Nispen\nMohandis\nInge van Dijk",
  "content_char_count": 926,
  "source": {
    "document_id": "932edd09-af0c-40db-bf96-467448f85205",
    "document_nummer": "2025D36976",
    "document_soort": "Motie",
    "publication_id": "5814b3ba-fce1-4f57-9e81-2ad1d09039dd",
    "publication_content_type": "application/xml",
    "publication_length": 4680,
    "cached": false,
    "binary_path": "bronmateriaal-onbewerkt\\cache\\document_publications\\5814b3ba-fce1-4f57-9e81-2ad1d09039dd.xml"
  },
  "issues": []
}