{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1283\nMOTIE VAN HET LID EL ABASSI\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat veel huurders moeite hebben om de woonlasten te dragen en dat de huidige inkomensgrenzen ertoe leiden dat sommige huishoudens net buiten de huurtoeslag vallen, terwijl zij wel financiÃ«le ondersteuning nodig hebben;\noverwegende dat een verhoging van de huurtoeslag en verruiming van de inkomensgrenzen bijdraagt aan betaalbaar wonen voor een grotere groep huishoudens;\nverzoekt de regering om met een plan te komen om de huurtoeslag te verhogen en de inkomensgrenzen te verruimen, zodat meer huurders recht krijgen op ondersteuning, en dit voor de zomer met de Kamer te delen,\nen gaat over tot de orde van de dag.\nEl Abassi",
  "content_char_count": 854,
  "source": {
    "document_id": "3302a5d6-e29f-49ae-b083-0d0784f24446",
    "document_nummer": "2025D06053",
    "document_soort": "Motie",
    "publication_id": "e973a286-c38f-4524-8325-73db7c321b73",
    "publication_content_type": "application/xml",
    "publication_length": 2187,
    "cached": false,
    "binary_path": "bronmateriaal-onbewerkt\\cache\\document_publications\\e973a286-c38f-4524-8325-73db7c321b73.xml"
  },
  "issues": []
}