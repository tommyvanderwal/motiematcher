{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n755\nGEWIJZIGDE MOTIE VAN HET LID DANIËLLE JANSEN TER VERVANGING VAN DIE GEDRUKT ONDER NR. 752\nVoorgesteld\n4 juni 2024\nDe Kamer,\ngehoord de beraadslaging,\noverwegende dat het belangrijk is om vroegtijdig overgewicht aan te pakken met een brede aanpak, inclusief beperking van kindermarketing,\noverwegende dat de naleving van de reclamecode nog niet optimaal werkt,\noverwegende dat de Minister heeft aangegeven dat het kabinet kindermarketing voor ongezonde voeding wettelijk wil beperken.\noverwegende dat wetgeving een langdurig proces vergt, terwijl er nu al actie nodig is,\noverwegende dat zelfregulering strakker aangepakt moet worden,\nverzoekt de regering vooruitlopend op wetgeving kindermarketing, in gesprek te gaan met voedingsmiddelenproducenten en de Stichting Reclame Code om tot een voorstel te komen om naleving van de code actief te controleren, ook op social media, door online-influencers en digitale bloggers,\nverzoekt de regering overtredingen te melden bij de Reclame Code Commissie en een boeteclausule te introduceren voor niet-naleving, met een leeftijdsgrens van 18 jaar, en welk aanvullend beleid van de overheid daarbij nodig is;\nverzoekt de regerering dit najaar de Kamer hierover te informeren,\nen gaat over tot de orde van de dag.\nDaniëlle Jansen",
  "content_char_count": 1384,
  "source": {
    "document_id": "55454e9e-eac0-4e10-a26a-bea8d28063af",
    "document_nummer": "2024D22322",
    "document_soort": "Motie (gewijzigd/nader)",
    "publication_id": "fc191927-eedf-43a6-8cb3-333164037b89",
    "publication_content_type": "application/xml",
    "publication_length": 2823,
    "cached": false,
    "binary_path": "bronmateriaal-onbewerkt\\cache\\document_publications\\fc191927-eedf-43a6-8cb3-333164037b89.xml"
  },
  "issues": []
}