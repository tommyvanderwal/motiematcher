{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n696\nMOTIE VAN DE LEDEN VEDDER EN PODT\nVoorgesteld\n19 december 2024\nDe Kamer,\ngehoord de beraadslaging,\nconstaterende dat door sectorpartijen wordt gewerkt aan een systeem van benchmarking waarmee telers samen kunnen werken aan het verder terugbrengen van het gebruik van gewasbeschermingsmiddelen en de milieu-impact van de toepassing daarvan;\nconstaterende dat de Minister hierover in gesprek is met de sector, maar het hoofdlijnenakkoord pas vanaf 2026 voorziet in financiering;\noverwegende dat het, ook gezien de deadline van de Kaderrichtlijn Water, van belang is om zo snel mogelijk de hiervoor beschikbare middelen in te zetten en niet te wachten tot 2026;\nverzoekt de regering ervoor te zorgen dat er reeds in 2025 financiÃ«le middelen beschikbaar komen voor benchmarking op het gebied van gewasbeschermingsmiddelen, bijvoorbeeld door voor dit doeleinde de uitgave van een klein deel van de middelen voor de agrarische sector uit het hoofdlijnenakkoord naar voren te halen,\nen gaat over tot de orde van de dag.\nVedder\nPodt",
  "content_char_count": 1134,
  "source": {
    "document_id": "54d216af-7680-428b-9670-5968d33061a4",
    "document_nummer": "2024D51076",
    "document_soort": "Motie",
    "publication_id": "f34c7623-a3a7-40a5-a693-56d90d129e55",
    "publication_content_type": "application/xml",
    "publication_length": 2559,
    "cached": false,
    "binary_path": "bronmateriaal-onbewerkt\\cache\\document_publications\\f34c7623-a3a7-40a5-a693-56d90d129e55.xml"
  },
  "issues": []
}