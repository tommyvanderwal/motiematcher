{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n68\nMOTIE VAN DE LEDEN BEVERS EN VAN DEN HIL\nVoorgesteld\n24 oktober 2024\nDe Kamer,\ngehoord de beraadslaging,\noverwegende dat de geestelijke gezondheidszorg met grote wachtlijsten kampt, waarbij vooral patiënten met ernstige en urgente problemen veel te lang op de juiste hulp moeten wachten;\noverwegende dat de beperkte capaciteit aan psychologische professionals vraagt om verdere taakherschikking, zodat wetenschappelijk opgeleide regiebehandelaren kunnen worden ingezet voor de zwaardere patiënten, en hbo-psychologen hulp kunnen bieden bij enkelvoudige problematiek en overbruggingszorg;\nconstaterende dat het inzetten van de hbo-psycholoog wordt belemmerd doordat deze niet op de beroepenlijst is geplaatst van het zorgprestatiemodel;\nverzoekt de regering te bevorderen dat de hbo- of toegepaste psycholoog op de beroepenlijst geplaatst wordt, zodat meer behandel- en begeleidingscapaciteit beschikbaar komt voor het wegwerken van de wachtlijsten in de ggz, en de Kamer hierover in het voorjaar van 2025 te informeren,\nen gaat over tot de orde van de dag.\nBevers\nVan den Hil",
  "content_char_count": 1283,
  "source": {
    "document_id": "010273d5-5850-4515-a252-ed2da8df267e",
    "document_nummer": "2024D40769",
    "document_soort": "Motie",
    "publication_id": "513b58ae-7690-4322-87a6-9dd317f33b92",
    "publication_content_type": "application/xml",
    "publication_length": 2763,
    "cached": false,
    "binary_path": "bronmateriaal-onbewerkt\\cache\\document_publications\\513b58ae-7690-4322-87a6-9dd317f33b92.xml"
  },
  "issues": []
}