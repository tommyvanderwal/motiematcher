{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 761\nVerwerking en bescherming persoonsgegevens\nNr.\n325\nMOTIE VAN DE LEDEN KATHMANN EN KOEKKOEK\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat artikel 57 van de AI-verordening voorschrijft dat elke lidstaat samen met de nationale autoriteit een «regulatory sandbox» ontwikkelt en deze vanaf augustus 2026 ingericht moet zijn;\nconstaterende dat hier reeds een vormvoorstel voor is uitgewerkt door de Rijksinspectie Digitale Infrastructuur (RDI) en de Autoriteit Persoonsgegevens (AP);\noverwegende dat deze proeftuin van groot belang is om vroegtijdig duidelijkheid te scheppen over de wet- en regelgeving waar start-ups, het mkb en overheden aan moeten voldoen;\nverzoekt de regering om met prioriteit de «regulatory sandbox» voor AI uit te werken en uiterlijk in het eerste kwartaal van 2026 beschikbaar te stellen voor start-ups, het mkb en overheden, en de autoriteit hier voldoende toe uit te rusten,\nen gaat over tot de orde van de dag.\nKathmann\nKoekkoek",
  "content_char_count": 1061,
  "source": {
    "document_id": "da15b2bc-2db7-4c75-8c93-77cb0447ad01",
    "document_nummer": "2025D21500",
    "document_soort": "Motie",
    "publication_id": "6c419a52-f278-46bc-8485-08b163a63108",
    "publication_content_type": "application/xml",
    "publication_length": 4751,
    "cached": false,
    "binary_path": "bronmateriaal-onbewerkt\\cache\\document_publications\\6c419a52-f278-46bc-8485-08b163a63108.xml"
  },
  "issues": []
}