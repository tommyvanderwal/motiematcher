{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1714\nMOTIE VAN HET LID VAN DER PLAS\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de voorstellen voor aanpassing van de Europese Transportverordening veel ondernemers en familiebedrijven hard zullen raken en op onderdelen onwerkbaar dan wel ondoelmatig zijn;\noverwegende dat verbeteringen van dierenwelzijn meer kans van slagen hebben door inzet op een betere handhaving en inzet op een gelijke interpretatie van normen in heel Europa in plaats van het aanscherpen van de verordening;\nverzoekt de Minister tijdens de komende Raad in te zetten op een strikte handhaving van de huidige Europese Transportverordening in heel Europa en daar een concrete Europese beleidsagenda voor te vragen,\nen gaat over tot de orde van de dag.\nVan der Plas",
  "content_char_count": 884,
  "source": {
    "document_id": "13147ba5-8c87-4f76-9fc0-27265f03b7e1",
    "document_nummer": "2025D28887",
    "document_soort": "Motie",
    "publication_id": "328c760b-fce2-498e-a515-6b7103ab43eb",
    "publication_content_type": "application/xml",
    "publication_length": 4524,
    "cached": false,
    "binary_path": "bronmateriaal-onbewerkt\\cache\\document_publications\\328c760b-fce2-498e-a515-6b7103ab43eb.xml"
  },
  "issues": []
}