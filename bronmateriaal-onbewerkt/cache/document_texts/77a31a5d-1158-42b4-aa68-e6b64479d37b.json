{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n72\nMOTIE VAN HET LID EERDMANS\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat Extinction Rebellion door het continu bezetten van de A12, het illegaal betreden van verboden terrein op Eindhoven Airport, het bekladden van het Havenbedrijf Rotterdam en het dreigen met kantoorsluitingen van Rabobank-filialen meermaals heeft bewezen dat het een onwettige, maatschappij ontwrichtende en vandalistische organisatie is;\nconstaterende dat politieagenten vanwege schaarste door wegblokkades van Extinction Rebellion ander belangrijk werk moeten laten liggen en soms geen noodhulp kunnen verlenen;\noverwegende dat Extinction Rebellion een anbistatus heeft, waardoor zij profiteren van allerlei belastingvoordelen;\nverzoekt de regering de anbistatus van Extinction Rebellion in te trekken,\nen gaat over tot de orde van de dag.\nEerdmans",
  "content_char_count": 1051,
  "source": {
    "document_id": "7caa485c-7b19-4e25-a568-62b9e26475bc",
    "document_nummer": "2024D04828",
    "document_soort": "Motie",
    "publication_id": "77a31a5d-1158-42b4-aa68-e6b64479d37b",
    "publication_content_type": "application/xml",
    "publication_length": 2456,
    "cached": false,
    "binary_path": "bronmateriaal-onbewerkt\\cache\\document_publications\\77a31a5d-1158-42b4-aa68-e6b64479d37b.xml"
  },
  "issues": []
}