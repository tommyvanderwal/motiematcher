{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n39\nMOTIE VAN HET LID GRINWIS C.S.\nVoorgesteld tijdens het Notaoverleg van\n22 januari 2024\nDe Kamer,\ngehoord de beraadslaging,\nconstaterende dat uit het voorlopig onderhandelingsakkoord over TEN-T blijkt dat de Lelylijn wel is opgenomen in het uitgebreide netwerk van TEN-T (realisatie voor 2050), maar nog niet in het (uitgebreide) kernnetwerk (realisatie voor 2040);\noverwegende dat instemming en ondersteuning van andere lidstaten, met name Duitsland en Scandinavische landen, vereist is om de Lelylijn op te nemen in het (uitgebreide) kernnetwerk van TEN-T;\nvan mening dat de realisatie van de Lelylijn doorgang moet vinden;\nverzoekt de regering zich tot het uiterste te blijven inspannen om de Lelylijn in de komende periode op te nemen in het (uitgebreide) kernnetwerk van TEN-T,\nen gaat over tot de orde van de dag.\nGrinwis\nVedder\nDe Hoop\nBamenga",
  "content_char_count": 1016,
  "source": {
    "document_id": "b43a6d7d-b7c0-4b79-8922-d5a17941de7b",
    "document_nummer": "2024D01900",
    "document_soort": "Motie",
    "publication_id": "9f40e07b-1642-48be-aaa5-50a25bced52f",
    "publication_content_type": "application/xml",
    "publication_length": 2538,
    "cached": false,
    "binary_path": "bronmateriaal-onbewerkt\\cache\\document_publications\\9f40e07b-1642-48be-aaa5-50a25bced52f.xml"
  },
  "issues": []
}