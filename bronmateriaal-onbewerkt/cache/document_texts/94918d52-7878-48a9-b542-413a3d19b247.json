{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n9\nMOTIE VAN DE LEDEN VIJLBRIEF EN EERDMANS\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat personeelstekorten de komende decennia misschien wel de grootste uitdaging van onze samenleving en economie zullen zijn en dat onderzoek laat zien dat veel mensen bereid zijn meer te werken als ze daar meer aan zouden overhouden;\nverzoekt de regering om een lastenverlichting voor werkenden in te voeren, waarbij iedereen die minstens drie dagen per week werkt een extra belastingvoordeel krijgt;\nverzoekt de regering om wat betreft de vormgeving hiervan de zelfstandigenaftrek te nemen en deze regeling uit te breiden naar alle mensen die minimaal drie dagen per week werken, en het voordeel te verdubbelen;\nconstaterende dat deze maatregel leidt tot een extra voordeel van minimaal € 650 netto per jaar, terwijl de verlaging van het eigen risico slechts tot een voordeel van maximaal € 220 per jaar leidt;\nverzoekt de regering om voor het restant van de dekking de verlaging van het eigen risico terug te draaien,\nen gaat over tot de orde van de dag.\nVijlbrief\nEerdmans",
  "content_char_count": 1323,
  "source": {
    "document_id": "acfd10c1-9b30-4063-814e-2f068697425b",
    "document_nummer": "2024D36656",
    "document_soort": "Motie",
    "publication_id": "94918d52-7878-48a9-b542-413a3d19b247",
    "publication_content_type": "application/xml",
    "publication_length": 2878,
    "cached": false,
    "binary_path": "bronmateriaal-onbewerkt\\cache\\document_publications\\94918d52-7878-48a9-b542-413a3d19b247.xml"
  },
  "issues": []
}