{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n53\nMOTIE VAN DE LEDEN DOBBE EN KRUL\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat gemeenten er in 2026 2,4 miljard euro op achteruitgaan als gevolg van bezuinigingen vanuit het kabinet;\noverwegende dat de jeugdzorg een van de grote uitgavenposten van gemeenten is, waardoor de kans groot is dat een deel van deze bezuiniging daar zal neervallen;\noverwegende dat financiÃ«le druk een belemmering kan zijn voor de hervorming van de jeugdzorg en de aanpak van de vele problemen in de jeugdzorg, maar dat er nog veel onzekerheid is over de precieze gevolgen van deze bezuiniging;\nverzoekt de regering om de mogelijke gevolgen voor de jeugdzorg van de bezuinigingen op gemeenten in kaart te brengen, en de Kamer hier voor het zomerreces over te informeren,\nen gaat over tot de orde van de dag.\nDobbe\nKrul",
  "content_char_count": 1222,
  "source": {
    "document_id": "5ad14a17-bffd-455c-98e1-e62b62912623",
    "document_nummer": "2025D13215",
    "document_soort": "Motie",
    "publication_id": "90f3d16f-efaf-4805-b26c-e8ccadabd5f4",
    "publication_content_type": "application/xml",
    "publication_length": 2646,
    "cached": false,
    "binary_path": "bronmateriaal-onbewerkt\\cache\\document_publications\\90f3d16f-efaf-4805-b26c-e8ccadabd5f4.xml"
  },
  "issues": []
}