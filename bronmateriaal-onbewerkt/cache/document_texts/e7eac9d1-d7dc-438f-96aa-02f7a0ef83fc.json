{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1156\nMOTIE VAN HET LID SIX DIJKSTRA C.S.\nVoorgesteld\n30 september 2025\nDe Kamer,\ngehoord de beraadslaging,\nconstaterende dat met het kinderrechtenimpactassessment (KIA) als opvolging aan een aangenomen Kamermotie een belangrijk instrument is ontwikkeld om de risico's en kansen van digitale diensten voor kinderrechten in kaart te brengen;\noverwegende dat grote platforms als TikTok, Instagram en Snapchat de mond vol hebben van het beschermen van kinderen, maar weigeren mee te werken aan de uitvoering van KIA's door de overheid;\nverzoekt de Staatssecretaris om in overheidscommunicatie naming-and-shaming te verbinden aan grote techplatforms die niet meewerken aan kinderrechtenimpactassessments;\nverzoekt de Staatssecretaris tevens om te onderzoeken of en hoe een keurmerk, publieke erkenning of andersoortige stimulans kan worden ingesteld voor bedrijven die actief en constructief meewerken aan KIA's en bijdragen aan een kindvriendelijke en veilige digitale omgeving,\nen gaat over tot de orde van de dag.\nSix Dijkstra\nCeder\nVan der Werf\nKathmann",
  "content_char_count": 1186,
  "source": {
    "document_id": "b59ee7b5-cb86-48ad-9461-fee64656bdea",
    "document_nummer": "2025D42610",
    "document_soort": "Motie",
    "publication_id": "e7eac9d1-d7dc-438f-96aa-02f7a0ef83fc",
    "publication_content_type": "application/xml",
    "publication_length": 5532,
    "cached": false,
    "binary_path": "bronmateriaal-onbewerkt\\cache\\document_publications\\e7eac9d1-d7dc-438f-96aa-02f7a0ef83fc.xml"
  },
  "issues": []
}