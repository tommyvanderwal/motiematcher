{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n113\nMOTIE VAN HET LID VAN VROONHOVEN C.S.\nVoorgesteld\n12 november 2024\nDe Kamer,\ngehoord de beraadslaging,\nconstaterende dat er sprake is van een wooncrisis;\nconstaterende dat er tevens sprake is van een bouwdip vanwege de afgifte van te weinig vergunningen voor de jaren 2024 en 2025;\nconstaterende dat het nog enige tijd zal duren voordat de gewenste bouwstroom van 100.000 woningen per jaar is opgezet;\nconstaterende dat de importantie van het beter benutten van de bestaande woningvoorraad daardoor nóg verder stijgt;\nconstaterende dat er grote belangstelling is voor hospitaverhuur;\nconstaterende dat «op kamers» wonen de voorkeurswoonvorm is voor studenten;\noverwegende dat de huidige kamerverhuurvrijstelling bij benadering voor één kamer kan worden ingezet;\nverzoekt de regering te verkennen of de kamerverhuurvrijstelling uitgebreid kan worden, zodat vrijstelling voor een Tweede Kamer geldig wordt, te verkennen hoe de regering dit kan bewerkstelligen en dit te communiceren naar de kamer voor de Voorjaarsnota van 2025,\nen gaat over tot de orde van de dag.\nVan Vroonhoven\nWelzijn\nVermeer\nGrinwis\nPeter de Groot",
  "content_char_count": 1284,
  "source": {
    "document_id": "f6cd571d-2a07-42b8-a7f5-90b62cd0f944",
    "document_nummer": "2024D43543",
    "document_soort": "Motie",
    "publication_id": "880a165e-da34-4c77-a92c-67b892cff59d",
    "publication_content_type": "application/xml",
    "publication_length": 2917,
    "cached": false,
    "binary_path": "bronmateriaal-onbewerkt\\cache\\document_publications\\880a165e-da34-4c77-a92c-67b892cff59d.xml"
  },
  "issues": []
}