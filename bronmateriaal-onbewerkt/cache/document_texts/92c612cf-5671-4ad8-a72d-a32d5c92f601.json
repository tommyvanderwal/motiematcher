{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n23 235\nThuiszorg en wijkverpleging\nNr.\n254\nMOTIE VAN HET LID JOSEPH\nVoorgesteld\n23 september 2025\nDe Kamer,\ngehoord de beraadslaging,\nconstaterende dat de invoering van regionale aanmeldportalen leidt tot nieuwe bureaucratie en het weghalen van wijkverpleegkundigen van directe zorgtaken;\nconstaterende dat de portalen onvoldoende waarborgen bieden voor het zorgvuldig delen van cliÃ«ntgegevens;\nconstaterende dat bestaande, organisch gegroeide samenwerkingen tussen zorgaanbieders en het sociaal domein onder druk komen te staan;\noverwegende dat de huidige invoering van regionale aanmeldportalen een dure oplossing is voor een zeer klein percentage zorgvragen dat niet via bestaande structuren opgelost kan worden;\nverzoekt de regering in gesprek te gaan met zorgprofessionals, brancheorganisaties en zorgverzekeraars over de effecten en meerwaarde van regionale aanmeldportalen en daarbij aandacht te besteden aan mogelijke alternatieven die de administratieve lasten beperken en de autonomie van professionals waarborgen, en de Kamer hierover voor begin 2026 te informeren,\nen gaat over tot de orde van de dag.\nJoseph",
  "content_char_count": 1191,
  "source": {
    "document_id": "0714fbfd-2db7-4eff-a3ec-c9b08504f193",
    "document_nummer": "2025D41164",
    "document_soort": "Motie",
    "publication_id": "92c612cf-5671-4ad8-a72d-a32d5c92f601",
    "publication_content_type": "application/xml",
    "publication_length": 4847,
    "cached": false,
    "binary_path": "bronmateriaal-onbewerkt\\cache\\document_publications\\92c612cf-5671-4ad8-a72d-a32d5c92f601.xml"
  },
  "issues": []
}