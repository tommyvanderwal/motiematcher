{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n57\nMOTIE VAN HET LID BIKKER C.S.\nVoorgesteld\n18 september 2025\nDe Kamer,\ngehoord de beraadslaging,\nconstaterende dat het aantal woningzoekenden en daarmee het woningtekort toeneemt tot inmiddels meer dan 400.000 woningen;\nconstaterende dat ondanks alle inspanningen om woningbouwprojecten te versnellen er steeds vaker vertraging optreedt door een toenemend aantal bezwaren en procedures tegen bouwplannen;\noverwegende dat kabinet, Kamer en maatschappelijke organisaties zich het afgelopen jaar nadrukkelijk hebben ingespannen om het belang van woningzoekenden te dienen, zoals met het programma STOER, de oproep tot een voortoets om langdurige beroepsprocedures te voorkomen (\n36 600-XXII, nr. 50\n), de oprichting van raden van woningzoekenden (\n36 600-XXII, nr. 27\n), de start van het platform Woonzoekers en van het Nationaal Fonds Betaalbare Koopwoningen;\nspreekt uit dat zolang het woningtekort niet is gehalveerd, het belang van woningzoekenden in het beleid zwaarder dient te wegen dan het belang van de huidige bewoners;\nverzoekt de regering het belang van woningzoekenden nog nadrukkelijker centraal te stellen in haar beleid, onder meer door wet- en regelgeving voor te bereiden die leidt tot minder beroepsprocedures bij de Raad van State,\nen gaat over tot de orde van de dag.\nBikker\nJetten\nVan Hijum",
  "content_char_count": 1438,
  "source": {
    "document_id": "31b388e3-2ca0-4b3e-acba-5c61f199cede",
    "document_nummer": "2025D40140",
    "document_soort": "Motie",
    "publication_id": "0fec18f4-1a7e-4db2-9cfc-b6b1b756056b",
    "publication_content_type": "application/xml",
    "publication_length": 5417,
    "cached": false,
    "binary_path": "bronmateriaal-onbewerkt\\cache\\document_publications\\0fec18f4-1a7e-4db2-9cfc-b6b1b756056b.xml"
  },
  "issues": []
}