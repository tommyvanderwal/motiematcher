{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n493\nMOTIE VAN DE LEDEN PIRI EN PATERNOTTE\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat de NAVO gebaseerd is op de gemeenschappelijke waarden van democratie, individuele vrijheid en rechtsstaat;\noverwegende dat de recente arrestatie van de burgemeester van Istanbul, Ekrem Imamoglu, een zeer zorgelijke en onwettige ontwikkeling betreft en past in een inmiddels lange rij van politiek gemotiveerde vervolgingen van politici, journalisten en activisten;\nverzoekt de regering om de afkeuring over de arrestatie van burgemeester Imamoglu actief uit te dragen binnen de NAVO en te pleiten voor zijn onmiddellijke vrijlating,\nen gaat over tot de orde van de dag.\nPiri\nPaternotte",
  "content_char_count": 794,
  "source": {
    "document_id": "feb719fb-3deb-46c1-bf87-06addadfbe62",
    "document_nummer": "2025D13200",
    "document_soort": "Motie",
    "publication_id": "534edd4c-ec2c-4baf-a547-4ac14c52d516",
    "publication_content_type": "application/xml",
    "publication_length": 2197,
    "cached": false,
    "binary_path": "bronmateriaal-onbewerkt\\cache\\document_publications\\534edd4c-ec2c-4baf-a547-4ac14c52d516.xml"
  },
  "issues": []
}