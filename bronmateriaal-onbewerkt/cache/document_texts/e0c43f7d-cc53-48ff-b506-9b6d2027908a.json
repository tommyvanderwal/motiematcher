{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 518\nWijziging Omgevingswet en enige andere wetten (Wet uitvoering verordening ontbossingsvrije grondstoffen en producten)\nNr.\n15\nGEWIJZIGDE MOTIE VAN HET LID FLACH TER VERVANGING VAN DIE GEDRUKT ONDER NR. 10\nVoorgesteld\n10 september 2024\nDe Kamer,\ngehoord de beraadslaging,\nconstaterende, dat de Ontbossingsverordening als productiestandaard eraan bijdraagt dat we ten aanzien van ge√Ømporteerde voedselproducten niet eten wat in eigen land niet geproduceerd had mogen worden;\nvan mening dat de lijn dat we in de Europese Unie zo min mogelijk moeten importeren en eten wat volgens de Europese regelgeving voor milieu en dierenwelzijn in de Europese lidstaten niet geproduceerd had mogen worden bredere implementatie verdient, zoals ten aanzien van het handelsbeleid;\nverzoekt de regering de genoemde beleidslijn te hanteren als toetsingscriterium voor beoordeling van Europese voorstellen, waaronder handelsakkoorden;\nverzoekt de regering op Europees niveau, mede richting de nieuwe Europese Commissie, in te zetten op het beperken van import en consumptie van voedselproducten die in de Europese Unie op basis van de regelgeving voor milieu en dierenwelzijn niet geproduceerd hadden mogen worden, rekening houdend met de WTO-kaders,\nen gaat over tot de orde van de dag.\nFlach",
  "content_char_count": 1349,
  "source": {
    "document_id": "55d27896-f392-4177-971c-b1aa581c1b36",
    "document_nummer": "2024D30804",
    "document_soort": "Motie (gewijzigd/nader)",
    "publication_id": "e0c43f7d-cc53-48ff-b506-9b6d2027908a",
    "publication_content_type": "application/xml",
    "publication_length": 2701,
    "cached": false,
    "binary_path": "bronmateriaal-onbewerkt\\cache\\document_publications\\e0c43f7d-cc53-48ff-b506-9b6d2027908a.xml"
  },
  "issues": []
}