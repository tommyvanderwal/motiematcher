{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n145\nMOTIE VAN HET LID DOBBE C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat het kabinet lobby in Nederland of op internationaal niveau, zoals bij de Verenigde Naties, niet meer wil financieren uit het nieuwe beleidskader voor samenwerking met maatschappelijke organisaties;\noverwegende dat pleiten en beïnvloeden noodzakelijk is voor een structurele aanpak van oorzaken van armoede, conflict en ongelijkheid en het bevorderen van mensenrechten, stabiliteit en rechtvaardigheid;\nconstaterende dat Nederland verplichtingen heeft op basis van internationale verdragen om bij te dragen aan de bescherming en bevordering van vrouwenrechten;\nverzoekt de regering actief bij te dragen aan de bescherming en bevordering van vrouwen- en mensenrechten wereldwijd door lobby op internationaal niveau als instrument in het beleid voor samenwerking met maatschappelijke organisaties niet uit te sluiten,\nen gaat over tot de orde van de dag.\nDobbe\nBamenga\nBoswijk",
  "content_char_count": 1163,
  "source": {
    "document_id": "e57099da-dfed-4958-8574-e4514ab301d9",
    "document_nummer": "2025D24504",
    "document_soort": "Motie",
    "publication_id": "33d2deb1-7ead-4857-b27c-bff066c31800",
    "publication_content_type": "application/xml",
    "publication_length": 5135,
    "cached": false,
    "binary_path": "bronmateriaal-onbewerkt\\cache\\document_publications\\33d2deb1-7ead-4857-b27c-bff066c31800.xml"
  },
  "issues": []
}