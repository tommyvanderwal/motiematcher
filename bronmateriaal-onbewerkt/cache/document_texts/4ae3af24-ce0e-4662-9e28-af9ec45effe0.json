{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n243\nMOTIE VAN HET LID VAN EIJK C.S.\nVoorgesteld\n23 april 2025\nDe Kamer,\ngehoord de beraadslaging,\nconstaterende dat spaarders pas op 7 maart 2025 duidelijkheid hebben gekregen over de definitieve forfaitaire rendementspercentages in box 3 die gelden voor het jaar 2024;\nconstaterende dat de aangifteperiode inkomstenbelasting 2024 al eerder, namelijk op 1 maart 2025, was geopend en dat de peildatum voor box 3 is gelegen op 1 januari 2024;\noverwegende dat het legaliteitsbeginsel, het rechtszekerheidsbeginsel, het vertrouwensbeginsel en het zorgvuldigheidsbeginsel zich kunnen verzetten tegen een dergelijk late publicatiedatum;\nverzoekt de regering om, zolang de Wet werkelijk rendement niet is ingevoerd, de jaarlijkse regeling voor 15 februari te publiceren, zodat spaarders eerder duidelijkheid hebben over het definitieve forfaitaire rendement waarover zij belasting betalen,\nen gaat over tot de orde van de dag.\nVan Eijk\nGrinwis\nVijlbrief\nInge van Dijk",
  "content_char_count": 1070,
  "source": {
    "document_id": "c17a8f77-d321-41e6-b5a0-a38ad2405384",
    "document_nummer": "2025D18349",
    "document_soort": "Motie",
    "publication_id": "4ae3af24-ce0e-4662-9e28-af9ec45effe0",
    "publication_content_type": "application/xml",
    "publication_length": 5007,
    "cached": false,
    "binary_path": "bronmateriaal-onbewerkt\\cache\\document_publications\\4ae3af24-ce0e-4662-9e28-af9ec45effe0.xml"
  },
  "issues": []
}