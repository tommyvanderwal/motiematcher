{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nJ\nVaststelling van de begrotingsstaat van het Deltafonds voor het jaar 2025\nNr.\n8\nMOTIE VAN HET LID GABRIËLS C.S.\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\noverwegende dat met het gevoerde beleid Nederland niet meer tijdig overal aan alle Kaderrichtlijn Waterdoelstellingen kan voldoen;\noverwegende dat de doelen en kaders van de Kaderrichtlijn Water decennia geleden zijn vastgesteld, dat Nederland telkens onvoldoende effectieve maatregelen heeft genomen en dat alle opties voor verder uitstel en slappere normen zijn uitgeput;\noverwegende dat het niet voldoen aan de Kaderrichtlijn Water tot grote maatschappelijke kosten gaat leiden door rechtszaken, beperkingen voor de bouwwereld, boetes vanuit de EU en hogere kosten voor drinkwaterbedrijven en waterschappen;\nverzoekt de regering om alles op alles te zetten om wél op tijd aan de Kaderrichtlijn Watereisen te voldoen en hierbij dwingender instrumentarium niet uit te sluiten,\nen gaat over tot de orde van de dag.\nGabriëls\nKostić\nBamenga",
  "content_char_count": 1129,
  "source": {
    "document_id": "7de56f29-2013-4ae1-87fb-d1ef08bc6b32",
    "document_nummer": "2024D44614",
    "document_soort": "Motie",
    "publication_id": "f8ef1a8b-fc91-4c83-a417-c9ef329c3238",
    "publication_content_type": "application/xml",
    "publication_length": 2632,
    "cached": false,
    "binary_path": "bronmateriaal-onbewerkt\\cache\\document_publications\\f8ef1a8b-fc91-4c83-a417-c9ef329c3238.xml"
  },
  "issues": []
}