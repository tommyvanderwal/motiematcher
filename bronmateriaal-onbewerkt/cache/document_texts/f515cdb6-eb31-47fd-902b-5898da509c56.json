{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1648\nMOTIE VAN HET LID KOSTIC\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat het gebruik van glyfosaat in verband wordt gebracht met de ziekte van Parkinson en het risico op kanker;\nconstaterende dat glyfosaat zeer schadelijk is voor wilde bijen en hommels, terwijl er een tekort dreigt aan bestuivers om voedselzekerheid veilig te stellen;\nconstaterende dat de Kamer de Minister tweemaal heeft verzocht om tegen de nieuwe Europese toelating van glyfosaat te stemmen (aangenomen moties\n21 501-32, nr. 1570\nen\n27 858, nr. 621\n);\nconstaterende dat de Minister van LNV bij de ministerraad heeft gepleit voor een verbod op glyfosaat vanwege zorgen over het verband met parkinson;\noverwegende dat de Kamer recent heeft uitgesproken dat de gezondheid van mensen en dieren en hun leefomgeving centraal moet staan in het bestrijdingsmiddelenbeleid (aangenomen motie\n36 476, nr. 5\n);\nverzoekt de regering middelen met de werkzame stof glyfosaat zo veel mogelijk van de markt te halen totdat onomstotelijk bewezen is dat ze geen risico vormen voor de gezondheid,\nen gaat over tot de orde van de dag.\nKostiÄ‡",
  "content_char_count": 1240,
  "source": {
    "document_id": "5f156784-5245-4280-9b71-ecbc4fc7057f",
    "document_nummer": "2024D20772",
    "document_soort": "Motie",
    "publication_id": "f515cdb6-eb31-47fd-902b-5898da509c56",
    "publication_content_type": "application/xml",
    "publication_length": 2862,
    "cached": false,
    "binary_path": "bronmateriaal-onbewerkt\\cache\\document_publications\\f515cdb6-eb31-47fd-902b-5898da509c56.xml"
  },
  "issues": []
}