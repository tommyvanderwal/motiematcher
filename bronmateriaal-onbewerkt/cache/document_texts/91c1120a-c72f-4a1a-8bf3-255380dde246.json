{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n50\nMOTIE VAN DE LEDEN STOFFER EN GRINWIS\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat uit onderzoek van de Mobiliteitsalliantie/Nibud blijkt dat het aantal huishoudens voor wie reizen met auto en ov door de forse inflatie te duur is geworden, veel groter is dan gedacht;\noverwegende dat het kabinet voornemens is te bezuinigen op het regionaal ov en dat de incidentele maatregelen om de kostenstijging van mobiliteit te drukken eind 2025 aflopen, waardoor de kosten van mobiliteit zeker vanaf 2026 weer fors dreigen toe te nemen;\nverzoekt de regering vóór komende zomer de Kamer haar vervolgstappen te doen toekomen voor hoe de betaalbaarheid van auto- en openbaar vervoer ook na 2025 op peil wordt gehouden,\nen gaat over tot de orde van de dag.\nGrinwis\nStoffer",
  "content_char_count": 998,
  "source": {
    "document_id": "128010c7-3109-40dc-a984-3a9ca7b59b3b",
    "document_nummer": "2024D37931",
    "document_soort": "Motie",
    "publication_id": "91c1120a-c72f-4a1a-8bf3-255380dde246",
    "publication_content_type": "application/xml",
    "publication_length": 2457,
    "cached": false,
    "binary_path": "bronmateriaal-onbewerkt\\cache\\document_publications\\91c1120a-c72f-4a1a-8bf3-255380dde246.xml"
  },
  "issues": []
}