{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n965\nMOTIE VAN DE LEDEN KOOPS EN BRUYNING\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat in Nederland jaarlijks tientallen vrouwen en kinderen slachtoffer worden van ernstig huiselijk geweld en femicide, vaak voorafgegaan door patronen van dwingende controle, psychisch geweld, stalking, sociale isolatie, financiële uitbuiting en dreiging met of gebruik van fysiek geweld;\nconstaterende dat het Europese geharmoniseerde nummer 116 bedoeld is als gratis hulplijn voor slachtoffers van misdrijven, inclusief slachtoffers van geweld in afhankelijkheidsrelaties;\noverwegende dat Nederland tot op heden nog geen structurele, landelijke invulling heeft gegeven aan het nummer 116 specifiek gericht op geweld in afhankelijkheidsrelaties;\noverwegende dat het beschikbaar stellen van een herkenbaar en laagdrempelig nummer zoals 116 kan bijdragen aan betere ondersteuning en bescherming van slachtoffers van geweld in afhankelijkheidsrelaties;\nverzoekt de regering:\n•\nte onderzoeken hoe het nummer 116 in Nederland effectief kan worden ingezet als nationale hulplijn voor slachtoffers van geweld in afhankelijkheidsrelaties;\n•\nhierbij de ervaringen en best practices uit andere Europese landen te betrekken;\n•\nsamen te werken met maatschappelijke organisaties met bewezen expertise op het gebied van slachtofferhulp en geweld in afhankelijkheidsrelaties;\n•\nde Kamer uiterlijk na het zomerreces te informeren over de uitkomsten van dit onderzoek en eventuele vervolgstappen,\nen gaat over tot de orde van de dag.\nKoops\nBruyning",
  "content_char_count": 1655,
  "source": {
    "document_id": "c51076e1-62f4-43f5-875e-cd9a7b8e6cfa",
    "document_nummer": "2025D24668",
    "document_soort": "Motie",
    "publication_id": "9b93315d-cae2-49d2-9336-8ac906e157a7",
    "publication_content_type": "application/xml",
    "publication_length": 6162,
    "cached": false,
    "binary_path": "bronmateriaal-onbewerkt\\cache\\document_publications\\9b93315d-cae2-49d2-9336-8ac906e157a7.xml"
  },
  "issues": []
}