{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 278\nWijziging van de Wet kwaliteit, klachten en geschillen zorg in verband met het regelen van regie op kwaliteitsregistraties in de zorg en grondslagen om ten behoeve van die kwaliteitsregistraties bijzondere persoonsgegevens te kunnen verwerken (Wet kwaliteitsregistraties zorg)\nNr.\n33\nMOTIE VAN HET LID RIKKERS-OOSTERKAMP\nVoorgesteld\n24 april 2025\nDe Kamer,\ngehoord de beraadslaging,\nconstaterende dat het wetsvoorstel verwerking van medische gegevens zonder toestemming mogelijk maakt voor kwaliteitsregistraties die zijn opgenomen in het register van het Zorginstituut;\noverwegende dat transparantie richting patiënten essentieel is voor vertrouwen in de zorg en gegevensverwerking, ook als geen expliciete toestemming wordt gevraagd;\noverwegende dat veel patiënten niet vanzelf op de hoogte zullen zijn van het bestaan van kwaliteitsregistraties, het doel ervan en de wijze waarop hun gegevens worden beschermd;\nverzoekt de regering ervoor te zorgen dat zorgaanbieders en het Zorginstituut een toegankelijke en begrijpelijke communicatiestrategie opstellen en uitvoeren richting patiënten zodra een kwaliteitsregistratie wordt opgenomen in het register, waarbij ten minste wordt toegelicht om welke registratie het gaat, welke gegevens worden gebruikt, wat het doel is van de registratie en\nhoe de privacy wordt gewaarborgd,\nen gaat over tot de orde van de dag.\nRikkers-Oosterkamp",
  "content_char_count": 1460,
  "source": {
    "document_id": "6c03b8b2-2385-4749-82a4-fc6e70998e00",
    "document_nummer": "2025D19174",
    "document_soort": "Motie",
    "publication_id": "d9c7a826-5e83-4088-b8c0-bbb111ba4e1a",
    "publication_content_type": "application/xml",
    "publication_length": 5582,
    "cached": false,
    "binary_path": "bronmateriaal-onbewerkt\\cache\\document_publications\\d9c7a826-5e83-4088-b8c0-bbb111ba4e1a.xml"
  },
  "issues": []
}