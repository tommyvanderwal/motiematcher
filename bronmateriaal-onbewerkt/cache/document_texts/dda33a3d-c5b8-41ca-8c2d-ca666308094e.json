{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n727\nMOTIE VAN HET LID FLACH\nVoorgesteld\n3 september 2025\nDe Kamer,\ngehoord de beraadslaging,\nconstaterende dat het College voor de toelating van gewasbeschermingsmiddelen en biociden (Ctgb) een wettelijk verankerde, onafhankelijke autoriteit is, die op basis van wetenschappelijke inzichten en Europese kaders besluiten neemt over de toelating van gewasbeschermingsmiddelen;\noverwegende dat in civiele procedures, zoals recentelijk in de zaak tussen omwonenden en een lelieteler in Sevenum, wel deskundigen worden gehoord, maar rechters zelden gebruikmaken van de mogelijkheid om het Ctgb als onafhankelijke expert op te roepen;\nverzoekt de regering om, in overleg met onder meer de Raad voor de rechtspraak, te bevorderen dat rechters in geschillen over gewasbeschermingsmiddelen eerder gebruikmaken van de mogelijkheid om het Ctgb als onafhankelijke deskundige te raadplegen,\nen gaat over tot de orde van de dag.\nFlach",
  "content_char_count": 1026,
  "source": {
    "document_id": "c2e8a3c7-b57f-4384-a91c-88c0fe4e3a71",
    "document_nummer": "2025D36728",
    "document_soort": "Motie",
    "publication_id": "dda33a3d-c5b8-41ca-8c2d-ca666308094e",
    "publication_content_type": "application/xml",
    "publication_length": 4518,
    "cached": false,
    "binary_path": "bronmateriaal-onbewerkt\\cache\\document_publications\\dda33a3d-c5b8-41ca-8c2d-ca666308094e.xml"
  },
  "issues": []
}