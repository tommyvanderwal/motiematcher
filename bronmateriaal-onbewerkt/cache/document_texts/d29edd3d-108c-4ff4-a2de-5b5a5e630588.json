{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 159\nWijziging van de Opiumwet in verband met het toevoegen van een derde lijst met als doel het tegengaan van de productie van en de handel in nieuwe psychoactieve stoffen en enkele andere wijzigingen\nNr.\n15\nMOTIE VAN HET LID KRUL C.S.\nVoorgesteld\n20 december 2023\nDe Kamer,\ngehoord de beraadslaging,\nconstaterende dat het gebruik van designerdrugs gezondheidsrisico's met zich mee kan brengen en dat gebruikers daar vaak niet van op de hoogte zijn;\nconstaterende dat in Nederland designerdrugs op verschillende sites makkelijk verkrijgbaar zijn, waarbij op sommige sites zelfs wordt geschreven dat de drugs voor wetenschappelijke doeleinden gebruikt kunnen worden;\noverwegende dat het gevaarlijk is om designerdrugs online te kunnen kopen, zonder dat in beeld is wat de risico's hiervan zijn;\noverwegende dat ook jongeren onder de 18 jaar op deze manier gemakkelijk designerdrugs kunnen verkrijgen, zelfs met kortingscodes, en dit zeer onwenselijk is;\nverzoekt de regering in kaart te brengen op welke schaal online «drugs-funshops» designerdrugs aanbieden en welke voorwaarden deze onlineshops stellen aan de verkoop van deze middelen aan de klanten;\nverzoekt de regering te onderzoeken op welke manier deze sites zo snel mogelijk uit de lucht kunnen worden gehaald en het criminele netwerk achter de productie van deze drugs opgerold kan worden,\nen gaat over tot de orde van de dag.\nKrul\nDiederik van Dijk\nBikker",
  "content_char_count": 1489,
  "source": {
    "document_id": "b7323c98-6c54-42ef-9fca-dd85dae7d843",
    "document_nummer": "2023D50617",
    "document_soort": "Motie",
    "publication_id": "d29edd3d-108c-4ff4-a2de-5b5a5e630588",
    "publication_content_type": "application/xml",
    "publication_length": 2979,
    "cached": false,
    "binary_path": "bronmateriaal-onbewerkt\\cache\\document_publications\\d29edd3d-108c-4ff4-a2de-5b5a5e630588.xml"
  },
  "issues": []
}