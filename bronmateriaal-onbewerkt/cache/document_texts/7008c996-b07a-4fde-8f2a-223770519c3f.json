{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n289\nMOTIE VAN HET LID SIX DIJKSTRA\nVoorgesteld\n28 mei 2025\nDe Kamer,\ngehoord de beraadslaging,\nvan mening dat weerbaarheid als vraagstuk voor de hele samenleving benaderd moet worden;\nvan mening dat het geven van verantwoordelijkheden aan jongeren zal helpen om sociale cohesie te bevorderen en de samenleving weerbaar te maken tegen polarisatie en verdeeldheid;\nconstaterende dat landen als Estland werken met systemen waarbij burgers een duidelijke rol toebedeeld kunnen krijgen omtrent crisishulp;\noverwegende dat het kabinet in de weerbaarheidsbrief aangeeft dat jongerenparticipatie bij het weerbaarheidsvraagstuk een blijvende uitdaging is;\noverwegende dat veel jongeren naar verwachting bereid zullen zijn om zich op vrijwillige basis voor de samenleving in te zetten met taken rondom crisiscommunicatie, noodsteunpunten en zorgverlening, maar er geen duidelijke en toegankelijke structuren ingericht zijn waarbij jongeren zich kunnen aanmelden;\nverzoekt de regering om in gesprek met lokale besturen te verkennen hoe jongeren structureel en formeel een actievere rol kunnen krijgen omtrent civiele weerbaarheid,\nen gaat over tot de orde van de dag.\nSix Dijkstra",
  "content_char_count": 1272,
  "source": {
    "document_id": "c2f2b9ff-532f-447a-a264-a4a429acfbc6",
    "document_nummer": "2025D24876",
    "document_soort": "Motie",
    "publication_id": "7008c996-b07a-4fde-8f2a-223770519c3f",
    "publication_content_type": "application/xml",
    "publication_length": 4876,
    "cached": false,
    "binary_path": "bronmateriaal-onbewerkt\\cache\\document_publications\\7008c996-b07a-4fde-8f2a-223770519c3f.xml"
  },
  "issues": []
}