{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1357\nMOTIE VAN HET LID GRINWIS C.S.\nVoorgesteld\n25 juni 2025\nDe Kamer,\ngehoord de beraadslaging,\noverwegende dat het Nationaal Actieplan Dakloosheid «Eerst een Thuis» inzet op het terugdringen van dakloosheid tot nul in 2030, waarbij «wonen eerst» uitgangspunt is;\noverwegende dat gemeenten met de Regeling huisvesting aandachtsgroepen (RHA) in de periode tussen 2021 en 2025 in staat zijn gesteld om versneld huisvesting te realiseren voor aandachtsgroepen, waaronder studenten en dakloze mensen;\noverwegende dat de regering voornemens is de RHA op te laten gaan in de realisatiestimulans, maar dat daarin niet is vastgelegd hoeveel budget geoormerkt is voor huisvesting van aandachtsgroepen, waaronder dakloze mensen;\nverzoekt de regering in de begroting 2026 de realisatiestimulans zo in te vullen dat in lijn met de afgelopen jaren middelen beschikbaar blijven voor de huisvesting van aandachtsgroepen, waaronder dakloze mensen,\nen gaat over tot de orde van de dag.\nGrinwis\nVijlbrief\nDe Hoop",
  "content_char_count": 1111,
  "source": {
    "document_id": "afd77ad3-76fe-49b1-b467-6c8ca282985c",
    "document_nummer": "2025D29805",
    "document_soort": "Motie",
    "publication_id": "5d9c8eea-9c49-4bb1-bf84-c35f54192b97",
    "publication_content_type": "application/xml",
    "publication_length": 4973,
    "cached": false,
    "binary_path": "bronmateriaal-onbewerkt\\cache\\document_publications\\5d9c8eea-9c49-4bb1-bf84-c35f54192b97.xml"
  },
  "issues": []
}