{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n45\nMOTIE VAN HET LID KOEKKOEK\nVoorgesteld\n7 november 2024\nDe Kamer,\ngehoord de beraadslaging,\nconstaterende dat verscheidene uitvoeringsorganisaties en overheidspartners hebben aangegeven dat het beleid de uitvoering van asielbeleid belemmert en daarmee de druk op de keten verder zal oplopen;\noverwegende dat het kabinet zowel in het hoofdlijnenakkoord als in het regeerprogramma heeft uitgesproken nieuwe wet- en regelgeving aan de voorkant juridisch te zullen toetsen alsook te toetsen op uitvoering;\nverzoekt de regering alle maatregelen vooraf juridisch te toetsen en uitvoeringstoetsen uit te voeren, en de Kamer over de uitkomsten te informeren,\nen gaat over tot de orde van de dag.\nKoekkoek",
  "content_char_count": 884,
  "source": {
    "document_id": "6a7d283f-9543-4ce3-aab9-af75bc764de0",
    "document_nummer": "2024D42709",
    "document_soort": "Motie",
    "publication_id": "1217ab91-d0e8-4c8d-812b-6624920a50a0",
    "publication_content_type": "application/xml",
    "publication_length": 2268,
    "cached": false,
    "binary_path": "bronmateriaal-onbewerkt\\cache\\document_publications\\1217ab91-d0e8-4c8d-812b-6624920a50a0.xml"
  },
  "issues": []
}