{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n969\nMOTIE VAN HET LID MUTLUER\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de nieuwe Europese richtlijn ter bestrijding van geweld tegen vrouwen en huiselijk geweld (EU-richtlijn 2024/1385) lidstaten verplicht een nationaal co√∂rdinerend, een informatievergarend en een publicerend orgaan aan te wijzen of op te richten;\noverwegende dat gendergerelateerd geweld, waaronder femicide, seksueel geweld en huiselijk geweld, vraagt om een samenhangende aanpak op nationaal en lokaal niveau;\noverwegende dat er met de regeringscommissaris seksueel grensoverschrijdend gedrag al waardevolle ervaring en infrastructuur is opgebouwd;\nverzoekt de regering om na te gaan of en hoe de regeringscommissaris gendergerelateerd geweld met een breder mandaat in lijn met de EU-richtlijn kan worden ingesteld,\nen gaat over tot de orde van de dag.\nMutluer",
  "content_char_count": 976,
  "source": {
    "document_id": "0fe50c59-0eaa-48b4-a581-b18d33f7b283",
    "document_nummer": "2025D24674",
    "document_soort": "Motie",
    "publication_id": "24feb96b-f8f3-4d0f-b5c2-e31e7aa04e68",
    "publication_content_type": "application/xml",
    "publication_length": 4409,
    "cached": false,
    "binary_path": "bronmateriaal-onbewerkt\\cache\\document_publications\\24feb96b-f8f3-4d0f-b5c2-e31e7aa04e68.xml"
  },
  "issues": []
}