{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n109\nMOTIE VAN HET LID DASSEN C.S.\nVoorgesteld\n28 november 2024\nDe Kamer,\ngehoord de beraadslaging,\nconstaterende dat scholen in het middelbaar- en primair onderwijs private adviesbedrijven ter ondersteuning kunnen inhuren om kerndoelen, zoals lezen, schrijven en digitale geletterdheid, te implementeren in hun curriculum;\nconstaterende dat de regering momenteel bezig is met een verkenning naar de regulering van de ondersteuningsstructuur, vanwege de groei van eenmanszaken van 315 naar 3.115 sinds 2007;\nconstaterende dat de Kamer met het aannemen van de motie-Paternotte/Pijpelink heeft gevraagd om regulering van de onderwijsmarkt;\noverwegende dat, terwijl de regering werkt aan regulering, het probleem van wildgroei alleen maar zal verslechteren;\nverzoekt de regering om via de onderwijsraden bewustwording te creÃ«ren, zodat scholen kritischer en zorgvuldiger om zullen gaan met het aanbod van private onderwijsondersteuning, zolang er nog geen reguleringsstructuur bestaat,\nen gaat over tot de orde van de dag.\nDassen\nKoekkoek\nPijpelink\nRooderkerk",
  "content_char_count": 1261,
  "source": {
    "document_id": "0b68f6e2-3a11-4b7a-8304-e9cad82e79b4",
    "document_nummer": "2024D46732",
    "document_soort": "Motie",
    "publication_id": "b5938915-c1e5-4b48-bb86-ef24b99c7dc7",
    "publication_content_type": "application/xml",
    "publication_length": 2860,
    "cached": false,
    "binary_path": "bronmateriaal-onbewerkt\\cache\\document_publications\\b5938915-c1e5-4b48-bb86-ef24b99c7dc7.xml"
  },
  "issues": []
}