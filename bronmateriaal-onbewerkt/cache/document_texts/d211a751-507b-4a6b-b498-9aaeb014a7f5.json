{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n721\nMOTIE VAN HET LID TEUNISSEN C.S.\nVoorgesteld\n29 februari 2024\nDe Kamer,\ngehoord de beraadslaging,\nconstaterende dat groene schoolpleinen aantoonbaar bij kunnen dragen aan het bereiken van de GALA-doelen, waaronder een gezonde fysieke leefomgeving die uitnodigt tot bewegen en ontmoeten, een gezonde leefstijl en het versterken van de mentale weerbaarheid en mentale gezondheid en dat dit niet alleen zorgt voor betere gezondheid, maar ook voor betere leerprestaties;\nconstaterende dat kinderen op 60% van de Nederlandse basisscholen een schoolplein hebben zonder groen en dus niet de vrijheid hebben om te profiteren van de voordelen die groene schoolpleinen bieden;\nconstaterende dat de huidige situatie leidt tot kansenongelijkheid waarbij kinderen die het meest baat zouden hebben bij een gezonde buitenruimte rond school dit nu veel minder hebben;\nverzoekt de regering om met een voorstel te komen op welke manier VWS verder kan bijdragen aan meer gezonde, groene schoolpleinen, te beginnen bij de meest kwetsbare scholen, en dit voorstel aan de Kamer voor te leggen vóór het zomerreces,\nen gaat over tot de orde van de dag.\nTeunissen\nKostić\nSlagt-Tichelman\nKrul\nPaulusma\nDaniëlle Jansen",
  "content_char_count": 1306,
  "source": {
    "document_id": "9c1b70e7-3758-432e-89e4-11f17c2be819",
    "document_nummer": "2024D07367",
    "document_soort": "Motie",
    "publication_id": "d211a751-507b-4a6b-b498-9aaeb014a7f5",
    "publication_content_type": "application/xml",
    "publication_length": 2827,
    "cached": false,
    "binary_path": "bronmateriaal-onbewerkt\\cache\\document_publications\\d211a751-507b-4a6b-b498-9aaeb014a7f5.xml"
  },
  "issues": []
}