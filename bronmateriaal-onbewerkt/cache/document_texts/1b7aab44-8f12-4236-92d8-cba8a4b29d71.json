{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 027\n(\nR2160\n)\nGoedkeuring van het op 2 december 2004 te New York tot stand gekomen Verdrag van de Verenigde Naties inzake de immuniteit van rechtsmacht van staten en hun eigendommen (\nTrb. 2010, 272\n)\nNr.\n12\nMOTIE VAN HET LID VAN DER LEE\nVoorgesteld\n13 juni 2024\nDe Kamer,\ngehoord de beraadslaging,\noverwegende dat de Commissie van advies inzake volkenrechtelijke vraagstukken (CAVV) in haar advies van 22 december 2023 niet is ingegaan op de mogelijkheden die andere regimes bieden om, in weerwil van de door het VN-verdrag bepaalde immuniteit van executie, in bijzondere gevallen toch over te gaan tot executie of confiscatie;\nconstaterende dat de CAVV zich bereid verklaard heeft om in een apart advies haar licht te laten schijnen op de rechtmatigheid van confiscatie van vreemde staatseigendommen in het licht van deze andere regimes;\nverzoekt het kabinet om de CAVV te vragen in een nieuw advies nader in te gaan op de rechtmatigheid van confiscatie van vreemde staatseigendommen in het licht van andere (juridische) regimes dan het Verdrag inzake de immuniteit van rechtsmacht van staten en hun eigendommen,\nen gaat over tot de orde van de dag.\nVan der Lee",
  "content_char_count": 1237,
  "source": {
    "document_id": "8656f828-c8a6-4c58-a9c2-1354fef14a99",
    "document_nummer": "2024D24844",
    "document_soort": "Motie",
    "publication_id": "1b7aab44-8f12-4236-92d8-cba8a4b29d71",
    "publication_content_type": "application/xml",
    "publication_length": 2653,
    "cached": false,
    "binary_path": "bronmateriaal-onbewerkt\\cache\\document_publications\\1b7aab44-8f12-4236-92d8-cba8a4b29d71.xml"
  },
  "issues": []
}