{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n512\nMOTIE VAN DE LEDEN BOSWIJK EN DOBBE\nVoorgesteld\n27 mei 2025\nDe Kamer,\ngehoord de beraadslaging,\noverwegende dat Women, Peace and Security (WPS) een essentieel thema is om de fundamentele waarden van NAVO te implementeren, met name individuele vrijheid, democratie, mensenrechten en de verplichtingen volgens het charter van de VN;\noverwegende dat de NAVO daarom sinds 2007 haar eigen beleid ontwikkelt op WPS, en dat het huidige actieplan dit jaar afloopt;\nconstaterende dat de WPS-agenda momenteel onder druk staat bij sommige\nbondgenoten, waaronder de VS;\nconstaterende dat WPS bovendien zowel door de NAVO als door haar bondgenoten ondergefinancierd wordt;\nverzoekt de regering zich ervoor in te zetten dat het nieuwe NAVO-actieplan voor vrouwen, vrede en veiligheid zoals gepland in oktober 2025 wordt aangenomen;\nverzoekt de regering hiertoe samen te werken met bondgenoten, en aan te dringen op een transparant proces, zodat het adviespanel van het NAVO-maatschappelijk middenveld rond vrouwen, vrede en veiligheid actief betrokken kan blijven en adequaat kan ondersteunen;\nverzoekt de regering ten slotte om zich samen met bondgenoten in te zetten voor geoormerkte budgetten om de WPS-agenda uit te kunnen voeren,\nen gaat over tot de orde van de dag.\nBoswijk\nDobbe",
  "content_char_count": 1362,
  "source": {
    "document_id": "4cb96017-9cb3-47e5-b931-e31f32487eb5",
    "document_nummer": "2025D24470",
    "document_soort": "Motie",
    "publication_id": "98b51f58-8271-47f6-88ce-9b90223f3f5e",
    "publication_content_type": "application/xml",
    "publication_length": 5184,
    "cached": false,
    "binary_path": "bronmateriaal-onbewerkt\\cache\\document_publications\\98b51f58-8271-47f6-88ce-9b90223f3f5e.xml"
  },
  "issues": []
}