{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n187\nMOTIE VAN HET LID VEDDER C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat er naar aanleiding van de motie Boswijk c.s. over de agrarische praktijktoets inmiddels negen praktijktoetsen zijn gedaan;\noverwegende dat de agrarische praktijktoets voor belangrijke regelgeving standaard ingezet zou moeten worden, maar dat dit nog niet geheel vanzelfsprekend is;\nconstaterende dat onder andere het proactief werven van deelnemers een punt is waarop de praktijktoets kan worden verbeterd;\nverzoekt de regering samen met de betrokken sectoren een evaluatie van het uitvoeren van de agrarische praktijktoets uit te voeren, en de Kamer voor het einde van 2025 te informeren over de uitkomsten van de evaluatie en over concrete voorstellen om het toepassen van de agrarische praktijktoets te verbeteren,\nen gaat over tot de orde van de dag.\nVedder\nFlach\nGrinwis\nVan Campen",
  "content_char_count": 1017,
  "source": {
    "document_id": "37d74d5e-6234-4cba-9ce4-d3a53facf1e4",
    "document_nummer": "2025D07442",
    "document_soort": "Motie",
    "publication_id": "78f2fc48-e3cb-4380-977b-68d5b05d6ba4",
    "publication_content_type": "application/xml",
    "publication_length": 2487,
    "cached": false,
    "binary_path": "bronmateriaal-onbewerkt\\cache\\document_publications\\78f2fc48-e3cb-4380-977b-68d5b05d6ba4.xml"
  },
  "issues": []
}