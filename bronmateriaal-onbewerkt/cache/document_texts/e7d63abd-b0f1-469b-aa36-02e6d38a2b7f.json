{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n518\nMOTIE VAN DE LEDEN PATERNOTTE EN VAN DER WERF\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de secretaris-generaal van de NAVO voorstelt om minimaal 1,5% van het bbp te investeren in civiele doelen die bijdragen aan onze veiligheid, zoals cyberveiligheid of de verbetering van wegen en bruggen;\noverwegende dat in de begrotingsstukken op dit moment niet inzichtelijk wordt gemaakt hoeveel geld er jaarlijks is begroot of is besteed aan dergelijke civiele doelen;\nverzoekt de regering om voortaan bij ieder begrotingsmoment inzichtelijk te maken hoeveel geld er is besteed aan of is begroot voor civiele uitgaven, dit uit te drukken als percentage van het bbp en daarbij de nog vast te stellen NAVO-definitie te gebruiken,\nen gaat over tot de orde van de dag.\nPaternotte\nVan der Werf",
  "content_char_count": 905,
  "source": {
    "document_id": "b9442ddc-4559-42c5-8210-6601a7932a29",
    "document_nummer": "2025D24476",
    "document_soort": "Motie",
    "publication_id": "e7d63abd-b0f1-469b-aa36-02e6d38a2b7f",
    "publication_content_type": "application/xml",
    "publication_length": 4609,
    "cached": false,
    "binary_path": "bronmateriaal-onbewerkt\\cache\\document_publications\\e7d63abd-b0f1-469b-aa36-02e6d38a2b7f.xml"
  },
  "issues": []
}