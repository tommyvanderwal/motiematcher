{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1457\nMOTIE VAN HET LID VAN EIJK C.S.\nVoorgesteld\n14 januari 2025\nDe Kamer,\ngehoord de beraadslaging,\nconstaterende dat de Stichting (Gelijk)waardig Herstel (SGH) als onafhankelijke stichting werkt aan een (gelijk)waardig herstel van alle kinderen en ouders die zijn geraakt door de kinderopvangtoeslagaffaire;\nconstaterende dat afgelopen zomer een dienstverleningsovereenkomst is getekend met de SGH om de herstelaanpak van de SGH te hervatten en op te schalen;\noverwegende dat de route weer op gang lijkt te komen en blokkades in relatie tot de externe controle die wordt toegepast door het ministerie deels zijn opgelost;\noverwegende dat «winst» te behalen is wanneer zo snel als mogelijk kan worden overgegaan op stelselcontrole in plaats van 100%-controle;\nverzoekt de regering om samen met SGH toe te werken naar periodieke controles, waarin SGH bijvoorbeeld aan de hand van steekproeven aantoont (met inachtneming van een redelijke foutmarge) dat het interne controleraamwerk bestaat en werkt, en uitkomsten juist en volledig zijn;\nverzoekt de externe controle zo snel als mogelijk, wanneer de juistheid en volledigheid van schadestaten voldoende geborgd blijkt, hierop aan te passen,\nen gaat over tot de orde van de dag.\nVan Eijk\nRikkers-Oosterkamp\nHeite",
  "content_char_count": 1359,
  "source": {
    "document_id": "21ce8f5e-4513-4cd2-ba48-3b7eafd81562",
    "document_nummer": "2025D00901",
    "document_soort": "Motie",
    "publication_id": "bca4a521-0bb7-43c3-b105-88b7860903cc",
    "publication_content_type": "application/xml",
    "publication_length": 2851,
    "cached": false,
    "binary_path": "bronmateriaal-onbewerkt\\cache\\document_publications\\bca4a521-0bb7-43c3-b105-88b7860903cc.xml"
  },
  "issues": []
}