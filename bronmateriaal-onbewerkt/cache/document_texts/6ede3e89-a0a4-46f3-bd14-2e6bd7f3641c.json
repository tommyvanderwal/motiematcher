{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n79\nMOTIE VAN DE LEDEN JETTEN EN BONTENBAL\nVoorgesteld\n4 juli 2024\nDe Kamer,\ngehoord de beraadslaging,\nconstaterende dat in het hoofdlijnenakkoord is afgesproken de btw op boeken, kranten, cultuur en sport te verhogen;\noverwegende dat de drempel tot cultuur en sport voor Nederlanders zo hoger wordt;\noverwegende dat er hiermee ook een inhoudelijk onverklaarbaar verschil ontstaat tussen dagrecreatie – waar geen btw-verhoging op komt – en cultuur en sport, en dit daarmee zal leiden tot eindeloze procedures bij de Belastingdienst;\nverzoekt de regering om cultuur en sport niet anders te behandelen dan dagrecreatie;\nverzoekt de regering daarom ook de btw-verhoging op cultuur en sport te heroverwegen,\nen gaat over tot de orde van de dag.\nJetten\nBontenbal",
  "content_char_count": 860,
  "source": {
    "document_id": "ba644b14-c9cb-496b-9906-3865bdbc7668",
    "document_nummer": "2024D28370",
    "document_soort": "Motie",
    "publication_id": "6ede3e89-a0a4-46f3-bd14-2e6bd7f3641c",
    "publication_content_type": "application/xml",
    "publication_length": 2308,
    "cached": false,
    "binary_path": "bronmateriaal-onbewerkt\\cache\\document_publications\\6ede3e89-a0a4-46f3-bd14-2e6bd7f3641c.xml"
  },
  "issues": []
}