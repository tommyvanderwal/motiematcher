{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n38\nMOTIE VAN HET LID VELTMAN\nVoorgesteld\n10 oktober 2024\nDe Kamer,\ngehoord de beraadslaging,\noverwegende dat agressie en geweld in het openbaar vervoer onacceptabel zijn;\noverwegende dat het snel kunnen controleren van de identiteit van overlastgevers in het ov door boa's nodig is om adequaat te kunnen optreden en te voorkomen dat onveilige situaties verder escaleren;\noverwegende dat de samenwerking tussen JenV en lenW van belang is om de ID-check door boa's in het ov landelijk mogelijk te maken;\nconstaterende dat het aantal geweldsincidenten in het openbaar vervoer de afgelopen jaren toeneemt en dat er in het belang van de veiligheid niet langer kan worden gewacht;\noverwegende dat in Rotterdam op een effectieve manier met de politie wordt samengewerkt bij het checken van het ID en dat hiermee duizenden uren aan inzet bij zowel de politie als bij de boa's van de RET bespaard zijn gebleven;\nverzoekt de regering om in overleg met de ov-sector met een gezamenlijk plan van JenV en lenW te komen voor een versnelde uitrol van de identiteitscheck door gekwalificeerde boaâ€™s in het ov waarin de werkwijze en resultaten van de pilot in Rotterdam worden meegenomen, en de Kamer over de voortgang te informeren voor het einde van het jaar,\nen gaat over tot de orde van de dag.\nVeltman",
  "content_char_count": 1489,
  "source": {
    "document_id": "d2b55ae8-3c5d-4d9f-8a14-eecd4300230f",
    "document_nummer": "2024D37901",
    "document_soort": "Motie",
    "publication_id": "16dcdb31-40ae-474e-a21e-df178d248a7f",
    "publication_content_type": "application/xml",
    "publication_length": 2939,
    "cached": false,
    "binary_path": "bronmateriaal-onbewerkt\\cache\\document_publications\\16dcdb31-40ae-474e-a21e-df178d248a7f.xml"
  },
  "issues": []
}