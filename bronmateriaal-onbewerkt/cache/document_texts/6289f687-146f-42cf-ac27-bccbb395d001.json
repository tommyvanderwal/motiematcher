{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n60\nMOTIE VAN DE LEDEN CEDER EN WESTERVELD\nVoorgesteld\n26 maart 2025\nDe Kamer,\ngehoord de beraadslaging,\noverwegende dat gemeenten verplicht worden een regiovisie op te stellen waarin wordt geadresseerd hoe uitvoering zal worden gegeven aan de wettelijke verplichtingen rondom regionale samenwerking;\noverwegende dat naast het beschikbaar stellen van specialistische hulp, waar het wetsvoorstel op ziet, het voor de jeugd nodig is dat gemeenten investeren in het versterken van de sociale en pedagogische basis, zoals ook de commissie-Van Ark heeft geadviseerd;\noverwegende dat gemeenten hun beleid compatibel moeten laten zijn met internationale verdragen, zoals het VN-verdrag Handicap en het Internationaal Verdrag inzake de rechten van het kind;\nverzoekt de regering het ontwerpbesluit zo aan te passen dat de gemeenten in de regiovisie rekenschap geven van de manier waarop zij de sociale en pedagogische basis versterken en de manier waarop de betreffende bepalingen uit het IVRK en het VN-verdrag Handicap worden uitgevoerd,\nen gaat over tot de orde van de dag.\nCeder\nWesterveld",
  "content_char_count": 1474,
  "source": {
    "document_id": "7c60e933-fb09-476a-9438-be4910d03534",
    "document_nummer": "2025D13225",
    "document_soort": "Motie",
    "publication_id": "6289f687-146f-42cf-ac27-bccbb395d001",
    "publication_content_type": "application/xml",
    "publication_length": 2897,
    "cached": false,
    "binary_path": "bronmateriaal-onbewerkt\\cache\\document_publications\\6289f687-146f-42cf-ac27-bccbb395d001.xml"
  },
  "issues": []
}