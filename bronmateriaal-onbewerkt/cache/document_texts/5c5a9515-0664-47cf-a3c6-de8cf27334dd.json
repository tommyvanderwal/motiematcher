{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n74\nMOTIE VAN DE LEDEN VAN DER WERF EN BRUYNING\nVoorgesteld\n21 november 2024\nDe Kamer,\ngehoord de beraadslaging,\nconstaterende dat er jaarlijks 1,3 miljoen Nederlanders te maken hebben met huiselijk geweld, waarvan 850.000 maandelijks of wekelijks, waaronder 500.000 vrouwen;\noverwegende dat huiselijk geweld meestal niet wordt genoemd als high-impact crime, terwijl het duidelijk een gewelddadig delict is met grote impact op slachtoffers en hun directe omgeving;\nverzoekt de regering samen met lokale overheden, politie en OM ervoor zorg te dragen dat huiselijk geweld als high-impact crime wordt gezien en als zodanig wordt betrokken in alle lopende acties om deze delicten aan te pakken,\nen gaat over tot de orde van de dag.\nVan der Werf\nBruyning",
  "content_char_count": 941,
  "source": {
    "document_id": "a24ac72e-afbf-4b48-824a-057cec30ada5",
    "document_nummer": "2024D45469",
    "document_soort": "Motie",
    "publication_id": "5c5a9515-0664-47cf-a3c6-de8cf27334dd",
    "publication_content_type": "application/xml",
    "publication_length": 2397,
    "cached": false,
    "binary_path": "bronmateriaal-onbewerkt\\cache\\document_publications\\5c5a9515-0664-47cf-a3c6-de8cf27334dd.xml"
  },
  "issues": []
}