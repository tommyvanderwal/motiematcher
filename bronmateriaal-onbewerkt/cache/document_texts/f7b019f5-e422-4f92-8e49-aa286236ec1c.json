{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n33\nMOTIE VAN HET LID INGE VAN DIJK C.S.\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het kabinet erkent dat er verbetering nodig is van de huidige kindregeling;\nconstaterende dat dit zich nu lijkt te vertalen in het verbeteren van wat er al is, aangevuld met ondersteuning op specifieke deelgebieden die gefragmenteerd «open» worden gezet, en waarover wordt gecommuniceerd richting jongeren en kinderen;\nconstaterende dat er geen duidelijkheid is over hoe het kabinet om wil gaan met rechtsbijstandverlening aan jongeren en kinderen;\nverzoekt de regering:\n–\nvoor het einde van dit jaar een uitgewerkt plan voor verbetering van de kindregeling klaar te hebben dat recht doet aan de behoefte van kinderen;\n–\nin dit voorstel aandacht te hebben voor erkenning, wat de vorm zou kunnen hebben van een «groene» kaart voor deze kinderen, die naast het bieden van erkenning, een toegangsticket is voor hulp, langjarig, zonder dat kinderen iedere keer opnieuw hun verhaal hoeven doen;\n–\nhier integraal over te communiceren naar kinderen op een manier die voor hen toegankelijk is,\nen gaat over tot de orde van de dag.\nInge van Dijk\nDijk\nHaage\nCeder\nBruyning\nVan der Werf",
  "content_char_count": 1285,
  "source": {
    "document_id": "86c984cd-96ef-4945-ac47-a18fd71c1fb4",
    "document_nummer": "2025D32268",
    "document_soort": "Motie",
    "publication_id": "f7b019f5-e422-4f92-8e49-aa286236ec1c",
    "publication_content_type": "application/xml",
    "publication_length": 6097,
    "cached": false,
    "binary_path": "bronmateriaal-onbewerkt\\cache\\document_publications\\f7b019f5-e422-4f92-8e49-aa286236ec1c.xml"
  },
  "issues": []
}