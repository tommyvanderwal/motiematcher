{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 867\nParlementaire enquête fraudebeleid en dienstverlening\nNr.\n25\nMOTIE VAN HET LID INGE VAN DIJK\nVoorgesteld\n15 januari 2025\nDe Kamer,\ngehoord de beraadslaging,\noverwegende dat het succesvol opvolgen van de adviezen van de parlementaire enquêtecommissie Fraudebeleid en Dienstverlening, mede valt of staat met de kracht van de uitvoering;\nconstaterende dat sinds begin 2023 jaarlijks de Staat van de Uitvoering wordt gepubliceerd, waarin de belangrijkste knelpunten voor de publieke dienstverlening worden geïdentificeerd en concrete oproepen worden gedaan hoe het beter kan;\nconstaterende dat hierin ook wordt geconcludeerd dat de grote uitvoeringsproblemen die organisaties en beleidsterreinen overstijgen, niet worden opgelost, terwijl de urgentie toeneemt;\noverwegende dat opvolging van de cruciale oproepen uit de Staat van de Uitvoering de hoogste prioriteit verdienen, waaronder het versnellen van complexiteitsreductie, betrekken van de uitvoering vanaf het allerprilste begin van beleidsvorming en het op gang brengen van gegevensuitwisseling tussen publieke dienstverleners;\nverzoekt de regering om opvolging te geven aan de oproep uit de Staat van de Uitvoering 2024 om met de politieke en ambtelijke leiding van de departementen een voortrekkersrol op te pakken in de verandering van het beleidsproces, en vóór de zomer een plan van aanpak richting de Kamer te sturen,\nen gaat over tot de orde van de dag.\nInge van Dijk",
  "content_char_count": 1505,
  "source": {
    "document_id": "010c7588-3b74-476e-9abb-1b950c436e3e",
    "document_nummer": "2025D01165",
    "document_soort": "Motie",
    "publication_id": "151f1591-4d07-4ae0-b89c-d1bc03ca3123",
    "publication_content_type": "application/xml",
    "publication_length": 2882,
    "cached": false,
    "binary_path": "bronmateriaal-onbewerkt\\cache\\document_publications\\151f1591-4d07-4ae0-b89c-d1bc03ca3123.xml"
  },
  "issues": []
}