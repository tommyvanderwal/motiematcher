{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3358\nMOTIE VAN DE LEDEN PIRI EN BONTENBAL\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat het Assad-regime in Syrië ten val is gekomen en dat het nog onduidelijk is wat deze machtswisseling betekent voor de veiligheid in Syrië;\nconstaterende dat Turkije werkt met een «go and see»-regeling, waarbij één volwassene per Syrisch gezin terug kan keren naar Syrië met behoud van verblijfsstatus en dat Duitsland een soortgelijke regeling overweegt;\nconstaterende dat de Internationale Organisatie voor Migratie tevens haar steun uitspreekt voor een «go and see»-regeling;\noverwegende dat met deze regeling in het buitenland verblijvende Syriërs in staat worden gesteld om de levensomstandigheden in Syrië zelf te beoordelen en een weloverwogen beslissing te nemen over hun vrijwillige terugkeer;\nverzoekt de regering om te komen met een «go and see»-regeling, waarbij Syriërs in Nederland in staat worden gesteld om op eigen gelegenheid kortdurende reizen in een beperkte periode naar Syrië af te leggen zonder dat dit effect heeft op de asielprocedure of de verblijfsvergunning,\nen gaat over tot de orde van de dag.\nPiri\nBontenbal",
  "content_char_count": 1263,
  "source": {
    "document_id": "a5df7aaa-5374-40bd-965a-8ebd3ddc1a99",
    "document_nummer": "2025D05854",
    "document_soort": "Motie",
    "publication_id": "e5bbd716-87c8-4ebe-b225-203dfffa4122",
    "publication_content_type": "application/xml",
    "publication_length": 2724,
    "cached": false,
    "binary_path": "bronmateriaal-onbewerkt\\cache\\document_publications\\e5bbd716-87c8-4ebe-b225-203dfffa4122.xml"
  },
  "issues": []
}