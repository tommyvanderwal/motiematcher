{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1443\nMOTIE VAN HET LID VERMEER\nVoorgesteld\n19 december 2024\nDe Kamer,\ngehoord de beraadslaging,\noverwegende dat kernenergie-exploitanten wettelijk verplicht zijn om geld in een extern fonds te parkeren wat gebruikt moet worden voor het afbreken van de activiteiten indien de kerncentrale buiten gebruik komt te staan of de exploitant failliet gaat;\noverwegende dat eenzelfde situatie zich kan voordoen bij het afbreken van locaties voor Carbon Capture Storage-locaties, oftewel CO2-afvang en -opslag;\nconstaterende dat deze wettelijke verplichting voor een fonds niet het geval is voor Carbon Capture Storage, windmolenparken en zonneweiden;\nconstaterende dat zich in de nabije toekomst situaties kunnen voordoen waarin onduidelijk is wie de verantwoordelijkheid draagt voor het afbreken van CCS-locaties, windmolenparken en zonneweiden;\nverzoekt de regering om in desbetreffende wetgevingen een verplichting op te nemen naar voorbeeld van de Kernenergiewet waarbij de exploitanten van CCS-locaties, windmolenparken en zonneweiden verplicht worden om geld in een extern fonds te parkeren wat alleen gebruikt kan worden voor het afbreken van locaties indien de bedrijvigheid stopt,\nen gaat over tot de orde van de dag.\nVermeer",
  "content_char_count": 1336,
  "source": {
    "document_id": "249731a0-4ada-4f73-a74a-18b6369749f5",
    "document_nummer": "2024D51486",
    "document_soort": "Motie",
    "publication_id": "39b1d702-3e9d-4533-b37e-eeb06c2ed08e",
    "publication_content_type": "application/xml",
    "publication_length": 2710,
    "cached": false,
    "binary_path": "bronmateriaal-onbewerkt\\cache\\document_publications\\39b1d702-3e9d-4533-b37e-eeb06c2ed08e.xml"
  },
  "issues": []
}