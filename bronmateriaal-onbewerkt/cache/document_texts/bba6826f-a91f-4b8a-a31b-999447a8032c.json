{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1491\nMOTIE VAN HET LID GRINWIS C.S.\nVoorgesteld\n11 maart 2025\nDe Kamer,\ngehoord de beraadslaging,\nconstaterende dat het PBL in de KEV «24 de aanname doet dat de bezuiniging op de SDE++ niet leidt tot lagere beschikkingsruimte voor SDE-rondes;\nconstaterende dat het kabinet nu stelt dat er te weinig financiële middelen zijn voor een openstelling van de SDE++ in 2026;\noverwegende dat deze bezuiniging derhalve alsnog zorgt voor het mislopen van miljarden aan investeringen vanuit de markt voor een schone en duurzame energievoorziening, en daarmee van broeikasgas- en stikstofreducties en vermindering van onze importafhankelijkheid;\nverzoekt de regering om de mogelijkheden om via de SDE++ de investeringsstroom de komende jaren op peil te houden te verkennen en te wegen in de voorjaarsbesluitvorming,\nen gaat over tot de orde van de dag.\nGrinwis\nBontenbal\nFlach\nKröger\nRooderkerk\nKoekkoek",
  "content_char_count": 1002,
  "source": {
    "document_id": "6abdbaaa-9d1b-4418-b0ce-4f08dff701bc",
    "document_nummer": "2025D10329",
    "document_soort": "Motie",
    "publication_id": "bba6826f-a91f-4b8a-a31b-999447a8032c",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\bba6826f-a91f-4b8a-a31b-999447a8032c.xml"
  },
  "issues": []
}