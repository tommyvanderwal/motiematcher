{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n50\nMOTIE VAN HET LID OLGER VAN DIJK C.S.\nVoorgesteld\n4 december 2024\nDe Kamer,\ngehoord de beraadslaging,\nconstaterende dat de inzet van kunstmatige intelligentie op het slagveld toeneemt;\nconstaterende dat Nederland in 2023 en 2024 samen met Zuid-Korea REAIM-conferenties organiseerde over verantwoorde kunstmatige intelligentie in het militaire domein;\noverwegende dat de inzet van kunstmatige intelligentie in het militaire domein tot steeds meer ethische dilemma's leidt;\nverzoekt de regering om een voortrekkersrol te blijven vervullen in de internationale dialoog over kunstmatige intelligentie in het militaire domein en zo mogelijk tot internationale normering te komen, en de Kamer daarover te informeren in 2025,\nen gaat over tot de orde van de dag.\nOlger van Dijk\nVan der Wal\nVan der Werf\nNordkamp\nDassen\nCeder",
  "content_char_count": 996,
  "source": {
    "document_id": "bf07cf61-2fdf-4f4e-8a64-cb063e3b1e2f",
    "document_nummer": "2024D47879",
    "document_soort": "Motie",
    "publication_id": "e7984346-a159-4f04-ac09-dba8e2252d42",
    "publication_content_type": "application/xml",
    "publication_length": 2564,
    "cached": false,
    "binary_path": "bronmateriaal-onbewerkt\\cache\\document_publications\\e7984346-a159-4f04-ac09-dba8e2252d42.xml"
  },
  "issues": []
}