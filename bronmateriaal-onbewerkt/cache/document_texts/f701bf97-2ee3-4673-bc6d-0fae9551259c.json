{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n66\nMOTIE VAN DE LEDEN ELLIAN EN SNELLER\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat een belangrijke doelstelling van het nieuwe Wetboek van Strafvordering is dat strafzaken beter voorbereid op zitting komen en de strafzaak dus zo «zittingsklaar» mogelijk moet zijn;\nconstaterende dat deze beweging naar voren niet afdwingbaar is omdat de rechter-commissaris geen mogelijkheden heeft om consequenties te verbinden aan het te laat indienen van onderzoekswensen;\nvan mening dat om dit nieuwe wetboek tot een succes te maken de beweging naar voren steviger verankerd moet zijn door bijvoorbeeld het noodzaakcriterium aan te scherpen of op andere wijze een sanctie te kunnen verbinden in de situatie dat onderzoekswensen al bij de rechter-commissaris hadden kunnen worden ingediend;\nverzoekt de regering om bij de tweede aanvullingswet de beweging naar voren duidelijker te verankeren,\nen gaat over tot de orde van de dag.\nEllian\nSneller",
  "content_char_count": 1134,
  "source": {
    "document_id": "0ee28bb1-8981-4b98-96c8-b6057324f0ed",
    "document_nummer": "2025D11866",
    "document_soort": "Motie",
    "publication_id": "f701bf97-2ee3-4673-bc6d-0fae9551259c",
    "publication_content_type": "application/xml",
    "publication_length": 2559,
    "cached": false,
    "binary_path": "bronmateriaal-onbewerkt\\cache\\document_publications\\f701bf97-2ee3-4673-bc6d-0fae9551259c.xml"
  },
  "issues": []
}