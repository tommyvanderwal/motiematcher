{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 684\nWaddenzeebeleid\nNr.\n283\nMOTIE VAN HET LID PIERIK\nVoorgesteld\n6 maart 2025\nDe Kamer,\ngehoord de beraadslaging,\noverwegende dat een stabiele en betrouwbare veerdienstverbinding essentieel is voor de bereikbaarheid van de Waddeneilanden, en dat eilander ondernemers sterk afhankelijk zijn van deze verbindingen voor hun bedrijfsvoering, onder andere voor het overbrengen van toeristen, personeel en goederen;\noverwegende dat ondernemers een cruciale rol spelen in het waarborgen van de leefbaarheid en het bevorderen van een gezonde lokale economie op de Waddeneilanden;\nconstaterende dat in de nota van uitgangspunten voor de nieuwe veerconcessies wel een adviesrecht is opgenomen voor bewoners, maar dat eilander ondernemers hierin nog niet zijn vertegenwoordigd;\nverzoekt de regering om in de programma's van eisen en in de uiteindelijke concessies voor de Waddenveren een zwaarwegend adviesrecht voor de eilander ondernemersorganisaties op te nemen, waarvan alleen gemotiveerd afgeweken kan worden, en over de uitwerking hiervan op korte termijn in overleg te treden met de betreffende ondernemersorganisaties,\nen gaat over tot de orde van de dag.\nPierik",
  "content_char_count": 1233,
  "source": {
    "document_id": "74832545-b96e-4c48-9b6e-d9259821035a",
    "document_nummer": "2025D09288",
    "document_soort": "Motie",
    "publication_id": "80d23adf-b823-47d4-9fdf-9a98ca5babad",
    "publication_content_type": "application/xml",
    "publication_length": 2585,
    "cached": false,
    "binary_path": "bronmateriaal-onbewerkt\\cache\\document_publications\\80d23adf-b823-47d4-9fdf-9a98ca5babad.xml"
  },
  "issues": []
}