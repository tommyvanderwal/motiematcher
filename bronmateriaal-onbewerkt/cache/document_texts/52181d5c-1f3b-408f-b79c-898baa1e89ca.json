{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 225\nToekomst van de Nederlandse onderzeedienst\nNr.\n60\nMOTIE VAN HET LID VAN OOSTENBRUGGEN\nVoorgesteld tijdens het Notaoverleg van\n3 juni 2024\nDe Kamer,\ngehoord de beraadslaging,\nconstaterende dat het kabinet de aanbesteding van de nieuwe onderzeeboten aan Naval wil gunnen;\nconstaterende dat een belangrijk criterium in deze aanbesteding de samenwerking tussen Naval, Defensie en de Nederlandse maritieme industrie betreft;\nconstaterende dat de Auditdienst Rijk (ADR) kritisch is op het voorliggende Industrial Cooperation Agreement (ICA), omdat er onvoldoende informatie is over de inrichting van de programmaorganisatie en programmabeheersing;\noverwegende dat het van groot belang is om de nakoming van de toezeggingen van Naval en de afspraken hieromtrent, in het ICA te borgen;\nverzoekt de regering om de programmaorganisatie en de programmabeheersing in te richten langs de aanbevelingen van de ADR en de ADR een rol te geven in de monitoring van het ICA;\nverzoekt de regering om de ADR tweejaarlijks de Kamer te laten rapporteren over de naleving van het ICA door Naval en Defensie gedurende de bouw van de onderzeeboten,\nen gaat over tot de orde van de dag.\nVan Oostenbruggen\nErkens\nBoswijk\nVan der Werf\nEerdmans\nCeder\nDassen\nTuinman",
  "content_char_count": 1314,
  "source": {
    "document_id": "c796a486-8084-465d-97d7-649a830b4f4b",
    "document_nummer": "2024D22645",
    "document_soort": "Motie",
    "publication_id": "52181d5c-1f3b-408f-b79c-898baa1e89ca",
    "publication_content_type": "application/xml",
    "publication_length": 2940,
    "cached": false,
    "binary_path": "bronmateriaal-onbewerkt\\cache\\document_publications\\52181d5c-1f3b-408f-b79c-898baa1e89ca.xml"
  },
  "issues": []
}