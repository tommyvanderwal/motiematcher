{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n110\nMOTIE VAN HET LID HIRSCH C.S.\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat de Algemene Rekenkamer de aanbeveling doet om in het kader van pandemische paraatheid bij te dragen aan wereldwijde toegang tot medicijnen en gezondheidsproducten;\nconstaterende dat dezelfde ambitie door het kabinet is uitgesproken in de mondiale gezondheidsstrategie en het actieplan beleidscoherentie;\nconstaterende dat er tijdens de COVID-19-pandemie in verschillende landen publiek geld is geïnvesteerd in de ontwikkeling van vaccins die ook in Nederland zijn gebruikt en waar later forse winsten op zijn gemaakt;\noverwegende dat ook in Nederland publieke financiering wordt gebruikt voor onderzoek en ontwikkeling van nieuwe medicijnen;\nverzoekt de regering te onderzoeken of bij het verlenen van publieke financiering voor geneesmiddelenonderzoek voorwaarden kunnen worden gesteld aan verkoopprijs, kennisdeling, en technologieoverdracht aan landen in het mondiale Zuiden, en de Kamer hierover te informeren,\nen gaat over tot de orde van de dag.\nHirsch\nBoswijk\nDobbe",
  "content_char_count": 1266,
  "source": {
    "document_id": "cebd1efe-34f8-4709-ada7-738421c0607e",
    "document_nummer": "2024D36435",
    "document_soort": "Motie",
    "publication_id": "ca262b1d-8e35-4ba7-ab02-a446ecf4cb9d",
    "publication_content_type": "application/xml",
    "publication_length": 2737,
    "cached": false,
    "binary_path": "bronmateriaal-onbewerkt\\cache\\document_publications\\ca262b1d-8e35-4ba7-ab02-a446ecf4cb9d.xml"
  },
  "issues": []
}