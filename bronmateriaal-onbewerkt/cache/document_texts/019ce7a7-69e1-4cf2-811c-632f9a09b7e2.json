{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 761\nVerwerking en bescherming persoonsgegevens\nNr.\n323\nMOTIE VAN HET LID VAN NISPEN\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat het gebruik van geautomatiseerde selectie-instrumenten van overheidsorganisaties gezien de mogelijkheid van directe of indirecte discriminatie niet zonder risico is;\noverwegende dat een uitsluitend op profilering gebaseerd besluit, in de zin van artikel 22 AVG, of anderszins risico op discriminatie kan worden voorkomen door beslismedewerkers «blind» een door selectie-instrumenten uitgeworpen casus te laten beoordelen, waarbij de beoordelaar geen kennis heeft van de aanleiding tot de uitworp;\nverzoekt de regering «blinde» beoordeling van burgers, waarbij de onschuldpresumptie als uitgangspunt wordt genomen, toe te passen waar mogelijk en als zodanig te stimuleren voor alle geautomatiseerde selectie-instrumenten ingezet door overheidsorganisaties en daarmee betekenisvolle menselijke tussenkomst te garanderen, om tunnelvisie en vooringenomenheid te voorkomen, en voor het eind van het jaar de voortgang aan de Kamer mede te delen,\nen gaat over tot de orde van de dag.\nVan Nispen",
  "content_char_count": 1223,
  "source": {
    "document_id": "026fc409-b55c-4f63-8e75-41e22e6274e1",
    "document_nummer": "2025D21495",
    "document_soort": "Motie",
    "publication_id": "019ce7a7-69e1-4cf2-811c-632f9a09b7e2",
    "publication_content_type": "application/xml",
    "publication_length": 4700,
    "cached": false,
    "binary_path": "bronmateriaal-onbewerkt\\cache\\document_publications\\019ce7a7-69e1-4cf2-811c-632f9a09b7e2.xml"
  },
  "issues": []
}