{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n780\nMOTIE VAN HET LID CEDER C.S.\nVoorgesteld\n1 oktober 2024\nDe Kamer,\ngehoord de beraadslaging,\noverwegende dat de mogelijkheid van terugvordering het noodzakelijk maakt om alle vorderingen door te lichten en dit veel capaciteit zou vragen;\noverwegende dat er binnen de bestaande regels ruimte is om af te zien van terugvordering als er sprake is van een fout van een bestuursorgaan;\nverzoekt de regering om er vanuit doelmatigheidsoverwegingen bij het UWV op aan te dringen om af te zien van vorderingen indien de operatie om alle vorderingen door te lichten meer kost dan de te verwachten opbrengsten;\nverzoekt de regering tevens er bij het UWV op aan te dringen om met het oog op de menselijke maat alle relevante jurisprudentie (dringende reden) en regelgeving (onder andere verjaring, redelijkheid en billijkheid) zo veel als mogelijk in het voordeel van de uitkeringsgerechtigde uit te leggen,\nen gaat over tot de orde van de dag.\nCeder\nVijlbrief\nInge van Dijk",
  "content_char_count": 1099,
  "source": {
    "document_id": "af8bed5f-21a5-4827-9865-f2513a68a877",
    "document_nummer": "2024D36169",
    "document_soort": "Motie",
    "publication_id": "f1e4dfe0-02fa-4ec5-99b2-143560d2ee62",
    "publication_content_type": "application/xml",
    "publication_length": 2546,
    "cached": false,
    "binary_path": "bronmateriaal-onbewerkt\\cache\\document_publications\\f1e4dfe0-02fa-4ec5-99b2-143560d2ee62.xml"
  },
  "issues": []
}