{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n421\nMOTIE VAN DE LEDEN ROODERKER EN VAN CAMPEN\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat aan vrouwenhaat en lhbti-haat de opvatting ten grondslag ligt dat zij minderwaardig zijn en dat vanuit dit gedachtegoed geweld tegen deze groepen wordt gelegitimeerd;\noverwegende dat vrouwenhaat onder andere in het Verenigd Koninkrijk wordt behandeld als ideologisch extremisme;\nconstaterende dat in Nederland vrouwenhaat en lhbti-haat niet apart door de veiligheidsdiensten worden gemonitord en het kabinet van mening is dat hier al voldoende over wordt gerapporteerd als onderdeel van andere ideologieën;\nvan mening dat vrouwenhaat en lhbti-haat en de radicalisering die hiermee samenhangt structureler onderzocht en aangepakt moeten worden;\nverzoekt de regering de NCTV jaarlijks apart te laten rapporteren over vrouwenhaat en lhbti-haat;\nverzoekt de regering daarbij jaarlijks na te gaan of andere uitingen van vrouwenhaat en lhbti-haat dan uitingen die al binnen bekende extreme ideologieën voorkomen, aanleiding geven voor het aanmerken van deze vormen van haat in Nederland als extreme ideologie,\nen gaat over tot de orde van de dag.\nRooderkerk\nVan Campen",
  "content_char_count": 1287,
  "source": {
    "document_id": "92e3c7f0-57ee-4983-bfb4-1d79e8f83179",
    "document_nummer": "2025D31370",
    "document_soort": "Motie",
    "publication_id": "614623c6-d797-4635-9462-7fe9a9988f34",
    "publication_content_type": "application/xml",
    "publication_length": 5016,
    "cached": false,
    "binary_path": "bronmateriaal-onbewerkt\\cache\\document_publications\\614623c6-d797-4635-9462-7fe9a9988f34.xml"
  },
  "issues": []
}