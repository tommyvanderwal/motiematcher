{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n283\nMOTIE VAN HET LID TEUNISSEN\nVoorgesteld\n10 juni 2025\nDe Kamer,\ngehoord de beraadslaging,\noverwegende dat Nederland een van de belangrijkste importeurs en doorvoerhavens is van Amerikaans vloeibaar gas (lng), dat voor een groot deel bestaat uit het schadelijke schaliegas;\noverwegende dat uit wetenschappelijk onderzoek blijkt dat Amerikaans lng, wanneer de volledige keten wordt meegenomen, over een periode van twintig jaar ruim een kwart slechter is voor het klimaat dan binnenlands gebruik van steenkool, met name door methaanlekkages bij winning, productie en transport;\noverwegende dat investeringen in nieuwe fossiele infrastructuur, zoals lng-terminals, de klimaatdoelen van Parijs in gevaar brengen en Nederland opzadelen met langdurige contracten die de energietransitie vertragen;\nverzoekt de regering een concreet en bindend afbouwpad vast te stellen voor de import van vloeibaar gas (lng) uit landen als de Verenigde Staten, met een duidelijke einddatum waarop deze import volledig wordt beÃ«indigd, en jaarlijks te rapporteren over de voortgang,\nen gaat over tot de orde van de dag.\nTeunissen",
  "content_char_count": 1199,
  "source": {
    "document_id": "8c92174f-c4b3-4222-9dbb-cf63c5c5dc36",
    "document_nummer": "2025D26957",
    "document_soort": "Motie",
    "publication_id": "1f1d5890-dc5c-4173-a793-db5ab1d5b93f",
    "publication_content_type": "application/xml",
    "publication_length": 4670,
    "cached": false,
    "binary_path": "bronmateriaal-onbewerkt\\cache\\document_publications\\1f1d5890-dc5c-4173-a793-db5ab1d5b93f.xml"
  },
  "issues": []
}