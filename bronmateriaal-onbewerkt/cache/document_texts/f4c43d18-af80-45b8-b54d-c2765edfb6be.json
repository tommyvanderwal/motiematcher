{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1288\nMOTIE VAN HET LID ERGIN\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat de regering voornemens is om de lijst van mogelijk illegale algoritmen niet te delen met de Kamer (Kamerstuk\n32 761, nr. 310\n), vanwege het nieuwe inzicht dat er geen specifieke wetgeving nodig is voor het maken van geautomatiseerde risicoselecties (op basis van profilering) wanneer eventuele gevolgen voor betrokkene(n) van selectie pas intreden na betekenisvolle menselijke tussenkomst;\nvan mening dat dit nieuwe inzicht de regering niet ontslaat van de verantwoordelijkheid om informatieverzoeken van de Kamer niet onbeantwoord te laten;\nverzoekt de regering om een lijst van alle algoritmen waarbij eventuele gevolgen voor betrokkenen van selectie intreden zonder betekenisvolle menselijke tussenkomst te delen met de Kamer,\nen gaat over tot de orde van de dag.\nErgin",
  "content_char_count": 1011,
  "source": {
    "document_id": "d5c673c1-8391-4e96-a60e-77e95aeb23b8",
    "document_nummer": "2025D07228",
    "document_soort": "Motie",
    "publication_id": "f4c43d18-af80-45b8-b54d-c2765edfb6be",
    "publication_content_type": "application/xml",
    "publication_length": 2415,
    "cached": false,
    "binary_path": "bronmateriaal-onbewerkt\\cache\\document_publications\\f4c43d18-af80-45b8-b54d-c2765edfb6be.xml"
  },
  "issues": []
}