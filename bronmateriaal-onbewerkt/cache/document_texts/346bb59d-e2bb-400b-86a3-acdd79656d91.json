{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1470\nMOTIE VAN HET LID STULTIENS\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat onderzoek van het Tax Observatory laat zien dat het Nederlands vermogen in offshore financial centers de afgelopen jaren fors is gestegen, van 73 miljard dollar tot rond de 128 miljard dollar;\noverwegende dat hiervan tientallen miljarden vermoedelijk niet gerapporteerd worden aan de Belastingdienst;\nvan mening dat het onwenselijk is wanneer (zeer) vermogenden hun eerlijke bijdrage aan de samenleving ontwijken of zelfs ontduiken;\nverzoekt de regering om het Nederlands vermogen in offshore financial centers nader te onderzoeken, daarbij in kaart te brengen hoeveel belasting er wordt ontweken of ontdoken en beleidsopties in beeld te brengen voor hoe dit voorkomen kan worden,\nen gaat over tot de orde van de dag.\nStultiens",
  "content_char_count": 938,
  "source": {
    "document_id": "30aabfc0-7745-4c43-a132-0696b623552d",
    "document_nummer": "2025D13346",
    "document_soort": "Motie",
    "publication_id": "346bb59d-e2bb-400b-86a3-acdd79656d91",
    "publication_content_type": "application/xml",
    "publication_length": 2291,
    "cached": false,
    "binary_path": "bronmateriaal-onbewerkt\\cache\\document_publications\\346bb59d-e2bb-400b-86a3-acdd79656d91.xml"
  },
  "issues": []
}