{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 651\nGeweldsincidenten in Amsterdam\nNr.\n25\nMOTIE VAN HET LID VAN BAARLE\nVoorgesteld\n13 november 2024\nDe Kamer,\ngehoord de beraadslaging,\nconstaterende dat de hoofdaanklager van het Internationaal Strafhof om arrestatiebevelen tegen de Israëlische premier en de voormalige Israëlische Minister van Defensie heeft verzocht;\nconstaterende dat er bij het Internationaal Gerechtshof een genocidezaak tegen Israël is aangespannen;\nconstaterende dat Israël Gaza al meer dan een jaar aanvalt, met duizenden kinderdoden als gevolg;\nconstaterende dat Rusland al vier dagen na de invasie in Oekraïne uit de UEFA was gekickt;\noverwegende dat Maccabi-aanhangers genocidale leuzen hebben gescandeerd en vernielingen, diefstallen en mishandelingen hebben gepleegd;\nverzoekt de regering om het standpunt aan de UEFA kenbaar te maken dat Israëlische voetbalteams moeten worden geweerd uit de internationale Europese clubcompetities,\nen gaat over tot de orde van de dag.\nVan Baarle",
  "content_char_count": 1036,
  "source": {
    "document_id": "79c20e0f-54a1-44db-80f8-18432047f9fd",
    "document_nummer": "2024D43907",
    "document_soort": "Motie",
    "publication_id": "ac221a23-7340-4f12-a0e9-27001e29321a",
    "publication_content_type": "application/xml",
    "publication_length": 2487,
    "cached": false,
    "binary_path": "bronmateriaal-onbewerkt\\cache\\document_publications\\ac221a23-7340-4f12-a0e9-27001e29321a.xml"
  },
  "issues": []
}