{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n72\nMOTIE VAN DE LEDEN KATHMANN EN VAN DER WERF\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat de schermtijd van jongeren razendsnel toeneemt;\nconstaterende dat een gezaghebbend advies over verantwoorde schermtijd en telefoongebruik voor jongeren ontbreekt;\noverwegende dat zo'n advies jongeren, ouders en scholen kan helpen om regels te maken over verantwoord telefoongebruik;\nverzoekt de regering om samen met jongeren en experts op het gebied van gezondheid, jeugd en media te komen tot één nationale richtlijn over verantwoorde schermtijd en telefoongebruik voor verschillende leeftijden;\nverzoekt de regering om vervolgens te bekijken hoe deze richtlijn zo goed mogelijk ondersteund kan worden in bestaande normen, wetten en regelgeving,\nen gaat over tot de orde van de dag.\nKathmann\nVan der Werf",
  "content_char_count": 1083,
  "source": {
    "document_id": "8fdc6834-16a6-4c34-9574-4e34ef9d0b4f",
    "document_nummer": "2024D43174",
    "document_soort": "Motie",
    "publication_id": "c4fae588-40f1-4a6f-8805-53c359fdd849",
    "publication_content_type": "application/xml",
    "publication_length": 2635,
    "cached": false,
    "binary_path": "bronmateriaal-onbewerkt\\cache\\document_publications\\c4fae588-40f1-4a6f-8805-53c359fdd849.xml"
  },
  "issues": []
}