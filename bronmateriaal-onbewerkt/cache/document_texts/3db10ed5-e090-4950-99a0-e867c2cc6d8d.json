{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 658\nInitiatiefnota van het lid Mutluer over femicide â€“ erkenning en aanpak van gendergerelateerd dodelijk geweld\nNr.\n6\nMOTIE VAN HET LID BECKER C.S.\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\noverwegende dat op basis van artikel 4:3 van het BW iemand van rechtswege onwaardig is om te erven van degene die hij om het leven heeft gebracht;\nconstaterende dat de dader niet van rechtswege onwaardig is om te erven van het slachtoffer wanneer hij door de rechter enkel tbs opgelegd heeft gekregen of vlak na zijn daad is overleden, waardoor niet kan worden voldaan aan het wettelijk vereiste van een strafrechtelijke veroordeling;\nvan mening dat het onrechtvaardig is dat nabestaanden in deze en vergelijkbare gevallen zelf op basis van artikel 6:2, lid 2 BW een juridische procedure moeten starten om de dader uit te sluiten van de erfenis;\nverzoekt de regering om te komen met een wetsvoorstel om het erfrecht hierop aan te passen,\nen gaat over tot de orde van de dag.\nBecker\nEllian\nMutluer\nDobbe",
  "content_char_count": 1119,
  "source": {
    "document_id": "74238c21-d851-419e-8253-48507c731224",
    "document_nummer": "2025D40937",
    "document_soort": "Motie",
    "publication_id": "3db10ed5-e090-4950-99a0-e867c2cc6d8d",
    "publication_content_type": "application/xml",
    "publication_length": 5173,
    "cached": false,
    "binary_path": "bronmateriaal-onbewerkt\\cache\\document_publications\\3db10ed5-e090-4950-99a0-e867c2cc6d8d.xml"
  },
  "issues": []
}