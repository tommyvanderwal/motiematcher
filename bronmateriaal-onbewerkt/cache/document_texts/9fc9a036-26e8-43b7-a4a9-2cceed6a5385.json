{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1341\nMOTIE VAN DE LEDEN MICHON-DERKZEN EN KATHMANN\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de Cyber Security Raad (CSR) spreekt van een cyberweerbaarheidskloof die vooral ziet op de cyberweerbaarheid van het mkb;\nconstaterende dat het DTC en het NCSC per januari 2026 opgaan in één organisatie gericht op cybersecurity;\noverwegende dat het DTC voor ondernemers hét loket was voor vragen rondom cybersecurity;\noverwegende dat veel mkb-bedrijven door de implementatie van de aanstaande Cyberbeveiligingswet voor een enorme opgave staan;\nvan mening dat de fusie niet mag leiden tot een verslechtering van de toegankelijkheid van de overheid voor het mkb;\nverzoekt de regering om een zichtbaar en benaderbaar loket over cybersecurity te borgen voor mkb-ondernemers,\nen gaat over tot de orde van de dag.\nMichon-Derkzen\nKathmann",
  "content_char_count": 987,
  "source": {
    "document_id": "0be30de0-eb5d-4ade-91f4-3f3fee204820",
    "document_nummer": "2025D24458",
    "document_soort": "Motie",
    "publication_id": "9fc9a036-26e8-43b7-a4a9-2cceed6a5385",
    "publication_content_type": "application/xml",
    "publication_length": 4769,
    "cached": false,
    "binary_path": "bronmateriaal-onbewerkt\\cache\\document_publications\\9fc9a036-26e8-43b7-a4a9-2cceed6a5385.xml"
  },
  "issues": []
}