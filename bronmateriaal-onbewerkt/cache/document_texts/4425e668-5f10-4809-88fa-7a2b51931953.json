{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 463\nWijziging van het Wetboek van Strafrecht en het Wetboek van Strafvordering en enige andere wetten in verband met verdere versterking van de strafrechtelijke aanpak van ondermijnende criminaliteit (versterking strafrechtelijke aanpak ondermijnende criminaliteit II)\nNr.\n19\nMOTIE VAN DE LEDEN MICHON-DERKZEN EN DIEDERIK VAN DIJK\nVoorgesteld\n24 september 2025\nDe Kamer,\ngehoord de beraadslaging,\nconstaterende dat op grond van het Besluit politiegegevens (Bpg) de Belastingdienst eerst een verzoek moet doen voordat politiegegevens aan de Belastingdienst worden verstrekt;\nconstaterende dat hiermee slechts op incidentele basis politiegegevens worden verstrekt aan de Belastingdienst en dat dit de Belastingdienst beperkt in het tegengaan van fiscale fraude gepleegd door georganiseerde criminele netwerken;\noverwegende dat tal van andere instanties op grond van het Bpg, het Besluit politiegegevens, structureel politiegegevens mogen verwerken in verband met de uitvoering van hun wettelijke taken;\nverzoekt de regering het Bpg zodanig aan te passen dat politiegegevens voortaan op structurele basis kunnen worden verstrekt aan de Belastingdienst zodat de Belastingdienst kan overgaan tot een juiste heffing in het kader van de uitvoering van zijn wettelijke taken,\nen gaat over tot de orde van de dag.\nMichon-Derkzen\nDiederik van Dijk",
  "content_char_count": 1411,
  "source": {
    "document_id": "69e2a7e1-cc9d-4cb2-83d0-d3cef8a1d872",
    "document_nummer": "2025D41402",
    "document_soort": "Motie",
    "publication_id": "4425e668-5f10-4809-88fa-7a2b51931953",
    "publication_content_type": "application/xml",
    "publication_length": 5698,
    "cached": false,
    "binary_path": "bronmateriaal-onbewerkt\\cache\\document_publications\\4425e668-5f10-4809-88fa-7a2b51931953.xml"
  },
  "issues": []
}