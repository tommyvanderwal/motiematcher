{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n45\nMOTIE VAN HET LID AUKJE DE VRIES\nVoorgesteld\n23 januari 2025\nDe Kamer,\ngehoord de beraadslaging,\noverwegende dat er recent weer een aantal zaken zijn waarbij bestuurders en politici op Curaçao, Aruba en Sint-Maarten worden verdacht, dan wel zijn veroordeeld voor corruptie, misbruik van functie, witwassen et cetera;\noverwegende dat er maatregelen zijn genomen voor het tegengaan van ondermijnende criminaliteit, corruptie en vriendjespolitiek, maar dat deze nog te weinig effect en resultaat hebben opgeleverd;\nvan mening dat versterking van de rechtshandhaving, de rechtstaat en de integriteit van het bestuur op Aruba, Curaçao en Sint-Maarten meer prioriteit moet hebben;\nvan mening dat alle eilanders een goed bestuur verdienen dat er voor hen is, in plaats van een bestuur dat gericht is op zichzelf;\nverzoekt de regering in de nieuwe aanpak voor goed bestuur in de eerste helft 2025 in te zetten op een stevigere aanpak en op maatregelen op het gebied van fraudebestrijding, ondermijnende criminaliteit, bestrijding van corruptie en het bevorderen van integriteit die daadwerkelijk effect en resultaat hebben, en indien ze onvoldoende effect hebben daaraan ook concrete gevolgen te verbinden,\nen gaat over tot de orde van de dag.\nAukje de Vries",
  "content_char_count": 1444,
  "source": {
    "document_id": "05c8588c-852b-4333-a548-1dc063a78726",
    "document_nummer": "2025D02408",
    "document_soort": "Motie",
    "publication_id": "43e8a5f6-8564-4700-97ea-0869c0d43f6c",
    "publication_content_type": "application/xml",
    "publication_length": 2873,
    "cached": false,
    "binary_path": "bronmateriaal-onbewerkt\\cache\\document_publications\\43e8a5f6-8564-4700-97ea-0869c0d43f6c.xml"
  },
  "issues": []
}