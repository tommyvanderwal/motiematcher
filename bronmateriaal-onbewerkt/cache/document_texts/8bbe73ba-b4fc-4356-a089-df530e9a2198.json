{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 165\nVerkiezingen\nNr.\n71\nMOTIE VAN HET LID VAN DER PLAS\nVoorgesteld\n24 januari 2024\nDe Kamer,\ngehoord de beraadslaging,\nconstaterende dat ondersteuningsverklaringen ingediend moeten worden bij een balie van de gemeente, die doorgaans rond 17.00 uur sluit;\nconstaterende dat dit het moeilijker maakt voor werkende mensen om deel te nemen aan dit onderdeel van het democratische proces;\nverzoekt de regering in overleg te treden met gemeenten om te onderzoeken of er gedurende de hele periode van ondersteuningsverklaringen een avondopenstelling van de betreffende balies op gemeentehuizen kan plaatsvinden, in ieder geval voor het inleveren van de ondersteuningsverklaringen,\nen gaat over tot de orde van de dag.\nVan der Plas",
  "content_char_count": 797,
  "source": {
    "document_id": "4c1f0fab-5877-4076-9e51-f4cf0980bb50",
    "document_nummer": "2024D02214",
    "document_soort": "Motie",
    "publication_id": "8bbe73ba-b4fc-4356-a089-df530e9a2198",
    "publication_content_type": "application/xml",
    "publication_length": 2127,
    "cached": false,
    "binary_path": "bronmateriaal-onbewerkt\\cache\\document_publications\\8bbe73ba-b4fc-4356-a089-df530e9a2198.xml"
  },
  "issues": []
}