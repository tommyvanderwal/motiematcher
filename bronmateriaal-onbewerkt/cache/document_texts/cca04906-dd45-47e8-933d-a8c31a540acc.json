{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 594\nBurgerinitiatief «Nicotinee'\nNr.\n3\nMOTIE VAN DE LEDEN DANIËLLE JANSEN EN KRUL\nVoorgesteld\n12 december 2024\nDe Kamer,\ngehoord de beraadslaging,\nconstaterende dat roken in een auto zorgt voor minstens een hoeveelheid tabaksrook als in een rokerig café van vroeger;\nconstaterende dat dit extra zorgwekkend is omdat dit betekent dat minderjarigen in de auto worden blootgesteld aan een bijzonder schadelijke hoeveelheid rook;\nconstaterende dat baby's en kinderen extra gevoelig zijn voor de blootstelling aan tweedehands rook omdat hun immuunsysteem nog niet volledig is ontwikkeld en hun ademhalingsfrequentie hoger is;\nconstaterende dat hierdoor een groter risico ontstaat op luchtweginfectie, astma, kanker en wiegendood;\nconstaterende dat in 2020 al 91% van de Nederlanders vond dat auto's waarin kinderen zitten geheel rookvrij zouden moeten worden;\nconstaterende dat in 2021 al twaalf landen binnen de Europese Unie een rookverbod in auto's hadden ingevoerd wanneer kinderen aanwezig zijn;\nverzoekt de regering gehoor te geven aan de oproep van de EU Gezondheidsraad om auto's met kinderen rookvrij te maken,\nen gaat over tot de orde van de dag.\nDaniëlle Jansen\nKrul",
  "content_char_count": 1246,
  "source": {
    "document_id": "75a569a1-5161-4d7b-8acc-9d9a67bf0ada",
    "document_nummer": "2024D49355",
    "document_soort": "Motie",
    "publication_id": "cca04906-dd45-47e8-933d-a8c31a540acc",
    "publication_content_type": "application/xml",
    "publication_length": 2735,
    "cached": false,
    "binary_path": "bronmateriaal-onbewerkt\\cache\\document_publications\\cca04906-dd45-47e8-933d-a8c31a540acc.xml"
  },
  "issues": []
}