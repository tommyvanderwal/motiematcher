{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n99\nMOTIE VAN DE LEDEN STOFFER EN KRUL\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat er onder andere bij de landsadvocaat grote zorgen bestaan over de rechtsstatelijkheid van het aangekondigde toezicht op informeel onderwijs dat in beginsel alle maatschappelijke sectoren kan raken;\noverwegende dat de Kamer eerder heeft uitgesproken dat het toezicht op niet-bekostigd onderwijs bedoeld is om bedreigingen voor de democratische rechtsorde tegen te gaan (\n34 412, nr. 20\n) en dat de veiligheidsdiensten hierbij een centrale rol vervullen;\nverzoekt de regering toezicht op informeel onderwijs enkel en alleen te richten op broedplaatsen van radicalisering en strijdigheid met de democratische rechtsorde,\nen gaat over tot de orde van de dag.\nStoffer\nKrul",
  "content_char_count": 993,
  "source": {
    "document_id": "fe68bfde-d62a-4445-b12d-a9ff1fba310c",
    "document_nummer": "2024D01397",
    "document_soort": "Motie",
    "publication_id": "7e2a31c8-ea9a-463a-92b1-df52000edb17",
    "publication_content_type": "application/xml",
    "publication_length": 2519,
    "cached": false,
    "binary_path": "bronmateriaal-onbewerkt\\cache\\document_publications\\7e2a31c8-ea9a-463a-92b1-df52000edb17.xml"
  },
  "issues": []
}