{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n434\nMOTIE VAN HET LID VERMEER\nVoorgesteld\n18 december 2024\nDe Kamer,\ngehoord de beraadslaging,\nconstaterende dat de Volksbank als staatsbank een belangrijke maatschappelijke rol vervult door bancaire diensten toegankelijk te houden voor burgers en mkb-ondernemers;\nconstaterende dat de bank met haar regionale aanwezigheid bijdraagt aan bereikbaarheid en persoonlijk klantcontact in de regio's;\nconstaterende dat de naam Volksbank symbool staat voor een bank met een maatschappelijke missie die banken weer dichter bij de burger brengt;\noverwegende dat het behoud van regiokantoren essentieel is om lokale dienstverlening en werkgelegenheid te garanderen;\noverwegende dat de naam Volksbank vertrouwen uitstraalt en aansluit bij de oorspronkelijke doelstellingen van een publieke bank;\nverzoekt de regering de regiokantoren van de Volksbank in stand te houden, zodat de dienstverlening voor burgers en ondernemers in de regio gewaarborgd blijft, en de naam Volksbank te behouden als uiting van de maatschappelijke missie van de bank,\nen gaat over tot de orde van de dag.\nVermeer",
  "content_char_count": 1192,
  "source": {
    "document_id": "aa2b66ca-c860-40f1-82b6-876286620304",
    "document_nummer": "2024D50803",
    "document_soort": "Motie",
    "publication_id": "3098398b-ea8b-4c64-a089-9b2764d9b4a8",
    "publication_content_type": "application/xml",
    "publication_length": 2586,
    "cached": false,
    "binary_path": "bronmateriaal-onbewerkt\\cache\\document_publications\\3098398b-ea8b-4c64-a089-9b2764d9b4a8.xml"
  },
  "issues": []
}