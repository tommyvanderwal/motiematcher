{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n335\nMOTIE VAN HET LID WESTERVELD C.S.\nVoorgesteld\n10 december 2024\nDe Kamer,\ngehoord de beraadslaging,\nconstaterende dat het kabinet het doel heeft om in 2040 toegankelijk te zijn, in overeenstemming met het VN-verdrag;\nconstaterende dat Nederland een forse waarschuwing heeft gekregen van de VN-commissie, die stelt dat er te weinig concreet wordt gedaan en het tempo te laag ligt;\noverwegende dat de Staatssecretaris van VWS de co√∂rdinerende bewindspersoon is, maar verbeteringen op ieder ministerie noodzakelijk zijn;\nverzoekt de regering om in het kader van de op te stellen werkagenda per ministerie een inventarisatie te maken om aan de doelstellingen uit de nationale strategie in 2040 te voldoen en na te gaan wat dit betekent voor wetgeving en dit samen met een concrete tijdsplanning naar de Kamer te sturen,\nen gaat over tot de orde van de dag.\nWesterveld\nKrul\nDobbe\nPaulusma",
  "content_char_count": 988,
  "source": {
    "document_id": "87a94adc-2b73-4efc-a682-86040b538b55",
    "document_nummer": "2024D48966",
    "document_soort": "Motie",
    "publication_id": "2c8c43bb-f04b-4b94-8af4-9c8f55c9db06",
    "publication_content_type": "application/xml",
    "publication_length": 2459,
    "cached": false,
    "binary_path": "bronmateriaal-onbewerkt\\cache\\document_publications\\2c8c43bb-f04b-4b94-8af4-9c8f55c9db06.xml"
  },
  "issues": []
}