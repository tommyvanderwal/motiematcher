{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n58\nMOTIE VAN DE LEDEN STOFFER EN VEDDER\nVoorgesteld\n25 januari 2024\nDe Kamer,\ngehoord de beraadslaging,\noverwegende dat knooppunt Hoevelaken een belangrijk fileknelpunt is;\noverwegende dat de voorbereiding van het project na vele jaren in de afrondende fase zat en nieuwe vertraging betekent dat onderzoeksgegevens gedateerd raken en geld verspild wordt;\noverwegende dat miljarden euro's buiten de herprioriteringsopgave zijn gehouden;\nverzoekt de regering ervoor te zorgen dat de aanpak van knooppunt Hoevelaken prioriteit krijgt, en in overleg met de betrokken provincies alles op alles te zetten om ervoor te zorgen dat het project doorgang kan vinden,\nen gaat over tot de orde van de dag.\nStoffer\nVedder",
  "content_char_count": 907,
  "source": {
    "document_id": "798c0233-235d-46cb-b3b8-f99ab2413fb6",
    "document_nummer": "2024D02532",
    "document_soort": "Motie",
    "publication_id": "f5d7643a-6cf9-4931-9401-bf555176a3fa",
    "publication_content_type": "application/xml",
    "publication_length": 2385,
    "cached": false,
    "binary_path": "bronmateriaal-onbewerkt\\cache\\document_publications\\f5d7643a-6cf9-4931-9401-bf555176a3fa.xml"
  },
  "issues": []
}