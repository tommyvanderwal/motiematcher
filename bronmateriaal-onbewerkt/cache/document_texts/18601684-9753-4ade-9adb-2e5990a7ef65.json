{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n722\nMOTIE VAN HET LID PODT\nVoorgesteld\n3 september 2025\nDe Kamer,\ngehoord de beraadslaging,\noverwegende dat omwonenden van lelietelers en andere akkerbouwers bezorgd zijn over hun gezondheid in relatie tot het gebruik van bestrijdingsmiddelen;\noverwegende dat onderzoekers aangeven dat meer transparantie over het gebruik van bestrijdingsmiddelen bijdraagt aan meer inzicht in de effecten ervan;\noverwegende dat meer kennis over de effecten van bestrijdingsmiddelen op die wijze kan bijdragen aan het vertrouwen tussen telers en omwonenden;\noverwegende dat telers hun middelengebruik al registreren;\nverzoekt de regering om in overleg met relevante kennisinstellingen een centraal register op te zetten waarbij het professioneel middelengebruik op percelen binnen twee weken na toepassing wordt geregistreerd;\nverzoekt de regering om de toegang tot eventuele privacygevoelige informatie op voorwaarden beschikbaar te maken voor kennisinstellingen,\nen gaat over tot de orde van de dag.\nPodt",
  "content_char_count": 1095,
  "source": {
    "document_id": "128c6aad-7087-41d8-8081-74996f998f0b",
    "document_nummer": "2025D36720",
    "document_soort": "Motie",
    "publication_id": "18601684-9753-4ade-9adb-2e5990a7ef65",
    "publication_content_type": "application/xml",
    "publication_length": 4605,
    "cached": false,
    "binary_path": "bronmateriaal-onbewerkt\\cache\\document_publications\\18601684-9753-4ade-9adb-2e5990a7ef65.xml"
  },
  "issues": []
}