{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n63\nMOTIE VAN HET LID CEDER C.S.\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat Nigeria blasfemiewetten kent waarop de doodstraf staat;\nconstaterende dat er in het geval van beschuldigingen van blasfemie ook gevallen van eigenrichting voorkomen, waarbij mensen op gruwelijke wijze worden vermoord;\noverwegende dat zowel moslims als christenen slachtoffer kunnen worden van al dan niet valse beschuldigingen van blasfemie en dat dit verschrikkelijke consequenties voor hen kan hebben;\nverzoekt de regering in bilateraal verband, bijvoorbeeld door inzet van onze gezant voor vrijheid van geloof en levensovertuiging, en in Europees/multilateraal verband bij de Nigeriaanse regering te pleiten voor afschaffing van de doodstraf op blasfemie,\nen gaat over tot de orde van de dag.\nCeder\nStoffer\nBoswijk",
  "content_char_count": 1017,
  "source": {
    "document_id": "2b9de2ba-319a-495b-94d0-386a84260779",
    "document_nummer": "2024D05710",
    "document_soort": "Motie",
    "publication_id": "28fa16fd-0820-41fd-807e-bcdc31b4fb84",
    "publication_content_type": "application/xml",
    "publication_length": 2516,
    "cached": false,
    "binary_path": "bronmateriaal-onbewerkt\\cache\\document_publications\\28fa16fd-0820-41fd-807e-bcdc31b4fb84.xml"
  },
  "issues": []
}