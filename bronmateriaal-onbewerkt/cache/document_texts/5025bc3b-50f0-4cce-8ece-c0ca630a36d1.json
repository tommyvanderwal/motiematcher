{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n729\nGEWIJZIGDE MOTIE VAN DE LEDEN DANIËLLE JANSEN EN KRUL TER VERVANGING VAN DIE GEDRUKT ONDER NR. 727\nVoorgesteld\n5 maart 2024\nDe Kamer,\ngehoord de beraadslaging,\nconstaterende dat het alcoholgebruik de laatste jaren nog steeds hoog blijft;\nconstaterende dat het Gezond en Actief leven Akkoord (GALA) bedoeld is om onder andere een gezonde leefstijl te verbeteren maar dat deze maatregelen niet structureel zijn;\nconstaterende dat het Trimbos, expertisecentrum alcohol, aangeeft dat «er is overtuigend bewijs dat het beperken of verbieden van alcoholmarketing één van de drie beleidsmaatregelen is die het meest kosteneffectief, betaalbaar en uitvoerbaar zijn om alcoholgebruik en daarmee samenhangende (gezondheids-)schade te voorkomen of terug te dringen»\noverwegende dat er structurele maatregelen nodig zijn om problematisch alcoholgebruik te verminderen en dat het advies van het Trimbos overgenomen zal moeten worden;\nverzoekt de regering om voor de aankomende VWS-begrotingsbehandeling in kaart te brengen of en hoe alcoholmarketing via wetgeving beperkt of verboden kan worden voor kwetsbare groepen zoals jeugdigen en problematische drinkers\nen gaat over tot de orde van de dag\nDaniëlle Jansen\nKrul",
  "content_char_count": 1319,
  "source": {
    "document_id": "cc365edb-2f71-4090-857b-178dc1f454b6",
    "document_nummer": "2024D07795",
    "document_soort": "Motie (gewijzigd/nader)",
    "publication_id": "5025bc3b-50f0-4cce-8ece-c0ca630a36d1",
    "publication_content_type": "application/xml",
    "publication_length": 2771,
    "cached": false,
    "binary_path": "bronmateriaal-onbewerkt\\cache\\document_publications\\5025bc3b-50f0-4cce-8ece-c0ca630a36d1.xml"
  },
  "issues": []
}