{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n388\nMOTIE VAN HET LID KOSTIĆ\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat het RIVM en de ILT concluderen dat bij de toelating van bouwstoffen niet alle relevante uitlogende stoffen worden meegenomen, evenals de pH-waarde, terwijl deze schadelijk kunnen zijn;\nconstaterende dat de Staatssecretaris van IenW erkent dat de kwaliteitseisen voor bouwstoffen uit de Regeling bodemkwaliteit 2022 onvoldoende bescherming bieden;\nconstaterende dat dit zorgt voor milieu en gezondheidsproblemen, zoals we zien bij staalslakken;\nverzoekt de regering om op zo kort mogelijke termijn bijlage A bij de Regeling bodemkwaliteit 2022 aan te vullen, zodat de pH-waarde van uitloogwater standaard wordt onderzocht als kwaliteitseis voor bouwstoffen, en eveneens normen voor alle andere relevante uitlogende stoffen op te nemen,\nen gaat over tot de orde van de dag.\nKostić",
  "content_char_count": 1004,
  "source": {
    "document_id": "3356ba3d-74fd-4971-b46b-4e139b745ca2",
    "document_nummer": "2025D42996",
    "document_soort": "Motie",
    "publication_id": "96cbd218-1353-4e41-a547-a3b2f4052d33",
    "publication_content_type": "application/xml",
    "publication_length": 4597,
    "cached": false,
    "binary_path": "bronmateriaal-onbewerkt\\cache\\document_publications\\96cbd218-1353-4e41-a547-a3b2f4052d33.xml"
  },
  "issues": []
}