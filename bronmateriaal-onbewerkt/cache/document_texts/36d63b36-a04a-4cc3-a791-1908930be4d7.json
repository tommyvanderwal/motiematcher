{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 618\nWijziging van de Meststoffenwet in verband met de voorwaarden over de maximale mestproductie in de derogatiebeschikking 2022â€“2025 (Wet wijziging Meststoffenwet in verband met de maximale mestproductie)\nNr.\n38\nGEWIJZIGDE MOTIE VAN HET LID PIERIK TER VERVANGING VAN DIE GEDRUKT ONDER NR. 24\nVoorgesteld\n15 oktober 2024\nDe Kamer,\ngehoord de beraadslaging,\nconstaterende dat de overspannen mestmarkt op korte termijn verlicht kan worden als de totale mestverwerkingscapaciteit opgeschaald wordt;\nconstaterende dat er voldoende initiatieven zijn om de mestverwerkingscapaciteit te vergroten, maar dat die vastlopen in de vergunningsverlening;\noverwegende dat het succes van RENURE mede afhankelijk is van een versnelde vergunningverlening van de installaties die deze kunstmestvervangers maken;\nverzoekt de regering om afspraken te maken met lokale en provinciale overheden om de vergunningsverlening voor mestverwerking succesvoller te laten verlopen;\nverzoekt tevens te onderzoeken wat de mogelijkheden zijn om via een aanwijzingsbesluit de mestverwerkingscapaciteit te vergroten;\nen gaat over tot de orde van de dag.\nPierik",
  "content_char_count": 1199,
  "source": {
    "document_id": "e6c034c2-23fc-4382-adfc-fc7f993929e3",
    "document_nummer": "2024D38284",
    "document_soort": "Motie (gewijzigd/nader)",
    "publication_id": "36d63b36-a04a-4cc3-a791-1908930be4d7",
    "publication_content_type": "application/xml",
    "publication_length": 2573,
    "cached": false,
    "binary_path": "bronmateriaal-onbewerkt\\cache\\document_publications\\36d63b36-a04a-4cc3-a791-1908930be4d7.xml"
  },
  "issues": []
}