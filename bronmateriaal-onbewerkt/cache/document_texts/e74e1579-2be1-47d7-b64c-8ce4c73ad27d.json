{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n118\nMOTIE VAN DE LEDEN KRUL EN MOHANDIS\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de Minister voornemens is om opnieuw met de omroepen om tafel te gaan om een «haalbaar streefdoel» af te spreken over het aantal programma's met audiodescriptie voor mensen met een beperking;\noverwegende dat de Minister in zijn brief niet erover spreekt om naast een streefcijfer ook een ondergrens af te spreken voor het aantal programma's met audiodescriptie;\nverzoekt de Minister om in het overleg met de omroepen zowel een ondergrens als een streefcijfer af te spreken, en de Kamer hierover te informeren,\nen gaat over tot de orde van de dag.\nKrul\nMohandis",
  "content_char_count": 922,
  "source": {
    "document_id": "4e61fd6d-1880-4d61-befa-c42421e6ed9c",
    "document_nummer": "2024D47185",
    "document_soort": "Motie",
    "publication_id": "e74e1579-2be1-47d7-b64c-8ce4c73ad27d",
    "publication_content_type": "application/xml",
    "publication_length": 2383,
    "cached": false,
    "binary_path": "bronmateriaal-onbewerkt\\cache\\document_publications\\e74e1579-2be1-47d7-b64c-8ce4c73ad27d.xml"
  },
  "issues": []
}