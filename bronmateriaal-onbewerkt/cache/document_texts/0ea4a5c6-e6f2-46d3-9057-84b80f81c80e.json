{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 209\nSchoon en zuinig\nNr.\n259\nGEWIJZIGDE MOTIE VAN HET LID KOSTIĆ TER VERVANGING VAN DIE GEDRUKT ONDER NR. 256\nVoorgesteld\n16 april 2024\nDe Kamer,\ngehoord de beraadslaging,\nconstaterende dat de gemeente Den Haag onlangs is gestopt met het gebruik van Duomix, een halfverharding dat bestaat uit een mengsel van staalslak en gekorreld hoogovenslak, omdat er te veel zorgen zijn over de impact op gezondheid en milieu,\nconstaterende dat ook het RIVM de zorgen over de impact van zulke materialen op gezondheid heeft gesignaleerd en deze zorgen in meerdere gemeenten spelen,\nverzoekt de regering om op korte termijn onafhankelijk te laten onderzoeken of het gebruik van Duomix in de praktijk negatieve effecten heeft op het milieu en de gezondheid, en parallel daaraan te onderzoeken of de toepassing ervan eventueel verboden kan worden, en over de bevindingen voor januari 2025 aan de Kamer te rapporteren,\nen gaan over tot de orde van de dag.\nKostić",
  "content_char_count": 1020,
  "source": {
    "document_id": "1f4df7e2-c36a-4b18-8959-311b0fd46991",
    "document_nummer": "2024D15303",
    "document_soort": "Motie (gewijzigd/nader)",
    "publication_id": "0ea4a5c6-e6f2-46d3-9057-84b80f81c80e",
    "publication_content_type": "application/xml",
    "publication_length": 2353,
    "cached": false,
    "binary_path": "bronmateriaal-onbewerkt\\cache\\document_publications\\0ea4a5c6-e6f2-46d3-9057-84b80f81c80e.xml"
  },
  "issues": []
}