{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n1993\nMOTIE VAN DE LEDEN PIRI EN VELDKAMP\nVoorgesteld\n12 december 2023\nDe Kamer,\ngehoord de beraadslaging,\noverwegende dat het van existentieel belang is dat Oekraïne zich kan blijven verdedigen tegen huidige, en mogelijk toekomstige, Russische agressie;\noverwegende dat de Russische agressie ook een serieuze dreiging vormt voor de rest van Europa, inclusief Nederland;\nspreekt steun uit voor de onafhankelijkheid, soevereiniteit en territoriale integriteit van Oekraïne binnen de internationaal erkende grenzen en het recht op zelfverdediging tegen de Russische agressie;\nspreekt uit dat Nederland een voortrekkersrol moet blijven spelen in het financieel, humanitair, economisch, militair en diplomatiek steunen van Oekraïne zolang dat nodig is,\nen gaat over tot de orde van de dag.\nPiri\nVeldkamp",
  "content_char_count": 899,
  "source": {
    "document_id": "9d759169-4332-4e0d-abcb-5e8e5c651671",
    "document_nummer": "2023D49008",
    "document_soort": "Motie",
    "publication_id": "4b2bad3b-d38c-4699-84d0-7e4fd3d0a503",
    "publication_content_type": "application/xml",
    "publication_length": 2338,
    "cached": false,
    "binary_path": "bronmateriaal-onbewerkt\\cache\\document_publications\\4b2bad3b-d38c-4699-84d0-7e4fd3d0a503.xml"
  },
  "issues": []
}