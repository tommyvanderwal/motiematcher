{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n28\nMOTIE VAN DE LEDEN KRUL EN MOHANDIS\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat Nederland op grond van het Internationale Verdrag inzake de Rechten van het Kind erkent dat ieder kind recht heeft op volledige deelname aan het culturele en artistieke leven;\nconstaterende dat als gevolg van een getrapte beoordeling het criterium spreiding niet integraal meegewogen is bij de besluitvorming van de Raad voor Cultuur, waardoor het genre jeugddans onbereikbaar wordt voor kinderen uit de regio;\nverzoekt de regering om van rijkswege in de BIS een jeugddansgezelschap toe te voegen aan de categorie jeugdpodiumkunsten met een substantieel bereik waarmee de pluriformiteit van het podiumaanbod voor jeugd en de landelijke dekking van jeugddans in de regio gewaarborgd blijft,\nen gaat over tot de orde van de dag.\nKrul\nMohandis",
  "content_char_count": 1102,
  "source": {
    "document_id": "5c55b19a-c43e-4d24-b098-96e466e4157a",
    "document_nummer": "2024D43133",
    "document_soort": "Motie",
    "publication_id": "62d6d5e5-c176-4a1b-b74a-476d74261096",
    "publication_content_type": "application/xml",
    "publication_length": 2560,
    "cached": false,
    "binary_path": "bronmateriaal-onbewerkt\\cache\\document_publications\\62d6d5e5-c176-4a1b-b74a-476d74261096.xml"
  },
  "issues": []
}