{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 646\nRegels voor het inzichtelijk maken van donaties ontvangen door maatschappelijke organisaties en tot het tegengaan van ondermijning door maatschappelijke organisaties, alsmede tot wijziging van het Burgerlijk Wetboek, de Handelsregisterwet 2007 en de Wet op de economische delicten in verband met het deponeren van de balans en de staat van baten en lasten door stichtingen (Wet transparantie en tegengaan ondermijning door maatschappelijke organisaties)\nNr.\n39\nMOTIE VAN HET LID MUTLUER\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat het voorgestelde stakingsbevel in artikel 4a van de Wet transparantie maatschappelijke organisaties niet specificeert wat voor soort activiteiten de rechter kan staken of wanneer een stakingsbevel noodzakelijk of proportioneel wordt geacht;\noverwegende dat een stakingsbevel kan raken aan grondwettelijke vrijheden, waaronder de vrijheid van meningsuiting, godsdienst of vereniging;\noverwegende dat het wenselijk is dat er meer duidelijkheid wordt gecreÃ«erd over op welke gronden en voor welke activiteiten het Openbaar Ministerie de rechter om een stakingsbevel kan vragen;\nverzoekt de regering om in samenspraak met het Openbaar Ministerie richtsnoeren op te stellen voor de toepassing van artikel 4a,\nen gaat over tot de orde van de dag.\nMutluer",
  "content_char_count": 1393,
  "source": {
    "document_id": "31d27346-9661-4e77-ab5c-339e30a8c77e",
    "document_nummer": "2025D11931",
    "document_soort": "Motie",
    "publication_id": "59e81411-0af0-4d9e-8d11-37d072a0ecd3",
    "publication_content_type": "application/xml",
    "publication_length": 2745,
    "cached": false,
    "binary_path": "bronmateriaal-onbewerkt\\cache\\document_publications\\59e81411-0af0-4d9e-8d11-37d072a0ecd3.xml"
  },
  "issues": []
}