{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1158\nMOTIE VAN DE LEDEN OLGER VAN DIJK EN GRINWIS\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat er in de aanstaande luchtruimherziening aangestuurd wordt op een vierde aanvliegroute naar Schiphol;\noverwegende dat deze vierde aanvliegroute naar verwachting zal leiden tot concentratie van geluidsoverlast bij nieuwe groepen omwonenden in de provincies Gelderland en Utrecht;\noverwegende dat in het commissiedebat Luchtvaart van 27 juni 2023 een procedure is toegezegd om de Kamer de gelegenheid te geven om een politiek debat te voeren over de luchtruimherziening;\nverzoekt de regering een externe commissie in te stellen bestaande uit experts en omwonenden die de nut en noodzaak van een vierde aanvliegroute zal beoordelen in het licht van de veranderende omstandigheden;\nverzoekt de regering de bevindingen van deze commissie mee te sturen met het voorlopig ontwerp van de hoofdstructuur van de luchtruimherziening in 2025, zodat de Kamer dit mee kan nemen in de besluitvorming,\nen gaat over tot de orde van de dag.\nOlger van Dijk\nGrinwis",
  "content_char_count": 1171,
  "source": {
    "document_id": "f9619aab-f410-4066-b900-3d0889ff8596",
    "document_nummer": "2024D23294",
    "document_soort": "Motie",
    "publication_id": "6a78483e-6bea-42c2-b7b0-48176166d65f",
    "publication_content_type": "application/xml",
    "publication_length": 2618,
    "cached": false,
    "binary_path": "bronmateriaal-onbewerkt\\cache\\document_publications\\6a78483e-6bea-42c2-b7b0-48176166d65f.xml"
  },
  "issues": []
}