{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 561\nStructuurvisie Windenergie op Zee (SV WoZ)\nNr.\n81\nMOTIE VAN HET LID DE VOS\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat de Minister voor Klimaat en Groene Groei voornemens zou zijn om nieuwe windturbines op land toe te staan tot een afstand van woningen van slechts twee keer de tiphoogte;\nconstaterende dat uit verschillende onderzoeken en signalen blijkt dat windturbines in de nabijheid van woningen kunnen leiden tot gezondheidsklachten, zoals slaapstoornissen;\nconstaterende dat in andere Europese landen, zoals Denemarken, strengere afstandsnormen worden gehanteerd;\nverzoekt de regering een moratorium in te stellen op de plaatsing van nieuwe windturbines op land ten minste totdat een onafhankelijke en uitgebreide evaluatie heeft plaatsgevonden naar de gezondheidsrisico's;\nverzoekt de regering de afstandsnorm voor windturbines tot woningen opnieuw te beoordelen, waarbij gezondheidsrisico's voor omwonenden eerste\nprioriteit krijgen;\nverzoekt de Kamer daarbij tijdig en transparant over deze herbeoordeling te informeren,\nen gaat over tot de orde van de dag.\nDe Vos",
  "content_char_count": 1191,
  "source": {
    "document_id": "2d9579fb-c37d-4fff-b7d7-c27a8eca27e0",
    "document_nummer": "2025D05138",
    "document_soort": "Motie",
    "publication_id": "07fbbee4-2f1a-40cd-8ea8-8cc8129ec1cf",
    "publication_content_type": "application/xml",
    "publication_length": 2656,
    "cached": false,
    "binary_path": "bronmateriaal-onbewerkt\\cache\\document_publications\\07fbbee4-2f1a-40cd-8ea8-8cc8129ec1cf.xml"
  },
  "issues": []
}