{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 389\nVergrijzing en het integrale ouderenbeleid\nNr.\n130\nMOTIE VAN HET LID SLAGT-TICHELMAN\nVoorgesteld\n27 november 2024\nDe Kamer,\ngehoord de beraadslaging,\nconstaterende dat Henk Geene een boek heeft geschreven over voorzorgcirkels;\nconstaterende dat voorzorgcirkels kleinschalige, laagdrempelige, informele verbanden zijn van acht tot veertien ouderen, familieleden, jongeren, vrijwilligers of buren, altijd op loop- of fietsafstand, op eigen initiatief, met eigen regie, met commitment naar elkaar;\nconstaterende dat er mooie resultaten worden behaald, zoals onderlinge verbondenheid, minder eenzaamheid en afname van de druk op de directe, vaak zwaar belaste mantelzorger, en dat hiermee de druk op de formele zorg verminderd kan worden;\noverwegende dat Henk Geene de ontwikkeling van de voorzorgcirkels heeft overgedragen aan Nederland Zorgt Voor Elkaar en een samenwerking is aangegaan met een zorgverzekeraar;\nverzoekt de regering deze oplossingsrichting te omarmen, om landelijk voorzorgcirkels te stimuleren en door heel Nederland mede mogelijk te maken in regionale samenwerkingsverbanden, bijvoorbeeld met brancheverenigingen van senioren, Nederland Zorgt Voor Elkaar, IZA-regio's of andere samenwerkingsverbanden als met zorgverzekeraars en/of zorgkantoren,\nen gaat over tot de orde van de dag.\nSlagt-Tichelman",
  "content_char_count": 1393,
  "source": {
    "document_id": "47e97fa5-160f-4885-9f5a-085d1ec13970",
    "document_nummer": "2024D46492",
    "document_soort": "Motie",
    "publication_id": "5e120324-f1e4-42ab-ba37-48089f94c372",
    "publication_content_type": "application/xml",
    "publication_length": 2766,
    "cached": false,
    "binary_path": "bronmateriaal-onbewerkt\\cache\\document_publications\\5e120324-f1e4-42ab-ba37-48089f94c372.xml"
  },
  "issues": []
}