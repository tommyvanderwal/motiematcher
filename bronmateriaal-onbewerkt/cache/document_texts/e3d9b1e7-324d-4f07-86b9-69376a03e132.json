{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1484\nMOTIE VAN HET LID KRÖGER C.S.\nVoorgesteld\n11 maart 2025\nDe Kamer,\ngehoord de beraadslaging,\noverwegende dat uit de Klimaat- en Energieverkenning van najaar 2024 blijkt dat er minder dan 5% kans is dat de klimaatdoelen zoals vastgelegd in de Klimaatwet worden gehaald;\noverwegende dat Nederland nog steeds afhankelijk is van Rusland voor zijn energievoorziening en in toenemende mate ook van Amerika, via de import van lng;\noverwegende dat het afbouwen van onze afhankelijkheid van fossiele brandstoffen – kolen, olie en gas – cruciaal is, zowel voor het reduceren van broeikasgasemissies als voor het verminderen van geopolitieke afhankelijkheden;\nconstaterende dat het kabinet bij de Voorjaarsnota tevens met een pakket aan alternatief beleid komt om de doelen te bereiken;\nverzoekt de regering om het afbouwen van fossiele brandstoffen, zeker die uit niet-West-Europese landen, als hoge prioriteit te bestempelen binnen de aanpak van de huidige geopolitieke crisis en dit tot uitdrukking te laten komen in het voorjaarspakket met alternatief klimaatbeleid,\nen gaat over tot de orde van de dag.\nKröger\nRooderkerk\nTeunissen\nGrinwis\nBeckerman\nKoekkoek",
  "content_char_count": 1266,
  "source": {
    "document_id": "f8a86c4a-39b9-409f-88ec-3b2c6a0be426",
    "document_nummer": "2025D10322",
    "document_soort": "Motie",
    "publication_id": "e3d9b1e7-324d-4f07-86b9-69376a03e132",
    "publication_content_type": "application/xml",
    "publication_length": 2810,
    "cached": false,
    "binary_path": "bronmateriaal-onbewerkt\\cache\\document_publications\\e3d9b1e7-324d-4f07-86b9-69376a03e132.xml"
  },
  "issues": []
}