{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n642\nMOTIE VAN DE LEDEN DASSEN EN MARTENS-AMERICA\nVoorgesteld\n14 mei 2025\nDe Kamer,\ngehoord de beraadslaging,\nconstaterende dat er in Nederland een gebrek is aan risicokapitaal voor de vroege fase van innovatieve start-ups;\noverwegende dat in het Verenigd Koninkrijk regelingen zoals de Enterprise Investment Scheme en de Seed Enterprise Investment Scheme succesvol zijn in het aantrekken van particuliere investeerders met sectorkennis, zogeheten business angels, door middel van fiscale stimulansen;\noverwegende dat dergelijke regelingen hebben bijgedragen aan de groei, werkgelegenheid en innovatiekracht van start-ups;\nverzoekt de regering om samen met de kabinetsreactie over de mogelijke uitwerkingen, varianten en opties van een dergelijke fiscale stimuleringsregeling voor start-ups uit te werken en naar de Tweede Kamer te sturen,\nen gaat over tot de orde van de dag.\nDassen\nMartens-America",
  "content_char_count": 1016,
  "source": {
    "document_id": "73893b98-9a2c-4ce3-8229-a75bae88ac3d",
    "document_nummer": "2025D21433",
    "document_soort": "Motie",
    "publication_id": "d9567fab-2f94-4fa7-8017-faa5d0164bad",
    "publication_content_type": "application/xml",
    "publication_length": 4807,
    "cached": false,
    "binary_path": "bronmateriaal-onbewerkt\\cache\\document_publications\\d9567fab-2f94-4fa7-8017-faa5d0164bad.xml"
  },
  "issues": []
}