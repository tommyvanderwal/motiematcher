{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n38\nMOTIE VAN DE LEDEN FLACH EN BIKKER\nVoorgesteld\n3 april 2025\nDe Kamer,\ngehoord de beraadslaging,\nconstaterende dat bij de herverdeling van het Gemeentefonds door middel van het aangepaste ingroeipad rekening is gehouden met de situatie van gemeenten met een beperkte financiële draagkracht en een lage sociaaleconomische status;\noverwegende dat de financiële situatie van gemeenten inmiddels behoorlijk veranderd kan zijn en dat de volgende stap in de ontwikkeling van het Gemeentefonds een jaar langer duurt dan beoogd;\nverzoekt de regering op basis van actuele cijfers te berekenen of nog meer gemeenten onder het aangepaste ingroeipad zouden vallen en dit ingroeipad voor de jaren 2025 en 2026 ook op deze gemeenten toe te passen,\nen gaat over tot de orde van de dag.\nFlach\nBikker",
  "content_char_count": 946,
  "source": {
    "document_id": "a9314a51-21df-4e2a-83c9-2f11969eed71",
    "document_nummer": "2025D14628",
    "document_soort": "Motie",
    "publication_id": "83ce6895-0c8f-4671-ab7a-844d8e19e430",
    "publication_content_type": "application/xml",
    "publication_length": 2403,
    "cached": false,
    "binary_path": "bronmateriaal-onbewerkt\\cache\\document_publications\\83ce6895-0c8f-4671-ab7a-844d8e19e430.xml"
  },
  "issues": []
}