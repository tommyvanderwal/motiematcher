{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1411\nMOTIE VAN HET LID SIX DIJKSTRA C.S.\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat de Informatiepunten Digitale Overheid (IDO's) in bibliotheken en wijkgebouwen goed werk leveren en behulpzaam zijn bij vragen van mensen over de digitale overheid;\noverwegende dat de Kamer in de aangenomen motie-Van Nispen/Palmen (\n36 600-VI, nr. 91\n) heeft uitgesproken dat er een landelijk dekkend netwerk van laagdrempelige voorzieningen voor rechtshulp, zoals het Huis van het Recht, moet komen, en dat hiertoe inmiddels een kwartiermaker is aangesteld;\nvan mening dat het voor de mens met een probleem vooral van belang is dát er een bereikbaar loket is voor de hulpvraag, of dat nu hulp bij digitale zaken is of bij een probleem van sociaal-juridische aard, en dat een zoektocht naar het juiste loket zo veel mogelijk voorkomen moet worden;\nconstaterende dat het voor de overheid ook efficiënter is om beide voorzieningen of loketten, die vanuit bibliotheken en buurthuizen zouden gaan functioneren, te integreren;\nverzoekt de regering de samenwerking te bevorderen tussen de Informatiepunten Digitale Overheid en het landelijk dekkend netwerk voor mensen met sociaal-juridische problematiek (Huizen van het Recht) en hiertoe met concrete voorstellen te komen,\nen gaat over tot de orde van de dag.\nSix Dijkstra\nKoops\nVan Nispen",
  "content_char_count": 1513,
  "source": {
    "document_id": "8f6d28aa-508f-4cbe-9932-fa08c549803a",
    "document_nummer": "2025D42254",
    "document_soort": "Motie",
    "publication_id": "1a01575a-1864-4a3e-ab6a-7171e15fb13e",
    "publication_content_type": "application/xml",
    "publication_length": 5454,
    "cached": false,
    "binary_path": "bronmateriaal-onbewerkt\\cache\\document_publications\\1a01575a-1864-4a3e-ab6a-7171e15fb13e.xml"
  },
  "issues": []
}