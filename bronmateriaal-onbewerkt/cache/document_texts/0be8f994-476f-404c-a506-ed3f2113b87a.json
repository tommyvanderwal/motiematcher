{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 584\nWijziging van de Handelsregisterwet 2007 en de Implementatiewet registratie uiteindelijk belanghebbenden van trusts en soortgelijke juridische constructies ter beperking van de toegang tot informatie over uiteindelijk belanghebbenden van vennootschappen en andere juridische entiteiten alsmede van de toegang tot informatie over uiteindelijk belanghebbenden van trusts en soortgelijke juridische constructies (Wijzigingswet beperking toegang UBO-registers)\nNr.\n19\nMOTIE VAN HET LID FLACH\nVoorgesteld tijdens het Wetgevingsoverleg van\n10 februari 2025\nDe Kamer,\ngehoord de beraadslaging,\nconstaterende dat de UBO-wetgeving ook van toepassing is op verenigingen en stichtingen, waaronder algemeen nut beogende instellingen (anbi's);\nconstaterende dat er vanuit de EU diverse voorstellen komen om witwassen en terrorismefinanciering tegen te gaan, waaronder ook voorstellen die betrekking hebben op het UBO-register;\noverwegende dat dit een grote (administratieve) lastendruk legt op anbi's, en dat de witwasaanpak bij anbi-instellingen risicogebaseerd moet zijn;\nverzoekt de regering de ruimte die Europese regelgeving biedt om de lastendruk voor anbi's te beperken zo veel als mogelijk te gebruiken, en in toekomstige Europese onderhandelingen de positie van anbi's voor het voetlicht te brengen, teneinde een risicogebaseerde aanpak te stimuleren en de lastendruk voor anbi's te beperken,\nen gaat over tot de orde van de dag.\nFlach",
  "content_char_count": 1509,
  "source": {
    "document_id": "48cddca5-d8c5-4f1b-82d8-bfbe80c3bc67",
    "document_nummer": "2025D05566",
    "document_soort": "Motie",
    "publication_id": "0be8f994-476f-404c-a506-ed3f2113b87a",
    "publication_content_type": "application/xml",
    "publication_length": 2861,
    "cached": false,
    "binary_path": "bronmateriaal-onbewerkt\\cache\\document_publications\\0be8f994-476f-404c-a506-ed3f2113b87a.xml"
  },
  "issues": []
}