{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n62\nMOTIE VAN DE LEDEN PETER DE GROOT EN GRINWIS\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\noverwegende dat de continuïteit van de drinkwatervoorziening randvoorwaardelijk is voor het functioneren van de maatschappij en dat het Rijk verantwoordelijk is voor de waterveiligheid, met name in relatie tot vitale infrastructuur;\noverwegende dat pompstation Bergambacht van drinkwaterbedrijf Dunea een hoge kans van overstroming heeft (1 op 200) met een catastrofale impact, namelijk langdurige uitval van drinkwater van minimaal een halfjaar tot een jaar voor 1,3 miljoen mensen in Zuid-Holland (Haaglanden en omgeving);\noverwegende dat het dijktraject rondom Bergambacht met de huidige programmering van het Hoogwaterbeschermingsprogramma pas in 2050 is versterkt (met een overstromingskans van 1 op 3.000);\nverzoekt de regering om versterking van dijktraject 15–2 binnen het Hoogwaterbeschermingsprogramma te prioriteren om versneld de kans op een overstroming van pompstation Bergambacht terug te brengen naar 1 op 3.000,\nen gaat over tot de orde van de dag.\nPeter de Groot\nGrinwis",
  "content_char_count": 1334,
  "source": {
    "document_id": "ebc683fd-56ad-4dee-936b-d8d73849fc9a",
    "document_nummer": "2024D03024",
    "document_soort": "Motie",
    "publication_id": "86b79f65-3ffc-4b05-85b6-9269c18d6c3b",
    "publication_content_type": "application/xml",
    "publication_length": 2815,
    "cached": false,
    "binary_path": "bronmateriaal-onbewerkt\\cache\\document_publications\\86b79f65-3ffc-4b05-85b6-9269c18d6c3b.xml"
  },
  "issues": []
}