{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1685\nMOTIE VAN DE LEDEN BROMET EN VAN CAMPEN\nVoorgesteld\n14 november 2024\nDe Kamer,\ngehoord de beraadslaging,\nconstaterende dat alle betrokken landen bij de VN-Biodiversiteitstop de kans hadden om een natuurplan in te dienen met een nationale aanpak van biodiversiteitsverlies;\noverwegende dat Nederland heeft besloten om het conceptnatuurplan te wijzigen waardoor het de kans heeft laten liggen om dit op tijd in te dienen bij de VN-Biodiversiteitstop;\noverwegende dat het kabinet stelt dat Nederland zich inzet als betrouwbare partner in de strijd tegen biodiversiteitsverlies en de Kamer heeft opgeroepen hiertoe een natuurplan voor te bereiden;\nverzoekt de regering om het conceptnatuurplan met de Kamer te delen en nog dit jaar toe te lichten op welke punten dit in strijd is met het hoofdlijnenakkoord, hoe deze punten dienen te worden aangepast en welk vervolg er wordt gegeven aan het natuurplan in nationale en internationale context,\nen gaat over tot de orde van de dag.\nBromet\nVan Campen",
  "content_char_count": 1111,
  "source": {
    "document_id": "02e222a1-5fe9-40b6-86de-e953ba7e8f33",
    "document_nummer": "2024D44231",
    "document_soort": "Motie",
    "publication_id": "f975ee85-0d84-4d49-88b4-a29b61a9dd75",
    "publication_content_type": "application/xml",
    "publication_length": 2547,
    "cached": false,
    "binary_path": "bronmateriaal-onbewerkt\\cache\\document_publications\\f975ee85-0d84-4d49-88b4-a29b61a9dd75.xml"
  },
  "issues": []
}