{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n505\nMOTIE VAN DE LEDEN BROMET EN BECKERMAN\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat uit jurisprudentie blijkt dat het additionaliteitsvereiste ook bij extern salderen tussen private partijen geldt;\noverwegende dat Schiphol nu alsnog een additionaliteitstoets uitvoert in voorbereiding op het hoger beroep van het handhavingsverzoek;\noverwegende dat er meerdere moties liggen die oproepen een einde te maken aan de stikstofjacht op boeren door luchthavens;\noverwegende dat het Rijk grootaandeelhouder is van Schiphol;\nverzoekt de regering als grootaandeelhouder te voorkomen dat als uit de additionaliteitstoets blijkt dat aanvullende stikstofruimte nodig is voor al zijn activiteiten deze niet met stikstofrechten van boeren mag worden gevuld maar dat het gat wordt gedicht door minder of schonere vluchten,\nen gaat over tot de orde van de dag.\nBromet\nBeckerman",
  "content_char_count": 1006,
  "source": {
    "document_id": "c9530055-04dc-4822-8c82-43dd2fc29d29",
    "document_nummer": "2024D26200",
    "document_soort": "Motie",
    "publication_id": "cf6916ad-f3da-443d-8147-445bfd234269",
    "publication_content_type": "application/xml",
    "publication_length": 2451,
    "cached": false,
    "binary_path": "bronmateriaal-onbewerkt\\cache\\document_publications\\cf6916ad-f3da-443d-8147-445bfd234269.xml"
  },
  "issues": []
}