{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1247\nMOTIE VAN DE LEDEN DE HOOP EN GRINWIS\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat er bij de Voorjaarnota geen structurele oplossing gevonden is voor de forse stijging van de tarieven bij NS;\noverwegende dat nu er geen structurele oplossing gevonden is, de tarieven fors zullen stijgen en/of de dienstregeling zal moeten worden afgeschaald en de trein hierdoor voor veel mensen een minder aantrekkelijk vervoermiddel zal worden;\nvan mening dat het ov juist aantrekkelijker en toegankelijker zou moeten zijn zodat door het hele land de bereikbaarheid op orde is en vervoersarmoede wordt teruggedrongen;\nverzoekt de regering om voor de begroting met een voorstel te komen waarbij de prijsstijging wordt beperkt en de dienstregeling niet afgeschaald wordt,\nen gaat over tot de orde van de dag.\nDe Hoop\nGrinwis",
  "content_char_count": 956,
  "source": {
    "document_id": "f4109843-7116-4d88-a642-6e6aa7349013",
    "document_nummer": "2025D24546",
    "document_soort": "Motie",
    "publication_id": "a833d24c-d09b-40b8-b3d7-7cedd27b444d",
    "publication_content_type": "application/xml",
    "publication_length": 4688,
    "cached": false,
    "binary_path": "bronmateriaal-onbewerkt\\cache\\document_publications\\a833d24c-d09b-40b8-b3d7-7cedd27b444d.xml"
  },
  "issues": []
}