{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 322\nKinderopvang\nNr.\n565\nMOTIE VAN HET LID HAAGE\nVoorgesteld\n4 september 2025\nDe Kamer,\ngehoord de beraadslaging,\nconstaterende dat recht op kinderopvangtoeslag alleen bestaat als beide ouders werken, maar dat er een groep ouders bestaat die niet kan werken, bijvoorbeeld omdat zij chronisch ziek zijn, terminaal ziek zijn, herstellen of mantelzorg hebben;\noverwegende dat zorg en herstel ook arbeid zijn, dat toegang tot de kinderopvang deze situaties aanzienlijk kan verlichten en dat elk kind recht heeft op een goede ontwikkeling;\nvan mening dat kinderopvang een basisvoorziening zou moeten zijn die bijdraagt aan kansengelijkheid en de ontwikkeling van kinderen;\nverzoekt de regering om de arbeidseis in de kinderopvangtoeslag af te schaffen en dit te dekken door de maximumpremiegrens in de inkomensafhankelijke bijdrage Zvw te verhogen,\nen gaat over tot de orde van de dag.\nHaage",
  "content_char_count": 960,
  "source": {
    "document_id": "6354eca2-536f-4ba6-b20c-c68e97809649",
    "document_nummer": "2025D37296",
    "document_soort": "Motie",
    "publication_id": "5f4fb174-4dbe-4405-aee7-63a8bb7053be",
    "publication_content_type": "application/xml",
    "publication_length": 4382,
    "cached": false,
    "binary_path": "bronmateriaal-onbewerkt\\cache\\document_publications\\5f4fb174-4dbe-4405-aee7-63a8bb7053be.xml"
  },
  "issues": []
}