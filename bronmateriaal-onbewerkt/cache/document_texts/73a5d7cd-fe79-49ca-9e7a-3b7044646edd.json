{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 477\nGeneesmiddelenbeleid\nNr.\n871\nMOTIE VAN DE LEDEN DIJK EN KRUL\nVoorgesteld\n7 maart 2024\nDe Kamer,\ngehoord de beraadslaging,\nconstaterende dat de tekorten aan geneesmiddelen in Nederland nooit zo groot waren;\nconstaterende dat een deel van de oorzaken hiervan ligt in de grote mate waarin we afhankelijk zijn van andere landen voor de productie van geneesmiddelen;\nverzoekt het kabinet zo snel mogelijk met een lijst te komen van geneesmiddelen die essentieel zijn voor Nederlandse patiÃ«nten;\nverzoekt het kabinet tevens een plan uit te werken om de productie van deze geneesmiddelen zo veel als mogelijk te organiseren in eigen land, en indien dit niet mogelijk is Europees, door bijvoorbeeld collectief meerjarige afspraken te maken met farmaceutische bedrijven,\nen gaat over tot de orde van de dag.\nDijk\nKrul",
  "content_char_count": 886,
  "source": {
    "document_id": "cae7d71b-3843-479e-b30a-1bc9c2fdc4e3",
    "document_nummer": "2024D08852",
    "document_soort": "Motie",
    "publication_id": "73a5d7cd-fe79-49ca-9e7a-3b7044646edd",
    "publication_content_type": "application/xml",
    "publication_length": 2311,
    "cached": false,
    "binary_path": "bronmateriaal-onbewerkt\\cache\\document_publications\\73a5d7cd-fe79-49ca-9e7a-3b7044646edd.xml"
  },
  "issues": []
}