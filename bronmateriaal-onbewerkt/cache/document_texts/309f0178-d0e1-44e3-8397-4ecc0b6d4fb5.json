{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n36\nMOTIE VAN DE LEDEN CEDER EN BIKKER\nVoorgesteld\n5 juni 2025\nDe Kamer,\ngehoord de beraadslaging,\nconstaterende dat er onderzoeksrapporten zijn, waaronder die van het Centrum Kinderhandel en Mensenhandel, die stellen dat de toepassing van het non-punishmentbeginsel «ernstig tekortschiet»;\nconstaterende dat de regering niet voornemens is het non-punishmentbeginsel in de wet te verankeren, maar van mening is dat het non-punishmentbeginsel in de praktijk wordt toegepast;\noverwegende dat het non-punishmentbeginsel volgt uit verdragsrechtelijke verplichtingen, en dat afdoende naleving dus van belang is;\nverzoekt de regering om jaarlijks te monitoren in hoeverre het non-punishmentbeginsel in de praktijk wordt toegepast, en de Kamer hierover te informeren,\nen gaat over tot de orde van de dag.\nCeder\nBikker",
  "content_char_count": 1227,
  "source": {
    "document_id": "faac9787-9092-47b9-9c53-adbfb75c5127",
    "document_nummer": "2025D26463",
    "document_soort": "Motie",
    "publication_id": "309f0178-d0e1-44e3-8397-4ecc0b6d4fb5",
    "publication_content_type": "application/xml",
    "publication_length": 5504,
    "cached": false,
    "binary_path": "bronmateriaal-onbewerkt\\cache\\document_publications\\309f0178-d0e1-44e3-8397-4ecc0b6d4fb5.xml"
  },
  "issues": []
}