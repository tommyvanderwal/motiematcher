{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 625\nWaterbeleid\nNr.\n705\nMOTIE VAN DE LEDEN KOSTIĆ EN BAMENGA\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de verkoop van de hoeveelheid bestrijdingsmiddelen met een werkzame pfas-stof in de periode 2010–2023 met 80% is toegenomen, waarmee pfas overal door het land wordt verspreid en in het water terechtkomt, dus niet alleen bij eieren van hobbykippen;\nconstaterende dat het RIVM in 2021 al vaststelde dat Nederlanders te veel pfas binnenkrijgen via voedsel en drinkwater;\nconstaterende dat drinkwaterbedrijven pfas-houdende bestrijdingsmiddelen in de Rijn en de Maas in concentraties boven de veilige drinkwaternorm aantreffen;\noverwegende dat het RIVM aangeeft dat negatieve effecten op het immuunsysteem bij de huidige blootstelling vanuit voedsel en kraanwater niet kunnen worden uitgesloten;\noverwegende dat pfas-stoffen in bestrijdingsmiddelen zijn uitgezonderd van het in voorbereiding zijnde Europese pfas-verbod, maar dat het binnen bestaande Europese regelgeving over bestrijdingsmiddelen wel mogelijk is om deze stoffen te beperken;\noverwegende dat de massale verspreiding van pfas-stoffen in bestrijdingsmiddelen de Nederlandse belastingbetaler veel geld kost;\nverzoekt de regering om onderzoek te doen om tot uitfasering van de bestrijdingsmiddelen met pfas-stoffen te komen, en de Kamer over de conclusies in het derde kwartaal van 2025 te informeren,\nen gaat over tot de orde van de dag.\nKostić\nBamenga",
  "content_char_count": 1527,
  "source": {
    "document_id": "fe003e7f-653a-4bd0-a449-8cfd6af87374",
    "document_nummer": "2025D18788",
    "document_soort": "Motie",
    "publication_id": "d7bee5ab-d32b-459c-a5b4-8dc7dd051a39",
    "publication_content_type": "application/xml",
    "publication_length": 5370,
    "cached": false,
    "binary_path": "bronmateriaal-onbewerkt\\cache\\document_publications\\d7bee5ab-d32b-459c-a5b4-8dc7dd051a39.xml"
  },
  "issues": []
}