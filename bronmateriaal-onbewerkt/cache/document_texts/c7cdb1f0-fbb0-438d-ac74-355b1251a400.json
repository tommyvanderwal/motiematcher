{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1294\nMOTIE VAN HET LID SIX DIJKSTRA\nVoorgesteld\n20 februari 2025\nDe Kamer,\ngehoord de beraadslaging,\nvan mening dat de overheid voor haar informatiesystemen en hoogtechnologische toepassingen als AI en cloud moet aansturen op het realiseren van een hogere mate van digitale autonomie;\noverwegende dat dit enkel mogelijk is wanneer er sprake is van samenhangend overheidsbeleid en een duidelijke centrale coördinatie daarop;\nverzoekt de regering om het Coördinatiebesluit organisatie, bedrijfsvoering en informatiesystemen rijksdienst uit te breiden, zodanig dat de Minister van Binnenlandse Zaken en Koninkrijksrelaties kaders kan vaststellen ter bevordering van de digitale autonomie van de informatiesystemen van de ministeries, en in verband met het bevorderen van de digitale autonomie eisen kan stellen aan voorzieningen die door alle of een daarbij aangegeven deel van de ministeries zullen worden gebruikt,\nen gaat over tot de orde van de dag.\nSix Dijkstra",
  "content_char_count": 1090,
  "source": {
    "document_id": "52704f5d-b2ff-4c6c-8cb5-0498ce472f6a",
    "document_nummer": "2025D07240",
    "document_soort": "Motie",
    "publication_id": "c7cdb1f0-fbb0-438d-ac74-355b1251a400",
    "publication_content_type": "application/xml",
    "publication_length": 2424,
    "cached": false,
    "binary_path": "bronmateriaal-onbewerkt\\cache\\document_publications\\c7cdb1f0-fbb0-438d-ac74-355b1251a400.xml"
  },
  "issues": []
}