{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n822\nMOTIE VAN HET LID OOSTENBRINK\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat veel pro-scholen problemen hebben met het regelen van wenperiodes voor dagbesteding;\noverwegende dat instellingen voor dagbesteding veelal een vergoeding vragen voor het aanbieden van een dergelijke wenperiode;\noverwegende dat pro-scholen hier niet voor worden bekostigd;\nvan mening dat er een oplossing moet komen voor deze groep leerlingen;\nvan mening dat op dit momenteel te veel betrokken leerlingen geen passende wenperiode kunnen doorlopen;\nverzoekt de regering te onderzoeken of en hoe de mogelijkheden voor het volgen van een wenperiode voor dagbesteding voor pro-leerlingen kan worden verbeterd,\nen gaat over tot de orde van de dag.\nOostenbrink",
  "content_char_count": 865,
  "source": {
    "document_id": "01f4486e-538d-4137-b916-e952ca764536",
    "document_nummer": "2025D23415",
    "document_soort": "Motie",
    "publication_id": "1294add7-df52-4343-98f7-97784310f0ae",
    "publication_content_type": "application/xml",
    "publication_length": 4527,
    "cached": false,
    "binary_path": "bronmateriaal-onbewerkt\\cache\\document_publications\\1294add7-df52-4343-98f7-97784310f0ae.xml"
  },
  "issues": []
}