{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n36\nMOTIE VAN HET LID DE HOOP C.S.\nVoorgesteld\n25 januari 2024\nDe Kamer,\ngehoord de beraadslaging,\noverwegende dat uit recent onderzoek in opdracht van het ministerie blijkt dat de luchtvaart slechts een deel van de door hem veroorzaakte maatschappelijke kosten draagt;\noverwegende dat verdere tariefdifferentiatie en kostendekkende tarieven kunnen bijdragen aan een schonere en stillere luchtvaart en dat de voorlopers in de sector baat hebben bij het zwaarder belasten van herrie en uitstoot;\noverwegende dat Nederland op dit moment nog niet direct mag sturen op routenetwerk en krimp, maar wel op tarieven;\noverwegende dat Schiphol nog steeds bij de goedkope Europese luchthavens hoort;\nverzoekt de regering om voor de komende vaststelling van luchthaventarieven in te zetten op een veel sterkere differentiatie op geluid en uitstoot,\nen gaat over tot de orde van de dag.\nDe Hoop\nKostiÄ‡\nGrinwis",
  "content_char_count": 1096,
  "source": {
    "document_id": "c5317a24-292d-4e29-8ece-9b98cde71f88",
    "document_nummer": "2024D02495",
    "document_soort": "Motie",
    "publication_id": "7c05693d-1307-4f14-bfd1-ae8df76e7081",
    "publication_content_type": "application/xml",
    "publication_length": 2619,
    "cached": false,
    "binary_path": "bronmateriaal-onbewerkt\\cache\\document_publications\\7c05693d-1307-4f14-bfd1-ae8df76e7081.xml"
  },
  "issues": []
}