{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 362\nReikwijdte van artikel 68 Grondwet\nNr.\n79\nMOTIE VAN HET LID CHAKOR\nVoorgesteld\n19 maart 2025\nDe Kamer,\ngehoord de beraadslaging,\noverwegende dat artikel 68 van de Grondwet bepaalt dat Ministers en staatssecretarissen verplicht zijn de Kamer of een individueel Kamerlid de gevraagde inlichtingen te verstrekken, tenzij dit in strijd is met het belang van de Staat;\nconstaterende dat de term «belang van de Staat» in de praktijk wisselend wordt geïnterpreteerd en dat Kamerleden hierdoor hun controlerende taak niet altijd goed kunnen uitvoeren;\nconstaterende dat wanneer het verstrekken van gevraagde stukken met een beroep op het belang van de Staat wordt geweigerd, dit regelmatig onvoldoende wordt onderbouwd;\nverzoekt de regering om conform de unaniem aangenomen motie-Omtzigt c.s. (\n28 362, nr. 25\n) te herbevestigen dat op grond van artikel 68 een individueel Kamerlid specifieke documenten binnen een redelijke termijn moet kunnen ontvangen, tenzij het belang van de Staat zich hiertegen verzet, en dat dit laatste dan adequaat dient te worden gemotiveerd,\nen gaat over tot de orde van de dag.\nChakor",
  "content_char_count": 1184,
  "source": {
    "document_id": "e5b6dc8e-f224-4f4d-bdc7-66161fcffb27",
    "document_nummer": "2025D11659",
    "document_soort": "Motie",
    "publication_id": "9e2d9060-7a97-483c-ac0d-3ec20b2c37c5",
    "publication_content_type": "application/xml",
    "publication_length": 2606,
    "cached": false,
    "binary_path": "bronmateriaal-onbewerkt\\cache\\document_publications\\9e2d9060-7a97-483c-ac0d-3ec20b2c37c5.xml"
  },
  "issues": []
}