{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n540\nMOTIE VAN HET LID PETER DE GROOT\nVoorgesteld\n24 april 2025\nDe Kamer,\ngehoord de beraadslaging,\nconstaterende dat het voor een juist doorlopen Balanced Approachprocedure noodzakelijk is dat krimp van het aantal vliegtuigbewegingen alleen genomen wordt als lastresortmaatregel;\nconstaterende dat de regering in november 2025 een maatregelenpakket wil doorvoeren voor 15% geluidsreductie, mede door een krimp naar 478.000 vliegtuigbewegingen;\nconstaterende dat de regering zich ten doel heeft gesteld om een geluidsreductie van in totaal 20% te bewerkstelligen;\noverwegende dat de impact van de maatregelen zal worden geÃ«valueerd en een besluit zal worden genomen over eventuele aanvullende maatregelen in fase twee;\nverzoekt de regering, als blijkt uit de evaluatie dat het geluidsreductiedoel is behaald, de exploitatiebeperking in wet- en regelgeving aan te passen en deze mogelijke aanpassingen nu mee te nemen, zodat groei van het aantal vluchten van Schiphol op termijn weer mogelijk wordt,\nen gaat over tot de orde van de dag.\nPeter de Groot",
  "content_char_count": 1156,
  "source": {
    "document_id": "b51742eb-dd0f-4dc1-bedb-ff5b1a523057",
    "document_nummer": "2025D18807",
    "document_soort": "Motie",
    "publication_id": "39bff75e-7f12-46d8-98a5-f9aacb772dfa",
    "publication_content_type": "application/xml",
    "publication_length": 4804,
    "cached": false,
    "binary_path": "bronmateriaal-onbewerkt\\cache\\document_publications\\39bff75e-7f12-46d8-98a5-f9aacb772dfa.xml"
  },
  "issues": []
}