{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n23 235\nThuiszorg en wijkverpleging\nNr.\n256\nMOTIE VAN HET LID RICHARDSON\nVoorgesteld\n23 september 2025\nDe Kamer,\ngehoord de beraadslaging,\nconstaterende dat integrale prestaties de regeldruk voor gecontracteerde zorgaanbieders omlaag brengen, maar dat deze tijdelijk zijn;\nconstaterende dat de Nederlandse Zorgautoriteit concludeert dat prestaties alleen verantwoord kunnen worden ingevoerd bij gecontracteerde zorgaanbieders, omdat zorgverzekeraars bij niet-gecontracteerde zorg niet voldoende toezicht kunnen houden op de geleverde zorg;\noverwegende dat integrale prestaties daarom voor gecontracteerde zorgaanbieders in de wijkverpleging behouden moeten blijven;\nverzoekt de regering om gedifferentieerd reguleren voor gecontracteerde en niet-gecontracteerde zorg mogelijk te maken om de regeldruk zo laag mogelijk te houden,\nen gaat over tot de orde van de dag.\nRichardson",
  "content_char_count": 946,
  "source": {
    "document_id": "bbe52af7-e261-402d-af8b-d0f65c9094de",
    "document_nummer": "2025D41166",
    "document_soort": "Motie",
    "publication_id": "c187241b-5e7b-4519-864e-be17d0fb83cf",
    "publication_content_type": "application/xml",
    "publication_length": 4490,
    "cached": false,
    "binary_path": "bronmateriaal-onbewerkt\\cache\\document_publications\\c187241b-5e7b-4519-864e-be17d0fb83cf.xml"
  },
  "issues": []
}