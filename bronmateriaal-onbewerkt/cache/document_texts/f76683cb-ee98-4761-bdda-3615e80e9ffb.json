{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1144\nMOTIE VAN HET LID TSEGGAI\nVoorgesteld\n19 juni 2024\nDe Kamer,\ngehoord de beraadslaging,\noverwegende dat de financiële positie van studenten een van de belangrijkste factoren is in het welzijn van studenten;\noverwegende dat de bestaanszekerheid van studenten in het geding komt door de voorgenomen verlaging van de basisbeurs met € 160, door on- of slechtbetaalde stages en omdat te vrezen valt dat voornemens van het komende kabinet rond btw-verhogingen op studieboeken en het invoeren van een langstudeerboete de bestaanszekerheid van studenten verder onder druk zet;\nverzoekt de regering om onderzoek te doen welke maatregelen de bestaanszekerheid van mbo-, hbo- en wo-studenten kunnen bevorderen en financiële stress onder studenten kunnen tegengaan, en de Kamer hierover voorafgaande aan de plenaire behandeling van de komende OCW-begroting te informeren,\nen gaat over tot de orde van de dag.\nTseggai",
  "content_char_count": 1040,
  "source": {
    "document_id": "a3b0156a-6b10-4f98-8746-764c6cd668fa",
    "document_nummer": "2024D25690",
    "document_soort": "Motie",
    "publication_id": "f76683cb-ee98-4761-bdda-3615e80e9ffb",
    "publication_content_type": "application/xml",
    "publication_length": 2377,
    "cached": false,
    "binary_path": "bronmateriaal-onbewerkt\\cache\\document_publications\\f76683cb-ee98-4761-bdda-3615e80e9ffb.xml"
  },
  "issues": []
}