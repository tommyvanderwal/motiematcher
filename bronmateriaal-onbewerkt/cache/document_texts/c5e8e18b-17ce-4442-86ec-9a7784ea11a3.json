{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 395\nWijziging van de Politiewet 2012 in verband met een delegatiegrondslag voor een algemene maatregel van bestuur over de bewapening en uitrusting van buitengewoon opsporingsambtenaren\nNr.\n14\nMOTIE VAN HET LID DIEDERIK VAN DIJK\nVoorgesteld tijdens het Wetgevingsoverleg van\n23 januari 2025\nDe Kamer,\ngehoord de beraadslaging,\nconstaterende dat buitengewoon opsporingsambtenaren bij de aanvraag van geweldsmiddelen moeten aantonen dat sprake is van een in redelijkheid te verwachten kans dat de boa bij de vervulling van zijn functie met geweld of dreiging met geweld wordt geconfronteerd;\noverwegende dat hierbij ook de frequentie en mate waarin zich in het verleden situaties hebben voorgedaan waarbij bewapening wenselijk was geweest, betrokken worden;\noverwegende dat dit er in de praktijk toe leidt dat de vergunning van een boa die zijn dienstwapen in de afgelopen periode niet heeft gebruikt niet verlengd wordt, ofschoon hij daar wel toe bevoegd is;\nverzoekt de regering in de AMvB op te nemen dat bij de toekenning van geweldsmiddelen aan buitengewoon opsporingsambtenaren, in de afweging of er een redelijke verwachting is, rekening wordt gehouden met de taakstelling van de boa in plaats van met feitelijke incidenten, en hierbij de belasting met specifieke wetgeving mee te wegen,\nen gaat over tot de orde van de dag.\nDiederik van Dijk",
  "content_char_count": 1421,
  "source": {
    "document_id": "28f59176-a379-4c0a-99ce-c4937dda80a2",
    "document_nummer": "2025D02542",
    "document_soort": "Motie",
    "publication_id": "c5e8e18b-17ce-4442-86ec-9a7784ea11a3",
    "publication_content_type": "application/xml",
    "publication_length": 2772,
    "cached": false,
    "binary_path": "bronmateriaal-onbewerkt\\cache\\document_publications\\c5e8e18b-17ce-4442-86ec-9a7784ea11a3.xml"
  },
  "issues": []
}