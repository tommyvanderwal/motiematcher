{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2050\nMOTIE VAN DE LEDEN KLAVER EN PATERNOTTE\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat de VN waarschuwen voor hongersnood in Gaza;\nconstaterende dat het de verantwoordelijkheid van Israël is om voldoende humanitaire hulp in Gaza toe te laten;\noverwegende dat VN-secretaris-generaal Guterres stelt dat het «gruwelijk niveau van honger en lijden» een «door de mens gecreëerde ramp is»;\noverwegende dat honger als wapen onaanvaardbaar is en Nederland zich binnen de VN heeft hardgemaakt voor de verankering van deze misdaad;\nverzoekt de regering om er bij internationale partners op aan te dringen om te stoppen met de levering van wapens die in Gaza worden ingezet en bij aanhoudende weigering van Israël om massaal humanitaire hulp toe te laten handelspreferenties zoals het EU-associatieakkoord op te schorten,\nen gaat over tot de orde van de dag.\nKlaver\nPaternotte",
  "content_char_count": 1004,
  "source": {
    "document_id": "4e2348ba-29b8-4276-b461-1d31f73e4a5c",
    "document_nummer": "2024D10682",
    "document_soort": "Motie",
    "publication_id": "4b91da9f-8248-4d38-94eb-986e2ca46f9c",
    "publication_content_type": "application/xml",
    "publication_length": 2468,
    "cached": false,
    "binary_path": "bronmateriaal-onbewerkt\\cache\\document_publications\\4b91da9f-8248-4d38-94eb-986e2ca46f9c.xml"
  },
  "issues": []
}