{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1249\nMOTIE VAN HET LID EERDMANS\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat de gezamenlijke spoorvervoerders in 2023 een stijging van 8% van de geweldsincidenten tegen het personeel registreerden;\nconstaterende dat Rover en ProRail met klem hebben gepleit voor een terugkeer van de spoorwegpolitie;\nconstaterende dat op het traject Zwolle-Emmen in het eerste kwartaal vorig jaar al 331 incidenten tegen het ov-personeel waren;\nverzoekt het kabinet in overleg met Arriva en binnen de huidige politiecapaciteit een pilot uit te werken op het traject Zwolle-Emmen met een speciale politie-eenheid die zich richt op agressie en zwartrijders in de trein en rondom perrons,\nen gaat over tot de orde van de dag.\nEerdmans",
  "content_char_count": 841,
  "source": {
    "document_id": "f3d19325-3b0b-44ae-9e3e-da4698943122",
    "document_nummer": "2025D02094",
    "document_soort": "Motie",
    "publication_id": "e61b6655-f64a-43b7-8b71-9cfcfbe8aa75",
    "publication_content_type": "application/xml",
    "publication_length": 2194,
    "cached": false,
    "binary_path": "bronmateriaal-onbewerkt\\cache\\document_publications\\e61b6655-f64a-43b7-8b71-9cfcfbe8aa75.xml"
  },
  "issues": []
}