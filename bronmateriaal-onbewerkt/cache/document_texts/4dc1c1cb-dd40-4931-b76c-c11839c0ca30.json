{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 446\nWijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten)\nNr.\n73\nMOTIE VAN DE LEDEN INGE VAN DIJK EN AARTSEN\nVoorgesteld\n1 april 2025\nDe Kamer,\ngehoord de beraadslaging,\nconstaterende dat de Minister nu geen bedrag kan noemen voor de leges die een uitlener moet betalen voor de toelatingsprocedure;\noverwegende dat het automatisch kunnen doorberekenen van kosten door een overheidsorganisatie geen prikkel in zich heeft om efficiënt te opereren;\noverwegende dat transparantie over de kosten een eerste stap is maar onvoldoende tegenwicht biedt;\nverzoekt de regering om apart te rapporteren over de opbouw van de kosten van de toelatings-, ontheffings- en aanwijzingsprocedures die doorberekend worden aan uitleners en inspectie-instellingen, en dezẹ kosten enkel automatisch aan te passen vanwege loon- en prijsbijstelling,\nen gaat over tot de orde van de dag.\nInge van Dijk\nAartsen",
  "content_char_count": 1174,
  "source": {
    "document_id": "dd2c0de3-cdec-48ed-9489-85c1e3375cdf",
    "document_nummer": "2025D14339",
    "document_soort": "Motie",
    "publication_id": "4dc1c1cb-dd40-4931-b76c-c11839c0ca30",
    "publication_content_type": "application/xml",
    "publication_length": 2600,
    "cached": false,
    "binary_path": "bronmateriaal-onbewerkt\\cache\\document_publications\\4dc1c1cb-dd40-4931-b76c-c11839c0ca30.xml"
  },
  "issues": []
}