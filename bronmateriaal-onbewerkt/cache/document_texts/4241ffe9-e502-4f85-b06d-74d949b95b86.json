{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 529\nGaswinning\nNr.\n1294\nMOTIE VAN DE LEDEN BECKERMAN EN BUSHOFF\nVoorgesteld\n14 mei 2025\nDe Kamer,\ngehoord de beraadslaging,\noverwegende dat met de nieuwe verduurzamingssubsidie nieuwe ongelijkheid gecreëerd dreigt te worden doordat sommige gebieden hogere vergoedingen krijgen en andere, waaronder Onderdendam (zeven keer epicentrum van een aardbeving) en Bedum (vijf keer het epicentrum), lagere;\nconstaterende dat de commissie-Van Geel heeft aanbevolen iedere bewoner in het aardbevingsgebied recht te geven op een verduurzaamd huis en de Staatssecretaris zegt Van Geel te omarmen;\nspreekt uit dat het creëren van nieuwe verschillen tussen bewoners ongewenst is;\nverzoekt de regering van start te gaan met de regeling en gelijktijdig een plan te ontwikkelen om alle bewoners in het mijnbouwschadegebied recht te geven op een verduurzaamd huis, en dat voor de begrotingsbehandeling te presenteren inclusief dekking,\nen gaat over tot de orde van de dag.\nBeckerman\nBushoff",
  "content_char_count": 1045,
  "source": {
    "document_id": "ed8731ae-b5e3-4554-aa9b-188402df315a",
    "document_nummer": "2025D21213",
    "document_soort": "Motie",
    "publication_id": "4241ffe9-e502-4f85-b06d-74d949b95b86",
    "publication_content_type": "application/xml",
    "publication_length": 4964,
    "cached": false,
    "binary_path": "bronmateriaal-onbewerkt\\cache\\document_publications\\4241ffe9-e502-4f85-b06d-74d949b95b86.xml"
  },
  "issues": []
}