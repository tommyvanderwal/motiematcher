{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1293\nMOTIE VAN DE LEDEN BECKERMAN EN DE HOOP\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat er ten minste 12.000 leegstaande woningen in Nederland zijn en het aantal leegstaande kantoorpanden ook toeneemt;\nconstaterende dat een leegstandsbelasting in Vlaanderen voor gemeenten van toegevoegde waarde is gebleken om eigenaren al in een of twee jaar ertoe te bewegen een einde te maken aan leegstand;\nconstaterende dat de Vereniging van Nederlandse Gemeenten om die reden al sinds minstens 2023 expliciet pleit voor een leegstandsheffing naar Vlaams model;\nvan mening dat leegstand in tijden van grote woningnood volstrekt onacceptabel is;\nverzoekt de regering om met gemeenten in overleg te gaan en het pakket aan maatregelen tegen leegstand uit te breiden met bijvoorbeeld een leegstandsheffing,\nen gaat over tot de orde van de dag.\nBeckerman\nDe Hoop",
  "content_char_count": 999,
  "source": {
    "document_id": "de25e3b8-c166-4884-8464-d661c816e91d",
    "document_nummer": "2025D13055",
    "document_soort": "Motie",
    "publication_id": "6bd5194d-f16f-4f49-b0a1-8114e737bb6b",
    "publication_content_type": "application/xml",
    "publication_length": 2445,
    "cached": false,
    "binary_path": "bronmateriaal-onbewerkt\\cache\\document_publications\\6bd5194d-f16f-4f49-b0a1-8114e737bb6b.xml"
  },
  "issues": []
}