{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n215\nMOTIE VAN DE LEDEN PATERNOTTE EN OMTZIGT\nVoorgesteld\n2 april 2024\nDe Kamer,\ngehoord de beraadslaging,\noverwegende dat Nederlanders het recht hebben om te weten of hun volksvertegenwoordiger zich mogelijk schuldig maakt aan omkoping of corruptie met Russisch geld;\noverwegende dat op 6 juni verkiezingen zullen plaatsvinden voor het Europees Parlement;\noverwegende dat het voor kandidaten onwenselijk is dat als gevolg van de onduidelijkheid over mogelijke be√Ønvloeding zij onderwerp van verdachtmakingen kunnen zijn;\noverwegende dat partijen hun kandidatenlijsten voor de Europese verkiezingen uiterlijk 23 april bij de Kiesraad moeten indienen;\nverzoekt het kabinet om het maximaal mogelijke te doen binnen de grenzen van de vertrouwelijkheid van de diensten, indien er sprake is van beschuldigingen van Russisch smeergeld bij Nederlandse politici, om de desbetreffende partijen te informeren alvorens zij hun kandidatenlijsten indienen voor de Europese verkiezingen,\nen gaat over tot de orde van de dag.\nPaternotte\nOmtzigt",
  "content_char_count": 1131,
  "source": {
    "document_id": "2977da28-58ef-4524-918d-d88bea37ae6d",
    "document_nummer": "2024D13008",
    "document_soort": "Motie",
    "publication_id": "3e61d4b5-3b34-4736-baa7-af80ccf9d97f",
    "publication_content_type": "application/xml",
    "publication_length": 2579,
    "cached": false,
    "binary_path": "bronmateriaal-onbewerkt\\cache\\document_publications\\3e61d4b5-3b34-4736-baa7-af80ccf9d97f.xml"
  },
  "issues": []
}