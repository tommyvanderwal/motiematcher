{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1174\nGEWIJZIGDE MOTIE VAN DE LEDEN ERGIN EN VAN BAARLE TER VERVANGING VAN DIE GEDRUKT ONDER NR. 1169\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat op basis van de AI-verordening er vereisten zijn vastgesteld die ertoe dienen te leiden dat in het gebruik van algoritmen het principe van non-discriminatie wordt gevolgd;\nconstaterende dat de toezichthouders verantwoordelijk zullen zijn voor de normuitleg van de AI-verordening en dat er een keurmerk opgesteld zal worden voor het gebruik van hoog-risico algoritmen;\nverzoekt de regering te bewerkstelligen dat er sectorspecifieke normuitleg komt van het keurmerk uit de AI-act, zodat de toezichthouders eenduidige begrippen hanteren en de regelgeving duidelijk is voor iedereen,\nverzoekt de regering tevens om in de normuitleg van de AI-verordening en het centrale keurmerk praktische waarborgen op te nemen om het principe van non-discriminatie te borgen in het ontwerp, de toepassing en controle op de inzet van algoritmen,\nen gaat over tot de orde van de dag.\nErgin\nVan Baarle",
  "content_char_count": 1187,
  "source": {
    "document_id": "f50e3732-55fb-43e6-8908-bd864d62cb10",
    "document_nummer": "2024D19813",
    "document_soort": "Motie (gewijzigd/nader)",
    "publication_id": "07d4b4b5-39e2-4b3b-aba1-208408ec41bb",
    "publication_content_type": "application/xml",
    "publication_length": 2612,
    "cached": false,
    "binary_path": "bronmateriaal-onbewerkt\\cache\\document_publications\\07d4b4b5-39e2-4b3b-aba1-208408ec41bb.xml"
  },
  "issues": []
}