{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n24\nMOTIE VAN HET LID BOOMSMA C.S.\nVoorgesteld\n7 november 2024\nDe Kamer,\ngehoord de beraadslaging,\noverwegende dat migratiepartnerschappen met derde landen buiten de EU belangrijk zijn om grip op migratie te krijgen;\noverwegende dat artikel 21 uit het EU-verdrag stelt dat het respecteren van democratische, rechtsstatelijke en mensenrechtelijke principes een integraal onderdeel dient te zijn van partnerschappen met derde landen;\noverwegende dat er nu geen richtlijnen zijn op basis waarvan de voortgang en implementatie van migratiepartnerschappen periodiek worden getoetst;\noverwegende dat migranten het risico lopen op uitbuiting en schendingen van hun fundamentele rechten;\noverwegende dat schending van mensenrechten het verlangen naar en de kans op doorreis juist vergroot;\nverzoekt de regering om voor EU- en bilaterale migratiepartnerschappen protocollen op te stellen over de naleving van mensenrechten en bescherming tegen uitbuiting, inclusief een risicoanalyse en afspraken over de voortgang en de naleving ervan,\nen gaat over tot de orde van de dag.\nBoomsma\nDiederik van Dijk\nCeder",
  "content_char_count": 1281,
  "source": {
    "document_id": "dcd2eb60-75aa-4273-b2ba-06fdc19246f5",
    "document_nummer": "2024D42665",
    "document_soort": "Motie",
    "publication_id": "710b80e9-e0cd-4e35-9e51-bd14fc9f1da3",
    "publication_content_type": "application/xml",
    "publication_length": 2874,
    "cached": false,
    "binary_path": "bronmateriaal-onbewerkt\\cache\\document_publications\\710b80e9-e0cd-4e35-9e51-bd14fc9f1da3.xml"
  },
  "issues": []
}