{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 477\nGeneesmiddelenbeleid\nNr.\n927\nMOTIE VAN HET LID CLAASSEN\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat de huidige aanpak voor toegang tot nieuwe geneesmiddelen een «one size fits all»-benadering is en er vaak veel tijd te winnen is voor patiënten door middel van creatieve, op maat gemaakte oplossingen per medicijn;\noverwegende dat een maatwerkaanpak kan leiden tot snellere toegang tot nieuwe geneesmiddelen en patiënten dan eerder geholpen kunnen worden;\noverwegende dat flexibiliteit in het onderhandelingsproces kan bijdragen aan efficiëntie van het proces en het overeenkomen van een prijs;\noverwegende dat een maatwerkaanpak aansluiting vindt bij de aangenomen motie op stuk nr.\n183 (32 805)\nover het stimuleren dat fabrikanten, het Zorginstituut, CBG en de beroepsgroepen eerder met elkaar in gesprek gaan over hun studieopzet met als doel de postsluisperiode te verkorten;\nverzoekt de regering te bewerkstelligen dat er meer flexibiliteit en maatwerk in het onderhandelingsproces voor nieuwe geneesmiddelen kan worden geïntroduceerd,\nen gaat over tot de orde van de dag.\nClaassen",
  "content_char_count": 1199,
  "source": {
    "document_id": "8b6a670c-6251-440b-bc68-db134f52bc48",
    "document_nummer": "2025D11759",
    "document_soort": "Motie",
    "publication_id": "1a0634cf-d9ef-4672-a168-012243972bb0",
    "publication_content_type": "application/xml",
    "publication_length": 2649,
    "cached": false,
    "binary_path": "bronmateriaal-onbewerkt\\cache\\document_publications\\1a0634cf-d9ef-4672-a168-012243972bb0.xml"
  },
  "issues": []
}