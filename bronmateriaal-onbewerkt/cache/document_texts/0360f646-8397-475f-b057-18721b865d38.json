{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 237\nAfrika-beleid\nNr.\n226\nMOTIE VAN DE LEDEN DE KORTE EN BAMENGA\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat er wereldwijd veel conflicten plaatsvinden, maar zowel Nederland als de EU en de VN geen significante rol meer spelen op het gebied van conflictbemiddeling;\nconstaterende dat er een luide roep is voor een drastische verhoging van\ndefensie-uitgaven in de EU, maar niet een duidelijke ambitie voor conflict mediation;\noverwegende dat de redenen voor migratie en de vraag om meer humanitaire hulp en meer defensie-uitgaven vaak hun oorsprong hebben in conflicten binnen en tussen landen;\noverwegende dat Den Haag al een Vredespaleis heeft met het Internationaal Gerechtshof en het Permanent Hof van Arbitrage, maar dat de inzet van deze hoven voor mediation om vrede tussen landen te bewerkstelligen beperkt is;\nverzoekt de regering om met de EU meer ambitie te tonen bij mediation in conflicten binnen en tussen landen, ter bevordering van de vrede, en met de EU te onderzoeken hoe het Permanent Hof van Arbitrage hierin een rol kan spelen,\nen gaat over tot de orde van de dag.\nDe Korte\nBamenga",
  "content_char_count": 1209,
  "source": {
    "document_id": "f7626bd3-e2d0-4e80-a573-f50a50846389",
    "document_nummer": "2025D24496",
    "document_soort": "Motie",
    "publication_id": "0360f646-8397-475f-b057-18721b865d38",
    "publication_content_type": "application/xml",
    "publication_length": 4984,
    "cached": false,
    "binary_path": "bronmateriaal-onbewerkt\\cache\\document_publications\\0360f646-8397-475f-b057-18721b865d38.xml"
  },
  "issues": []
}