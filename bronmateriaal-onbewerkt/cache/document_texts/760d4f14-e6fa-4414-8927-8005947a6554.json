{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n40\nMOTIE VAN HET LID PODT\nVoorgesteld\n17 oktober 2024\nDe Kamer,\ngehoord de beraadslaging,\noverwegende dat er te veel incidenten zijn op het terrein van dierenwelzijn, binnen en buiten de veehouderij;\noverwegende dat een dierenombudsman kan zorgen dat de overheid en andere organisaties dierenwelzijnsregels beter naleven, door middel van onderzoek en zwaarwegende adviezen;\noverwegende dat er meer landen zijn waar een dierenombudsman een positieve bijdrage heeft geleverd aan dierenwelzijn;\noverwegende dat een onafhankelijk en centraal aanspreekpunt omtrent dierenwelzijn nu nog mist voor boeren, organisaties en bezorgde burgers;\nverzoekt de regering de Kamer een voorstel te doen voor het instellen van een dierenombudsman, en de Kamer hier voor de Voorjaarsnota over te informeren,\nen gaat over tot de orde van de dag.\nPodt",
  "content_char_count": 1078,
  "source": {
    "document_id": "a154d7cc-d00f-453e-bc33-f420942d0333",
    "document_nummer": "2024D39234",
    "document_soort": "Motie",
    "publication_id": "760d4f14-e6fa-4414-8927-8005947a6554",
    "publication_content_type": "application/xml",
    "publication_length": 2505,
    "cached": false,
    "binary_path": "bronmateriaal-onbewerkt\\cache\\document_publications\\760d4f14-e6fa-4414-8927-8005947a6554.xml"
  },
  "issues": []
}