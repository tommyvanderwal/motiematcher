{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n22\nMOTIE VAN DE LEDEN BOOMSMA EN CEDER\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\noverwegende dat het actief en het passief stemrecht tot een van de belangrijkste burgerlijke rechten behoren en tot het fundament van onze democratie;\noverwegende dat de vrije, democratische samenleving alleen kan voortbestaan als de waarden die eraan ten grondslag liggen steeds opnieuw worden onderwezen, benadrukt, verinnerlijkt, verdedigd en overgedragen;\nconstaterende dat jongeren relatief weinig stemmen;\nvan oordeel dat het kan bijdragen aan de cohesie, participatie en betrokkenheid, en het besef dat de overheid van ons allemaal is, om het verkrijgen van de burgerrechten te markeren en het besef van de betekenis ervan te verdiepen;\nverzoekt de regering om in overleg met gemeenten te bevorderen dat het behalen van de kiesgerechtigde leeftijd waarmee jongeren volwaardig staatsburger worden, wordt gemarkeerd door ze een brief te sturen over de waarde en betekenis ervan, waarbij ook kan worden gedacht aan het geven van een (klein) boekje over de rechten en plichten, vrijheden en verantwoordelijkheden van het Nederlands staatsburgerschap en de totstandkoming daarvan,\nen gaat over tot de orde van de dag.\nBoomsma\nCeder",
  "content_char_count": 1473,
  "source": {
    "document_id": "9fdf8256-4512-48f1-978c-11cb7ff25223",
    "document_nummer": "2024D46018",
    "document_soort": "Motie",
    "publication_id": "d853d5ca-8390-4319-9943-a29e64a85446",
    "publication_content_type": "application/xml",
    "publication_length": 3023,
    "cached": false,
    "binary_path": "bronmateriaal-onbewerkt\\cache\\document_publications\\d853d5ca-8390-4319-9943-a29e64a85446.xml"
  },
  "issues": []
}