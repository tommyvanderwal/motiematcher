{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n318\nGEWIJZIGDE MOTIE VAN DE LEDEN VAN CAMPEN EN BROMET TER VERVANGING VAN DIE GEDRUKT ONDER NR. 304\nVoorgesteld\n1 oktober 2024\nDe Kamer,\ngehoord de beraadslaging,\nconstaterende dat vergunningverlening vanuit de Wet natuurbescherming (Wnb) gebaseerd is op het uitsluiten van natuurverslechtering na een passende beoordeling;\nconstaterende dat grootschalige woningbouw, met name in de buurt van beschermde natuurgebieden, vaak te maken heeft met stagnerende vergunningverlening;\nvan mening dat, naast de noodzaak tot het verminderen van stikstofuitstoot, natuurinclusieve en klimaatadaptieve woningbouw juist kan leiden tot verbetering van doelbereik op het gebied van de staat van instandhouding en zorgt voor vergroening van onze leefomgeving;\nvan mening dat een wetenschappelijk gefundeerde beoordelingsmethodiek, bijvoorbeeld via labels voor de leefomgeving, kan bijdragen aan vergunningverlening voor woningbouw;\nverzoekt de regering om samen met provincies een handreiking op te stellen waarmee provincies en gemeenten via een gefundeerde beoordelingsmethodiek natuurinclusieve en klimaatadaptieve woningbouwprojecten sneller kunnen vergunnen.\nen gaat over tot de orde van de dag.\nVan Campen\nBromet",
  "content_char_count": 1321,
  "source": {
    "document_id": "c3b7739c-597f-4baf-b360-0dc34744404f",
    "document_nummer": "2024D35963",
    "document_soort": "Motie (gewijzigd/nader)",
    "publication_id": "571e72f9-6d0b-4c9e-82b3-2d2eda129099",
    "publication_content_type": "application/xml",
    "publication_length": 2766,
    "cached": false,
    "binary_path": "bronmateriaal-onbewerkt\\cache\\document_publications\\571e72f9-6d0b-4c9e-82b3-2d2eda129099.xml"
  },
  "issues": []
}