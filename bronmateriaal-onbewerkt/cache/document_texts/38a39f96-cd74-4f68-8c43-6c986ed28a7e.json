{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n54\nMOTIE VAN HET LID TJEERD DE GROOT C.S.\nVoorgesteld\n1 februari 2024\nDe Kamer,\ngehoord de beraadslaging,\noverwegende dat in grote delen van de land- en tuinbouw gebruik wordt gemaakt van arbeidsmigranten;\noverwegende dat zij vaak tegen mensonterende omstandigheden gehuisvest worden en slecht worden betaald;\noverwegende dat er op termijn geen economische toekomst is voor bedrijven, zoals slachthuizen, die structureel gebruik moeten maken van arbeidsmigranten om hun kostprijs te drukken;\nverzoekt de regering een plan in te dienen om het structureel inzetten en uitbuiten van arbeidsmigranten bij slachthuizen uit te bannen en in te zetten op een sector met goed en gezond werk,\nen gaat over tot de orde van de dag.\nTjeerd de Groot\nBromet\nGrinwis",
  "content_char_count": 990,
  "source": {
    "document_id": "b483c537-9ec3-4d9a-aff9-eaddd9b9c0be",
    "document_nummer": "2024D03656",
    "document_soort": "Motie",
    "publication_id": "38a39f96-cd74-4f68-8c43-6c986ed28a7e",
    "publication_content_type": "application/xml",
    "publication_length": 2491,
    "cached": false,
    "binary_path": "bronmateriaal-onbewerkt\\cache\\document_publications\\38a39f96-cd74-4f68-8c43-6c986ed28a7e.xml"
  },
  "issues": []
}