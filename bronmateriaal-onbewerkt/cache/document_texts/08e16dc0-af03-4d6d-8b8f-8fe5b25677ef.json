{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 306\nRegels ten behoeve van de kinderopvang op Bonaire, Sint Eustatius en Saba (Wet kinderopvang BES)\nNr.\n11\nMOTIE VAN HET LID WHITE\nVoorgesteld\n17 april 2024\nDe Kamer,\ngehoord de beraadslaging,\noverwegende dat het van belang is om bij de implementatie van de Wet kinderopvang BES en in de periode na inwerkingtreding van de wet nauwlettend te blijven volgen hoe de wet in de praktijk uitwerkt en of de werking van de kinderopvang in aanvulling op de wet verbeterd kan worden;\nconstaterende dat de wet ruimte laat om te experimenteren met kinderopvang ten behoeve van bijvoorbeeld de kwaliteit en de toegankelijkheid en dat de Minister hiervoor nadere regels kan bepalen per algemene maatregel van bestuur;\nverzoekt de regering om actief mee te denken bij verzoeken uit de praktijk om te innoveren met kinderopvang en om in overleg met de eilanden de algemene maatregel van bestuur uit te werken,\nen gaat over tot de orde van de dag.\nWhite",
  "content_char_count": 1012,
  "source": {
    "document_id": "017c56f1-654b-43b5-bbb7-6097534abc0f",
    "document_nummer": "2024D15621",
    "document_soort": "Motie",
    "publication_id": "08e16dc0-af03-4d6d-8b8f-8fe5b25677ef",
    "publication_content_type": "application/xml",
    "publication_length": 2342,
    "cached": false,
    "binary_path": "bronmateriaal-onbewerkt\\cache\\document_publications\\08e16dc0-af03-4d6d-8b8f-8fe5b25677ef.xml"
  },
  "issues": []
}