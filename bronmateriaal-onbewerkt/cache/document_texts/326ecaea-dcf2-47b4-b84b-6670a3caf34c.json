{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n913\nMOTIE VAN DE LEDEN PODT EN RAJKOWSKI\nVoorgesteld\n11 december 2024\nDe Kamer,\ngehoord de beraadslaging,\nconstaterende dat met de implementatie van het Europese Migratiepact de grootste wijziging van het asielstelsel in decennia zal worden doorgevoerd;\noverwegende dat het van belang is dat de Kamer, los van de te doorlopen wetgevingsprocedure, de implementatie kan volgen, controleren en waar nodig bijsturen;\nverzoekt het kabinet periodiek, bijvoorbeeld via de verslagen van de JBZ-Raad, de Kamer te informeren over de voortgang en daarin in ieder geval per bouwsteen te rapporteren over de gemaakte en te verwachten kosten, de capaciteit bij de uitvoeringsorganisaties en de afspraken met medeoverheden,\nen gaat over tot de orde van de dag.\nPodt\nRajkowski",
  "content_char_count": 851,
  "source": {
    "document_id": "dff29849-84e3-451f-86ff-5fd528cc9420",
    "document_nummer": "2024D49163",
    "document_soort": "Motie",
    "publication_id": "326ecaea-dcf2-47b4-b84b-6670a3caf34c",
    "publication_content_type": "application/xml",
    "publication_length": 2254,
    "cached": false,
    "binary_path": "bronmateriaal-onbewerkt\\cache\\document_publications\\326ecaea-dcf2-47b4-b84b-6670a3caf34c.xml"
  },
  "issues": []
}