{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n17\nMOTIE VAN HET LID VAN HOUWELINGEN\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat apparaatsuitgaven van verschillende ministeries een, twee, drie, vier jaar eerder structureel lager worden geraamd dan uiteindelijk daadwerkelijk vastgesteld;\noverwegende dat, zoals onder andere de Algemene Rekenkamer stelt, ramingen echter realistisch behoren te zijn;\noverwegende dat de huidige inschattingen van het kabinet aan Kamerleden én burgers structureel een te rooskleurig beeld geven van de apparaatsuitgaven van de verschillende ministeries;\noverwegende dat dit onwenselijk is omdat daardoor de sterke groei van deze apparaatsuitgaven onvoldoende wordt onderkend;\nverzoekt het kabinet voortaan op Prinsjesdag als deel van het reguliere begrotingsproces voor alle zogenaamde «niet-beleidsartikelen» op de begroting (waaronder dus de apparaatsuitgaven van de ministeries), naast de begrotingsraming en meerjarenraming, ook standaard de daadwerkelijk gerealiseerde uitgaven van de afgelopen vier jaar in de tabellen mee te nemen,\nen gaat over tot de orde van de dag.\nVan Houwelingen",
  "content_char_count": 1338,
  "source": {
    "document_id": "b2aabc3b-1f1d-4f6e-a853-2dac696ca60f",
    "document_nummer": "2024D36666",
    "document_soort": "Motie",
    "publication_id": "831eb18b-227d-4152-b6f5-8bb6d4682185",
    "publication_content_type": "application/xml",
    "publication_length": 2769,
    "cached": false,
    "binary_path": "bronmateriaal-onbewerkt\\cache\\document_publications\\831eb18b-227d-4152-b6f5-8bb6d4682185.xml"
  },
  "issues": []
}