{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n512\nMOTIE VAN DE LEDEN GRINWIS EN EERDMANS\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat het kabinet op dit moment werkt aan de contourenbrief hervorming autobelastingen;\nconstaterende dat de uitvoering van de bpm fraudegevoelig is, veel kostbare capaciteit vergt van de Belastingdienst Ã©n van de fiscale rechtspraak;\nconstaterende dat het budgettair belang van de bpm in 2035 naar verwachting is gedaald tot 500 miljoen euro, wat een alternatieve invulling binnen het geheel van de autobelastingen (jaarlijks circa 18 miljard euro) mogelijk maakt en dat het uitfaseren van de bpm als belastingmaatregel kan bijdragen aan het vereenvoudigen van het fiscale stelsel;\noverwegende dat dit vooralsnog geen onderdeel is van de contourenbrief autobelastingen en de Kamer een afgewogen keuze moet kunnen maken op basis van verschillende beleidsopties;\nverzoekt de regering in de aangekondigde contourenbrief autobelastingen scenario's te schetsen waarin de bpm budgetneutraal per 2035 eventueel kan worden uitgefaseerd en daarbij verschillende dekkingsmogelijkheden binnen het domein van de autobelastingen in kaart te brengen,\nen gaat over tot de orde van de dag.\nGrinwis\nEerdmans",
  "content_char_count": 1306,
  "source": {
    "document_id": "dd075bc7-3896-45c1-913c-5f25b1a152d6",
    "document_nummer": "2025D24538",
    "document_soort": "Motie",
    "publication_id": "90bd7968-2671-4aa8-9ddb-946f647898e9",
    "publication_content_type": "application/xml",
    "publication_length": 4961,
    "cached": false,
    "binary_path": "bronmateriaal-onbewerkt\\cache\\document_publications\\90bd7968-2671-4aa8-9ddb-946f647898e9.xml"
  },
  "issues": []
}