{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n488\nGEWIJZIGDE MOTIE VAN HET LID KRÖGER C.S. TER VERVANGING VAN DIE GEDRUKT ONDER NR. 470\nVoorgesteld\n12 maart 2024\nDe Kamer,\ngehoord de beraadslaging,\nconstaterende dat er huishoudens zijn waarvan de energierekening is gestegen sinds ze zijn aangesloten op warmtenetten;\nconstaterende dat daarmee beloftes aan huishoudens zijn verbroken en woningbouwcoöperaties door onzekerheid steeds vaker afzien van een warmtenet;\nconstaterende dat het maximale warmtetarief voor huishoudens nu bijvoorbeeld mede wordt bepaald door de energiebelasting op gas en zeer hoge aangenomen kosten voor een cv-aansluiting, en zonder rekening te houden met woningoppervlak;\noverwegende dat deze situatie funest is voor het draagvlak voor warmte-netten en voor de energietransitie;\noverwegende dat de behandeling van de Warmtewet nog op zich laat wachten;\nverzoekt de regering om dit jaar samen met TNO en/of andere daarvoor geschikte partijen de methodiek waarop het «niet meer dan anders»-principe wordt bepaald aan te passen op een reële en rechtvaardige wijze;\nverzoekt de regering om de Kamer een zo gedetailleerd mogelijk inzicht te geven van de reële kosten van en tarifiëring door warmteleveranciers;\nen gaat over tot de orde van de dag.\nKröger\nPostma\nBeckerman",
  "content_char_count": 1373,
  "source": {
    "document_id": "6b314097-6f6a-4d1d-a500-ceb1b5293f6b",
    "document_nummer": "2024D09094",
    "document_soort": "Motie (gewijzigd/nader)",
    "publication_id": "5b5ec891-b21b-4766-9d3e-1db7015c6705",
    "publication_content_type": "application/xml",
    "publication_length": 2891,
    "cached": false,
    "binary_path": "bronmateriaal-onbewerkt\\cache\\document_publications\\5b5ec891-b21b-4766-9d3e-1db7015c6705.xml"
  },
  "issues": []
}