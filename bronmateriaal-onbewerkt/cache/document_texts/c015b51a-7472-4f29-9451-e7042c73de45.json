{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 563\nInitiatiefnota van het lid Koekkoek over Alle Seinen op Groen\nNr.\n10\nMOTIE VAN DE LEDEN OLGER VAN DIJK EN DASSEN\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\nconstaterende dat op verschillende trajecten in de grensregio's, zoals Nijmegen-Kleef, Roermond-Mönchengladbach en Maastricht-Hasselt, in het verleden personenvervoer bestond en infrastructuur deels nog aanwezig is;\noverwegende dat goed functionerend en grensoverschrijdend openbaar vervoer de bereikbaarheid van onderwijs, werk, voorzieningen en verschillende economische centra vergroot en een duurzaam alternatief biedt voor de auto;\noverwegende dat reactivering van bestaande spoortrajecten bijdraagt aan de Europese doelstelling om in 2030 het aantal internationale treinreizen te verdubbelen en de CO2-uitstoot te verminderen;\nverzoekt de regering om:\n–\nin samenwerking met Duitsland en België een inventarisatie te maken van kansrijke grensoverschrijdende spoorverbindingen;\n–\nde mogelijke vervolgstappen tot het reactiveren van nog aanwezige trajecten te bezien;\n–\nde Kamer uiterlijk eind dit jaar te informeren over de voortgang en gemaakte afspraken,\nen gaat over tot de orde van de dag.\nOlger van Dijk\nDassen",
  "content_char_count": 1304,
  "source": {
    "document_id": "abf0407d-1a92-4cb8-8d5e-ab8ba3c4cae1",
    "document_nummer": "2025D40708",
    "document_soort": "Motie",
    "publication_id": "c015b51a-7472-4f29-9451-e7042c73de45",
    "publication_content_type": "application/xml",
    "publication_length": 5707,
    "cached": false,
    "binary_path": "bronmateriaal-onbewerkt\\cache\\document_publications\\c015b51a-7472-4f29-9451-e7042c73de45.xml"
  },
  "issues": []
}