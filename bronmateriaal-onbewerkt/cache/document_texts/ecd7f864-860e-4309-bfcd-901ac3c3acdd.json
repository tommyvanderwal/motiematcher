{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n802\nMOTIE VAN HET LID BUSHOFF\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat er jaarlijks 3.000 mannen sterven aan prostaatkanker en dat het vroegtijdig opsporen van prostaatkanker levens kan redden;\noverwegende dat er sinds een eerder negatief besluit over een bevolkingsonderzoek prostaatkanker van de Gezondheidsraad uit 2018 relevante medisch-technische ontwikkelingen hebben plaatsgevonden en de Europese Commissie positief adviseert om een bevolkingsonderzoek in te voeren;\nverzoekt de Staatssecretaris in gesprek te gaan met de Gezondheidsraad over de beschikbare wetenschappelijke evidentie om een advies kunnen te geven over de invoering van een risicogestratificeerd bevolkingsonderzoek prostaatkanker,\nen gaat over tot de orde van de dag.\nBushoff",
  "content_char_count": 903,
  "source": {
    "document_id": "72261b12-aaf0-4ee7-89d6-29ce72308201",
    "document_nummer": "2025D04740",
    "document_soort": "Motie",
    "publication_id": "ecd7f864-860e-4309-bfcd-901ac3c3acdd",
    "publication_content_type": "application/xml",
    "publication_length": 2235,
    "cached": false,
    "binary_path": "bronmateriaal-onbewerkt\\cache\\document_publications\\ecd7f864-860e-4309-bfcd-901ac3c3acdd.xml"
  },
  "issues": []
}