{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 409\nZee- en binnenvaart\nNr.\n442\nMOTIE VAN HET LID DE HOOP\nVoorgesteld\n26 maart 2024\nDe Kamer,\ngehoord de beraadslaging,\noverwegende dat het voortvarend doorzetten van fase 1 en fase 2 van het verbod op varend ontgassen wezenlijk heeft bijgedragen aan het versnellen van het vergunnen en bouwen van ontgassingsinstallaties;\noverwegende dat het gereedkomen van een dekkend netwerk aan ontgassingsinstallaties baat heeft bij voldoende gevoelde noodzaak voor deze installaties en dat dit proces niet is gebaat bij vertraging, uitstel of gedoogbeloftes;\nverzoekt de regering om aan alle sectorpartijen duidelijk te maken dat fase 1 en 2 een harde deadline hebben die ook zal worden gehandhaafd en dat fase 3 van kracht zal worden zodra dit kan, maar niet later dan 2027,\nen gaat over tot de orde van de dag.\nDe Hoop",
  "content_char_count": 884,
  "source": {
    "document_id": "1e740a74-636c-4946-a969-409aa7b095f5",
    "document_nummer": "2024D11857",
    "document_soort": "Motie",
    "publication_id": "3e3f672f-0731-49a5-9ee7-75be44b91bcc",
    "publication_content_type": "application/xml",
    "publication_length": 2215,
    "cached": false,
    "binary_path": "bronmateriaal-onbewerkt\\cache\\document_publications\\3e3f672f-0731-49a5-9ee7-75be44b91bcc.xml"
  },
  "issues": []
}