{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1659\nGEWIJZIGDE MOTIE VAN HET LID NIJHOF-LEEUW TER VERVANGING VAN DIE GEDRUKT ONDER NR. 1653\nVoorgesteld\n20 juni 2024\nDe Kamer,\ngehoord de beraadslaging,\noverwegende dat aanpassing van de drempelwaarde voor verschillende PAS-melders een uitkomst kan bieden, maar dit mogelijk niet op zeer korte termijn ingevoerd kan worden;\noverwegende dat er zo snel mogelijk een oplossing moet komen voor de PAS-melders;\noverwegende dat er een legalisatieprogramma is vastgesteld en er afspraken zijn gemaakt tussen Rijk en de provincies over het verificatieproces;\noverwegende dat PAS-melders buiten hun schuld om in de problemen zijn beland;\noverwegende dat er berichten zijn dat het verificatieproces tot grote kosten leidt, bijvoorbeeld omdat ze worden gedwongen tot aanschaf van nieuwe systemen om weidegang aan te tonen, terwijl er ook een controle plaatsvindt met betrekking tot het Qlip-systeem;\nverzoekt de regering om met de provincies te overleggen over het verificatieproces, waarbij het doel moet zijn dat er een snelle en juridisch houdbare verificatie moet komen en dat die kostenefficiÃ«nt wordt ingericht;\nverzoekt de regering om afspraken te maken om tot een snelle afronding van het verificatieproces te komen, en de Kamer hierover te informeren,\nen gaat over tot de orde van de dag.\nNijhof-Leeuw",
  "content_char_count": 1413,
  "source": {
    "document_id": "0da5e29d-f73c-4a18-9f85-b80ffbe57484",
    "document_nummer": "2024D26337",
    "document_soort": "Motie (gewijzigd/nader)",
    "publication_id": "1034f552-bb01-4bc8-892c-567d7eae83af",
    "publication_content_type": "application/xml",
    "publication_length": 2841,
    "cached": false,
    "binary_path": "bronmateriaal-onbewerkt\\cache\\document_publications\\1034f552-bb01-4bc8-892c-567d7eae83af.xml"
  },
  "issues": []
}