{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIII\nVaststelling van de begrotingsstaat van het Ministerie van Algemene Zaken (IIIA), de begrotingsstaat van het Kabinet van de Koning (IIIB) en de begrotingsstaat van de Commissie van Toezicht op de Inlichtingen- en Veiligheidsdiensten (IIIC) voor het jaar 2025\nNr.\n8\nMOTIE VAN DE LEDEN BIKKER EN ELLIAN\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat antisemitisme in Nederland en wereldwijd in zorgwekkende mate toeneemt en dat deze toename ertoe leidt dat de Joodse gemeenschap in Nederland zich steeds minder veilig voelt;\noverwegende dat naast de overheid ook de verschillende maatschappelijke sectoren zoals universiteiten en hogescholen en het openbaar vervoer een grote verantwoordelijkheid dragen om dit heel snel een halt toe te roepen;\nvoorts overwegende dat het kabinet naar aanleiding van de motie-Bikker c.s. (\n30 950, nr. 380\n) middels een Catshuisoverleg een eerste stap heeft gezet richting een brede maatschappelijke aanpak van antisemitisme in navolging van de initiatiefnota-Ellian/Bikker, maar dat snel een concreet vervolg nodig is;\nverzoekt de regering om zo snel mogelijk een vervolgsessie van het Catshuisoverleg te organiseren, met als doel om concrete afspraken te maken samen met in elk geval vertegenwoordigers uit het onderwijs, het openbaar vervoer en het lokaal bevoegd gezag die de veiligheid van de Joodse gemeenschap bevorderen en aanmoedigen om overal in Nederland op te staan tegen antisemitisme,\nen gaat over tot de orde van de dag.\nBikker\nEllian",
  "content_char_count": 1596,
  "source": {
    "document_id": "7a263367-a025-406c-9431-e72bd0b443fa",
    "document_nummer": "2024D37750",
    "document_soort": "Motie",
    "publication_id": "4cef085f-c891-485e-85f8-8ac0895f6d51",
    "publication_content_type": "application/xml",
    "publication_length": 3142,
    "cached": false,
    "binary_path": "bronmateriaal-onbewerkt\\cache\\document_publications\\4cef085f-c891-485e-85f8-8ac0895f6d51.xml"
  },
  "issues": []
}