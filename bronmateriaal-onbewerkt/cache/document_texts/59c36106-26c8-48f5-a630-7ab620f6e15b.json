{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n61\nMOTIE VAN HET LID CEDER\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat niet alle burgers in staat zijn om een ander te machtigen voor het gebruik van hun DigiD als ze zelf niet in staat zijn de DigiD te gebruiken en hun wettelijke vertegenwoordigers daardoor noodgedwongen in overtreding zijn;\nconstaterende dat de voormalige Staatssecretaris heeft toegezegd eind 2023 met een structurele oplossing te komen, maar dat deze er nog niet is;\nverzoekt de regering voor het zomerreces van 2025 met een wettelijk geborgde oplossing te komen, en de Kamer in het eerste kwartaal van 2025 over de voortgang te informeren,\nen gaat over tot de orde van de dag.\nCeder",
  "content_char_count": 941,
  "source": {
    "document_id": "9b8c5246-d017-4f11-9665-2632c26dbd28",
    "document_nummer": "2024D43161",
    "document_soort": "Motie",
    "publication_id": "59c36106-26c8-48f5-a630-7ab620f6e15b",
    "publication_content_type": "application/xml",
    "publication_length": 2326,
    "cached": false,
    "binary_path": "bronmateriaal-onbewerkt\\cache\\document_publications\\59c36106-26c8-48f5-a630-7ab620f6e15b.xml"
  },
  "issues": []
}