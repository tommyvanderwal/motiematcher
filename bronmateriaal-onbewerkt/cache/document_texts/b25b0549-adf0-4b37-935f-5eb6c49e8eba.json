{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 349\nWijziging van de Vreemdelingenwet 2000 in verband met verlenging van de beslistermijnen in asiel- en nareiszaken\nNr.\n16\nMOTIE VAN DE LEDEN DIEDERIK VAN DIJK EN BREKELMANS\nVoorgesteld\n17 april 2024\nDe Kamer,\ngehoord de beraadslaging,\nconstaterende dat bij één op de vijf IND-afspraken de asielzoeker niet komt opdagen, onder andere als gevolg van verhuizingen tijdens de procedure en door nalatigheid van de asielzoeker;\noverwegende dat de achterstanden bij de IND enorm zijn en de beperkte IND-capaciteit zo efficiënt mogelijk moet worden ingezet, zodat sneller een beslissing genomen kan worden over de aanvraag van een asielzoeker;\nverzoekt de regering op korte termijn maatregelen te treffen om het no-showpercentage bij IND-gehoren terug te dringen en daarbij te verkennen hoe het niet verschijnen bij een gehoor kan worden ontmoedigd door het buiten behandeling stellen van de asielaanvraag in geval van (herhaalde) nalatigheid van de asielzoeker,\nen gaat over tot de orde van de dag.\nDiederik van Dijk\nBrekelmans",
  "content_char_count": 1096,
  "source": {
    "document_id": "d51d7a5f-3bdc-4f47-9141-235b34baaaf2",
    "document_nummer": "2024D15744",
    "document_soort": "Motie",
    "publication_id": "b25b0549-adf0-4b37-935f-5eb6c49e8eba",
    "publication_content_type": "application/xml",
    "publication_length": 2501,
    "cached": false,
    "binary_path": "bronmateriaal-onbewerkt\\cache\\document_publications\\b25b0549-adf0-4b37-935f-5eb6c49e8eba.xml"
  },
  "issues": []
}