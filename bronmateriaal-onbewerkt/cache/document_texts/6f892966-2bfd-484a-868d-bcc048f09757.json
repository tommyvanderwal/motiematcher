{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n27\nMOTIE VAN HET LID VAN DER BURG C.S.\nVoorgesteld\n21 november 2024\nDe Kamer,\ngehoord de beraadslaging,\noverwegende dat reisadviezen van de rijksoverheid een belangrijk hulpmiddel zijn voor Nederlandse burgers om de risico's in een land in te schatten;\noverwegende dat er nu alleen een groen, geel, oranje en rood reisadvies bestaat en dat rode reisadviezen bij lange na niet altijd worden opgevolgd;\noverwegende dat recent nog honderden Nederlanders geëvacueerd zijn uit Libanon, terwijl de Nederlandse overheid al maanden verzocht om het land te verlaten en er al maanden een rood reisadvies van kracht was;\nverzoekt het kabinet om personen die gebruikmaken van een door de regering georganiseerde evacuatie en repatriëringsvlucht een financiële bijdrage te laten betalen als zij zonder gegronde reden in een rood reisgebied zijn geweest;\nverzoekt de regering om een zwart reisadvies te onderzoeken, en mogelijk te ontwikkelen voor (regio's van) landen waar oorlog is, waar de veiligheidsrisico’s te groot zijn of waar Nederland dusdanig slechte bilaterale betrekkingen mee heeft dat er veiligheidsrisico’s voor Nederlandse burgers ontstaan,\nen gaat over tot de orde van de dag.\nVan der Burg\nBoswijk\nStoffer\nCeder",
  "content_char_count": 1400,
  "source": {
    "document_id": "5d8b7de7-6a43-444b-bb19-4e1ee0a2f742",
    "document_nummer": "2024D45351",
    "document_soort": "Motie",
    "publication_id": "6f892966-2bfd-484a-868d-bcc048f09757",
    "publication_content_type": "application/xml",
    "publication_length": 2950,
    "cached": false,
    "binary_path": "bronmateriaal-onbewerkt\\cache\\document_publications\\6f892966-2bfd-484a-868d-bcc048f09757.xml"
  },
  "issues": []
}