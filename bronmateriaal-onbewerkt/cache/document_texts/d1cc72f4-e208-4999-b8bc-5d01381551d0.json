{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1485\nMOTIE VAN HET LID INGE VAN DIJK C.S.\nVoorgesteld\n10 april 2025\nDe Kamer,\ngehoord de beraadslaging,\nconstaterende dat kinderen van gedupeerde ouders zelf ook gedupeerde zijn in de toeslagenaffaire;\nconstaterende dat het gevoel van erkenning hiervan ontbreekt, terwijl dit heel belangrijk is voor kinderen voor hun herstel;\nconstaterende dat het wenselijk is de kindregeling op onderdelen tegen het licht te houden om het herstel voor kinderen te verbeteren;\nverzoekt de regering om onderzoek te doen en erover te rapporteren wat kinderen aanvullend nodig hebben voor hun ontwikkeling richting de toekomst, met daarbij onder andere aandacht voor:\n•\nerkenning;\n•\nbrede ondersteuning en mentaal welzijn, rekening houdend met het feit dat kinderen vaak niet nu al weten wat ze komende tijd nodig hebben (greencard);\n•\nschuldenproblematiek inclusief een antwoord hoe om te gaan met DUO-schulden;\n•\nondersteuning bij werk en opleiding;\nverzoekt de regering dit te betrekken bij de kabinetsreactie op het rapport van de commissie-Hamer, die voor de zomer naar de Kamer komt,\nen gaat over tot de orde van de dag.\nInge van Dijk\nDijk\nHaage\nVijlbrief\nGrinwis\nErgin",
  "content_char_count": 1255,
  "source": {
    "document_id": "71795ebc-93ae-4464-a97d-52d8bebb9c1d",
    "document_nummer": "2025D16062",
    "document_soort": "Motie",
    "publication_id": "d1cc72f4-e208-4999-b8bc-5d01381551d0",
    "publication_content_type": "application/xml",
    "publication_length": 3367,
    "cached": false,
    "binary_path": "bronmateriaal-onbewerkt\\cache\\document_publications\\d1cc72f4-e208-4999-b8bc-5d01381551d0.xml"
  },
  "issues": []
}