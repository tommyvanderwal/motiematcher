{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n108\nMOTIE VAN HET LID TIELEN\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\noverwegende dat uit wetenschappelijk onderzoek is gebleken dat er een correlatie is tussen de mate van gehechtheid en negatieve ontwikkeling van kinderen en jongeren, zoals mentale problematiek en maatschappelijk ongewenst gedrag;\noverwegende dat de mate van gehechtheid op eenvoudige wijze in kaart kan worden gebracht en bij verstoring kan worden hersteld;\nconstaterende dat de jeugdgezondheidszorg diverse ontwikkelingsfactoren, zoals lichaamsgroei, taal en motorische vaardigheden, volgt en signaleert;\nverzoekt de regering om een advies te vragen over in hoeverre gehechtheid meer onderwerp kan zijn van de ontwikkelingsfactoren die de jeugdgezondheidszorg volgt en signaleert,\nen gaat over tot de orde van de dag.\nTielen",
  "content_char_count": 1175,
  "source": {
    "document_id": "00440495-04ff-4850-b4c2-7dbce9f4b7b1",
    "document_nummer": "2024D03086",
    "document_soort": "Motie",
    "publication_id": "a436eb3c-5a9c-4b14-aca5-31caaa613c07",
    "publication_content_type": "application/xml",
    "publication_length": 2759,
    "cached": false,
    "binary_path": "bronmateriaal-onbewerkt\\cache\\document_publications\\a436eb3c-5a9c-4b14-aca5-31caaa613c07.xml"
  },
  "issues": []
}