{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n697\nGEWIJZIGDE MOTIE VAN HET LID NIJHOF TER VERVANGING VAN DIE GEDRUKT ONDER NR. 693\nVoorgesteld\n19 december 2024\nDe Kamer,\ngehoord de beraadslaging,\nconstaterende dat het gebruik van gewasbeschermingsmiddel glyfosaat onder druk\nstaat door mogelijke schade voor de volksgezondheid;\noverwegende dat cijfers van CBS aantonen dat 93% van het glyfosaat afkomstig is uit\nriool- en waterzuivering en 7% vanuit de landbouwsector;\noverwegende dat onderzoek laat zien dat afbraakproducten van glyfosaat mogelijk ook\nvia wasmiddelen e.d. in het water komen;\noverwegende dat het belangrijk is bij gezondheidsrisicoâ€™s de oorzaak en bron te\nachterhalen en erop te anticiperen;\nverzoekt de regering te onderzoeken wat de bron is van 93% glyfosaat in de\nNederlandse riool- en waterzuivering,\nen gaat over tot de orde van de dag.\nNijhof\nClaassen\nBoutkan\nVan der Plas",
  "content_char_count": 956,
  "source": {
    "document_id": "27253b8a-1903-4acf-9016-479a1a890b79",
    "document_nummer": "2024D51205",
    "document_soort": "Motie (gewijzigd/nader)",
    "publication_id": "2b3cbb5a-1522-4833-9373-f424e6e8437a",
    "publication_content_type": "application/xml",
    "publication_length": 2809,
    "cached": false,
    "binary_path": "bronmateriaal-onbewerkt\\cache\\document_publications\\2b3cbb5a-1522-4833-9373-f424e6e8437a.xml"
  },
  "issues": []
}