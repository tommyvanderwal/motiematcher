{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n857\nMOTIE VAN DE LEDEN SOEPBOER EN GRINWIS\nVoorgesteld tijdens het notaoverleg van\n26 juni 2025\nDe Kamer,\ngehoord de beraadslaging,\nconstaterende dat een retourtje met de auto voor de eilanders € 160 tot € 200 kan kosten, waarmee eventuele prijsstijgingen de betaalbaarheid verder in het niet zullen brengen;\noverwegende dat verduurzaming in het Waddengebied gewenst is door de lokale overheden en belanghebbenden met de boodschap dat financiering niet gerealiseerd mag worden uit de portemonnee van de eilanders;\noverwegende dat budgetneutraliteit van toepassing zal moeten zijn, maar verduurzaming een extra opgave is en dus buiten die budgetneutraliteit zou moeten vallen;\nverzoekt de regering te verkennen welke mogelijkheden er zijn om via subsidies verduurzaming van de veerdiensten mogelijk te maken in het Waddengebied, en dit tijdig te rapporteren aan de Kamer,\nen gaat over tot de orde van de dag.\nSoepboer\nGrinwis",
  "content_char_count": 1023,
  "source": {
    "document_id": "f3a32005-35da-4c39-9d52-f3f08bd0f72a",
    "document_nummer": "2025D30348",
    "document_soort": "Motie",
    "publication_id": "740c9329-4621-4241-b088-1b5a72578f8d",
    "publication_content_type": "application/xml",
    "publication_length": 4658,
    "cached": false,
    "binary_path": "bronmateriaal-onbewerkt\\cache\\document_publications\\740c9329-4621-4241-b088-1b5a72578f8d.xml"
  },
  "issues": []
}