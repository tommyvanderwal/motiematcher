{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 289\nVoortgezet Onderwijs\nNr.\n580\nMOTIE VAN HET LID SOEPBOER\nVoorgesteld\n27 maart 2024\nDe Kamer,\ngehoord de beraadslaging,\noverwegende dat toezicht en handhaving erg belangrijk zijn voor het borgen van goed onderwijs en goed bestuur, waarvoor een evenwichtig toezichtmodel een belangrijk middel is;\noverwegende dat duidelijk uit de evaluatie van het onderwijsresultatenmodel naar voren komt dat er een reëel risico is dat schoolbesturen en schoolleidingen de uitkomst van het toezichtmodel als doel op zich zien en daarbij het belang van individuele leerlingen soms uit het oog verliezen;\noverwegende dat dit ten koste kan gaan van de gelijke kansen van leerlingen;\nverzoekt de Minister bij het overleg met de inspectie te komen tot een geconcentreerder toezichtmodel, waarbinnen goed onderwijs en goed bestuur het belangrijkst zijn en ook als dusdanig moeten worden gewogen, en in ieder geval de indicatoren «doorstroom in de onderbouw» en «niveau in het derde leerjaar ten opzichte van het schooladvies van de basisschool» niet meer mee te wegen in het eindoordeel;\nverzoekt de Minister om, zodra het nieuwe toezichtkader met de inspectie is besproken en door de kamer is gevalideerd, een bewustwordingscampagne op te zetten om bestuurders en schoolleiders maar ook leraren meer bewust te maken van wat er niet en vooral ook wat er wel van hen wordt verwacht,\nen gaat over tot de orde van de dag.\nSoepboer",
  "content_char_count": 1480,
  "source": {
    "document_id": "0ccf2a4e-97f4-4ffb-a465-0b7791b2ebfd",
    "document_nummer": "2024D11974",
    "document_soort": "Motie",
    "publication_id": "c01d69fd-8fa7-4118-90e6-750e28f43d6a",
    "publication_content_type": "application/xml",
    "publication_length": 2858,
    "cached": false,
    "binary_path": "bronmateriaal-onbewerkt\\cache\\document_publications\\c01d69fd-8fa7-4118-90e6-750e28f43d6a.xml"
  },
  "issues": []
}