{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2265\nGEWIJZIGDE MOTIE VAN HET LID BOSWIJK C.S. TER VERVANGING VAN DIE GEDRUKT ONDER NR. 2258\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de Europese Unie recent een nieuwe EU-havenstrategie heeft aangenomen;\noverwegende dat grote Europese havens zoals de Rotterdamse haven niet langer alleen logistieke knooppunten zijn, maar van steeds groter strategisch belang zijn voor de Europese veiligheid;\noverwegende dat de haven van Odessa als grootste haven in de Zwarte Zee beschikt over waardevolle ervaring op het gebied van operationele weerbaarheid en het functioneren onder oorlogs- en crisissituaties;\noverwegende dat een strategisch partnerschap tussen beide havens kan bijdragen aan wederzijdse versterking op het gebied van veiligheid, innovatie en logistieke samenwerking;\nverzoekt de regering een verkenning te doen naar een strategisch partnerschap tussen de haven van Rotterdam en de haven van Odessa, en de Kamer hierover voor het einde van het jaar te informeren,\nen gaat over tot de orde van de dag.\nBoswijk\nVan Campen\nPaternotte\nDassen\nDiederik van Dijk\nCeder\nEerdmans\nVermeer",
  "content_char_count": 1224,
  "source": {
    "document_id": "d82684d2-c047-4c32-a6f4-b85a1477bba9",
    "document_nummer": "2025D28917",
    "document_soort": "Motie (gewijzigd/nader)",
    "publication_id": "089e3e23-cb2e-4ca2-ab02-7e6ba1c122bf",
    "publication_content_type": "application/xml",
    "publication_length": 5676,
    "cached": false,
    "binary_path": "bronmateriaal-onbewerkt\\cache\\document_publications\\089e3e23-cb2e-4ca2-ab02-7e6ba1c122bf.xml"
  },
  "issues": []
}