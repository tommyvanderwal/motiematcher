{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n987\nMOTIE VAN DE LEDEN KRUL EN BOSWIJK\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat de capaciteitstekorten in het gevangeniswezen ook doorwerken op jeugdgevangenissen, waardoor een noodmaatregel is ingevoerd om jongeren op reguliere afdelingen te plaatsen;\nconstaterende dat door verschillende inspecties met klem is benadrukt dat deze tijdelijke plekken absoluut geen geschikte plekken zijn voor jongeren en niet in lijn zijn met de uitgangspunten van het jeugdstrafrecht;\noverwegende dat jeugdige criminelen potentieel de daders van morgen zijn bij een falende aanpak van nu en dus extra aandacht behoeven;\noverwegende dat de tijdelijke maatregelen geen oplossingen zijn voor de structurele capaciteitstekorten in de jeugdgevangenissen;\nverzoekt de regering om in het belang van de jongeren die nu op een reguliere gevangenisafdeling zitten het regime zo veel mogelijk te laten lijken op het regime in de jeugdgevangenissen;\nverzoekt de regering om met DJI en jji's in gesprek te gaan om te komen tot structurele oplossingen voor de tekorten in de jeugdgevangenissen, en de Kamer hierover te informeren,\nen gaat over tot de orde van de dag.\nKrul\nBoswijk",
  "content_char_count": 1298,
  "source": {
    "document_id": "eea3426d-28a1-4fa0-8c5d-c042204c3e1b",
    "document_nummer": "2024D40172",
    "document_soort": "Motie",
    "publication_id": "8cbbfc7b-a722-4a7c-b89e-b547930eea82",
    "publication_content_type": "application/xml",
    "publication_length": 2765,
    "cached": false,
    "binary_path": "bronmateriaal-onbewerkt\\cache\\document_publications\\8cbbfc7b-a722-4a7c-b89e-b547930eea82.xml"
  },
  "issues": []
}