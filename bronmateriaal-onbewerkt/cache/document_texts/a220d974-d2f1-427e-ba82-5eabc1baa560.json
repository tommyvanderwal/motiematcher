{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXIII\nWijziging van de begrotingsstaten van het Ministerie van Economische Zaken en Klimaat (XIII) voor het jaar 2024 (wijziging samenhangende met de Voorjaarsnota)\nNr.\n10\nMOTIE VAN HET LID KRÖGER\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\noverwegende dat klimaat- en energiebeleid nu uitgaat van één aanpak, zowel tegen energiearmoede als voor het halen van de klimaatdoelstelling;\noverwegende dat TNO aangeeft dat dit onverstandig is, omdat huishoudens met een hoog inkomen vaak zelfstandig kunnen verduurzamen, terwijl huishoudens met een lager inkomen meer steun nodig hebben bij investeringen;\nconstaterende dat verduurzamingssubsidies nu onevenredig vaak terechtkomen bij huishoudens met een hoog inkomen, en juist weinig bij huishoudens die ze het hardste nodig hebben;\nverzoekt de regering om te monitoren of subsidies voor verduurzaming ook de laagste inkomens bereiken;\nverzoekt de regering om binnen verduurzamingssubsidies voor de gebouwde omgeving te sturen op een eerlijke verdeling tussen inkomensgroepen zodat ook huishoudens met een laag of normaal inkomen, een middeninkomen, ondersteund worden in de klimaattransitie,\nen gaat over tot de orde van de dag.\nKröger",
  "content_char_count": 1309,
  "source": {
    "document_id": "d2a19dcc-aed8-405d-bbcf-2140fbc7a680",
    "document_nummer": "2024D23898",
    "document_soort": "Motie",
    "publication_id": "a220d974-d2f1-427e-ba82-5eabc1baa560",
    "publication_content_type": "application/xml",
    "publication_length": 2741,
    "cached": false,
    "binary_path": "bronmateriaal-onbewerkt\\cache\\document_publications\\a220d974-d2f1-427e-ba82-5eabc1baa560.xml"
  },
  "issues": []
}