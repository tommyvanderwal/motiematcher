{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n789\nMOTIE VAN HET LID VAN DER PLAS\nVoorgesteld\n25 september 2025\nDe Kamer,\ngehoord de beraadslaging,\nconstaterende dat de opvangcapaciteit voor asielzoekers in Nederland structureel overbelast is, met ernstige gevolgen voor veiligheid, leefbaarheid, onderwijs, zorg en huisvesting;\nconstaterende dat de reguliere (spoed)wetgeving tot op heden onvoldoende soelaas biedt, gelet op de vertragingen in de wetgevingsprocedures en het urgente karakter van de problematiek;\nconstaterende dat de situatie in diverse opvanglocaties zich ontwikkelt tot onhoudbare toestanden van onveiligheid, incidenten, druk op personeel en overlast voor omwonenden;\noverwegende dat gemeenten aangeven dat het ze ook over de schoenen loopt;\nverzoekt de regering opnieuw te bezien of staatsnoodrecht toegepast kan worden via een noodwet, zodat een tijdelijke asielstop direct kan worden gerealiseerd,\nen gaat over tot de orde van de dag.\nVan der Plas",
  "content_char_count": 1036,
  "source": {
    "document_id": "dd92f9aa-fc25-47a9-835d-c7404310ca1d",
    "document_nummer": "2025D41696",
    "document_soort": "Motie",
    "publication_id": "7f51f5ea-6b54-45e7-b116-c88def5b77b2",
    "publication_content_type": "application/xml",
    "publication_length": 4775,
    "cached": false,
    "binary_path": "bronmateriaal-onbewerkt\\cache\\document_publications\\7f51f5ea-6b54-45e7-b116-c88def5b77b2.xml"
  },
  "issues": []
}