{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n590\nMOTIE VAN HET LID PAULUSMA C.S.\nVoorgesteld\n19 december 2024\nDe Kamer,\ngehoord de beraadslaging,\nconstaterende dat door de plannen van het kabinet om het eigen risico te halveren voor alle verzekerden, de zorgpremie explosief zal stijgen bovenop de al verwachte stijging;\noverwegende dat het de toegankelijkheid van de zorg voor alle Nederlanders ten goede komt door de groep chronisch zieken en gehandicapten met een lager inkomen gericht te helpen;\nverzoekt de regering om het eigen risico alleen voor chronisch zieken en gehandicapten met â‚¬ 220 te verlagen door voor deze groep een regeling te treffen;\nverzoekt de regering de opbrengsten hiervan te gebruiken om te investeren in onderwijs, zoals opleidingen voor verpleegkundigen, en te zoeken naar manieren voor een lastenverlichting voor werkenden, waaronder zorgpersoneel, om zo de wachtlijsten terug te dringen in plaats van op te drijven,\nen gaat over tot de orde van de dag.\nPaulusma\nKoekkoek\nEerdmans\nKrul",
  "content_char_count": 1097,
  "source": {
    "document_id": "c17388a5-52d6-4630-a1d9-72200c3f8efc",
    "document_nummer": "2024D51530",
    "document_soort": "Motie",
    "publication_id": "29f33135-f8db-4c9f-a25e-f288b97797ee",
    "publication_content_type": "application/xml",
    "publication_length": 2570,
    "cached": false,
    "binary_path": "bronmateriaal-onbewerkt\\cache\\document_publications\\29f33135-f8db-4c9f-a25e-f288b97797ee.xml"
  },
  "issues": []
}