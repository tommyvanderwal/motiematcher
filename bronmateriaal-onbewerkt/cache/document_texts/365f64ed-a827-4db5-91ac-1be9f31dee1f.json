{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n424\nMOTIE VAN DE LEDEN VAN CAMPEN EN DOBBE\nVoorgesteld\n1 juli 2025\nDe Kamer,\ngehoord de beraadslaging,\noverwegende dat de motie-Becker (\n36 600, nr. 44\n) de regering oproept tot een contrastrategie buitenlandse beïnvloeding met maatregelen om deze beïnvloeding aan te pakken, waaronder de geldstromen van buitenlandse organisaties naar Nederland;\noverwegende dat ministeries op dit moment niet over een juridische grondslag beschikken om onderzoek te doen naar geldstromen vanuit lobbygroepen naar organisaties en personen in Nederland;\nverzoekt de regering aanvullende maatregelen uit de contrastrategie buitenlandse beïnvloeding zelf voortvarend op te pakken, niet aan een volgend kabinet te laten en daarbij in ieder geval een grondslag te creëren voor het doen van onderzoeken naar geldstromen van lobbygroepen naar organisaties en personen in Nederland,\nen gaat over tot de orde van de dag.\nVan Campen\nDobbe",
  "content_char_count": 1012,
  "source": {
    "document_id": "80eed29f-3143-48ec-85e0-97fbb90f310d",
    "document_nummer": "2025D31373",
    "document_soort": "Motie",
    "publication_id": "365f64ed-a827-4db5-91ac-1be9f31dee1f",
    "publication_content_type": "application/xml",
    "publication_length": 4763,
    "cached": false,
    "binary_path": "bronmateriaal-onbewerkt\\cache\\document_publications\\365f64ed-a827-4db5-91ac-1be9f31dee1f.xml"
  },
  "issues": []
}