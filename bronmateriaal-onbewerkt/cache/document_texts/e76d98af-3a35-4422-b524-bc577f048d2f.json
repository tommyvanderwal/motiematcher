{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1173\nMOTIE VAN HET LID FLACH\nVoorgesteld\n17 april 2024\nDe Kamer,\ngehoord de beraadslaging,\nconstaterende dat er de komende jaren veel woningen gebouwd moeten worden en dat daarbij een financiële bijdrage vanuit het Rijk noodzakelijk is;\nconstaterende dat in de tussenrapportage van het IBO Woningbouw en Grond de invoering van een realisatiestimulans als optie wordt genoemd;\noverwegende dat er in de afgelopen jaren diverse subsidies zijn verstrekt, waarmee veel woningen versneld zijn gebouwd, maar dat deze subsidies nadelen kennen, zoals de tijdelijkheid, waardoor het succes wisselend was;\nverzoekt de regering, te onderzoeken of en hoe een vorm van een «bouwbijdrage» ingevoerd kan worden, waarmee gemeenten die relatief grote bouwprojecten willen opzetten langjarig financiële zekerheid krijgen doordat zij deze bijdrage vooraf in exploitaties kunnen meerekenen en dit gegarandeerd ontvangen bij afronding van een project, en de Kamer hierover voor de zomer te informeren,\nen gaat over tot de orde van de dag.\nFlach",
  "content_char_count": 1138,
  "source": {
    "document_id": "6002f3a8-4b09-43bc-b560-85cd35522a36",
    "document_nummer": "2024D15650",
    "document_soort": "Motie",
    "publication_id": "e76d98af-3a35-4422-b524-bc577f048d2f",
    "publication_content_type": "application/xml",
    "publication_length": 2496,
    "cached": false,
    "binary_path": "bronmateriaal-onbewerkt\\cache\\document_publications\\e76d98af-3a35-4422-b524-bc577f048d2f.xml"
  },
  "issues": []
}