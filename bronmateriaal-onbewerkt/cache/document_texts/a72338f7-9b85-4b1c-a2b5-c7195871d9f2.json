{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n889\nMOTIE VAN HET LID VAN DER WERF\nVoorgesteld\n23 oktober 2024\nDe Kamer,\ngehoord de beraadslaging,\noverwegende dat de eerste herkenning van de zogenoemde rode vlaggen door de politie of zorgprofessionals cruciaal is om femicide te voorkomen;\nconstaterende dat er steeds meer bekend is over welke rode vlaggen tot vrouwenmoord kunnen leiden, maar dat de eerste hulpverlener ter plekke niet altijd voldoende kennis heeft om de juiste inschatting daarvan te maken of in reactie daarop adequaat op te treden;\nverzoekt de regering tot een uitgewerkt plan te komen met professionals hoe het herkennen van rode vlaggen bij femicide en effectief handelen daarop beter terechtkomt in de opleiding van relevante beroepen zoals politieagenten, maatschappelijk werkers, pedagogen, psychologen en professionals met een poortwachtersfunctie zoals huisartsen,\nen gaat over tot de orde van de dag.\nVan der Werf",
  "content_char_count": 1002,
  "source": {
    "document_id": "7c79e7d9-e10e-4fc8-87da-65bcde1c8628",
    "document_nummer": "2024D40198",
    "document_soort": "Motie",
    "publication_id": "a72338f7-9b85-4b1c-a2b5-c7195871d9f2",
    "publication_content_type": "application/xml",
    "publication_length": 2333,
    "cached": false,
    "binary_path": "bronmateriaal-onbewerkt\\cache\\document_publications\\a72338f7-9b85-4b1c-a2b5-c7195871d9f2.xml"
  },
  "issues": []
}