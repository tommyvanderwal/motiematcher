{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n108\nMOTIE VAN HET LID DIEDERIK VAN DIJK\nVoorgesteld\n3 april 2025\nDe Kamer,\ngehoord de beraadslaging,\noverwegende dat internationaal draagmoederschap een risico op kinderhandel en schendingen van kinderrechten met zich meebrengt en dit in strijd is met het Verdrag inzake de rechten van het kind, waarbij het belang van het kind voorop moet staan;\nconstaterende dat de commissie-Joustra in haar rapport waarschuwt voor hechtingsproblematiek, dwang, misbruik en gebrek aan controle bij internationaal draagmoederschap;\nverzoekt de regering het formele verbod op internationaal draagmoederschap effectief te handhaven en de mogelijkheden voor erkenning van de afstamming van kinderen die via internationaal draagmoederschap geboren zijn terug te dringen in uitvoering en beleid,\nen gaat over tot de orde van de dag.\nDiederik van Dijk",
  "content_char_count": 938,
  "source": {
    "document_id": "b4c6ec94-b6a0-4803-958e-be68d24289f6",
    "document_nummer": "2025D14839",
    "document_soort": "Motie",
    "publication_id": "67cfbb26-547e-4193-a92f-8b9af249125b",
    "publication_content_type": "application/xml",
    "publication_length": 2269,
    "cached": false,
    "binary_path": "bronmateriaal-onbewerkt\\cache\\document_publications\\67cfbb26-547e-4193-a92f-8b9af249125b.xml"
  },
  "issues": []
}