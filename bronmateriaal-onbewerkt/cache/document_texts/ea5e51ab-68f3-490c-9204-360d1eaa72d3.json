{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 225\nRegels omtrent gegevensverwerking in de persoonsgerichte aanpak van radicalisering en terroristische activiteiten (Wet gegevensverwerking persoonsgerichte aanpak radicalisering en terroristische activiteiten)\nNr.\n25\nMOTIE VAN HET LID MICHON-DERKZEN\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat in het Dreigingsbeeld Terrorisme Nederland (DTN) staat dat radicalisering van jonge jihadisten en rechts-extremisten nu grotendeels online plaatsvindt;\nconstaterende dat het wenselijk is om zo vroeg mogelijk te kunnen interveniÃ«ren in radicaliseringsprocessen en passende interventies in kaart te brengen;\nconstaterende dat sommige gemeenten in de praktijk een gebrek aan voldoende juridische grondslag ervaren bij het in kaart brengen van online radicalisering;\noverwegende dat de Ministers van JenV en SZW samen met gemeenten al enige tijd in gesprek zijn om het delen van best practices te stimuleren en te faciliteren en een effectieve lokale preventieve aanpak van online extremisme verder te ontwikkelen;\nvan mening dat de knelpunten die gemeenten ervaren bij het ontwikkelen van een effectieve aanpak zo snel mogelijk moeten worden opgelost en dat aanpassing van wet- en regelgeving daarvoor noodzakelijk kan zijn;\nverzoekt de regering te bevorderen dat signalen van online radicalisering eerder kunnen worden betrokken bij het maken van afwegingen over het aanmelden van een casus voor een persoonsgerichte aanpak radicalisering;\nverzoekt de regering te bezien hoe de ATKM, de Autoriteit Online Terroristisch en Kinderpornografisch Materiaal, een rol kan vervullen bij vroegsignalering van online radicalisering, en de Kamer hierover te informeren voor de zomer,\nen gaat over tot de orde van de dag.\nMichon-Derkzen",
  "content_char_count": 1829,
  "source": {
    "document_id": "8d0ee842-5456-470c-aeb0-11a59c53c701",
    "document_nummer": "2024D11027",
    "document_soort": "Motie",
    "publication_id": "ea5e51ab-68f3-490c-9204-360d1eaa72d3",
    "publication_content_type": "application/xml",
    "publication_length": 3244,
    "cached": false,
    "binary_path": "bronmateriaal-onbewerkt\\cache\\document_publications\\ea5e51ab-68f3-490c-9204-360d1eaa72d3.xml"
  },
  "issues": []
}