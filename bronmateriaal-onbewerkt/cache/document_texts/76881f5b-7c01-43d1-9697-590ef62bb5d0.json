{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2229\nMOTIE VAN DE LEDEN YEŞILGÖZ-ZEGERIUS EN OMTZIGT\nVoorgesteld\n18 maart 2025\nDe Kamer,\ngehoord de beraadslaging,\noverwegende dat er gesproken wordt over een mogelijke wapenstilstand of vrede in Oekraïne, maar dat dit niet mag leiden tot straffeloosheid voor daders van agressie;\nconstaterende dat de Verenigde Staten zich hebben teruggetrokken uit het International Center for the Prosecution of the Crime of Agression against Ukraine, dat is opgericht om Rusland ter verantwoording te roepen voor de invasie van Oekraïne en de misdaad van agressie;\nverzoekt de regering om extra stappen te zetten om straffeloosheid tegen te gaan, zoals het ontstane vacuüm binnen het ICPA opvullen en kijken welke andere juridische inspanningen nodig zijn tegen straffeloosheid en voor de vervolging van de Russische agressie,\nen gaat over tot de orde van de dag.\nYeşilgöz-Zegerius\nOmtzigt",
  "content_char_count": 977,
  "source": {
    "document_id": "53dfdd49-97a4-4f15-b5a9-1b1e51909c42",
    "document_nummer": "2025D11593",
    "document_soort": "Motie",
    "publication_id": "76881f5b-7c01-43d1-9697-590ef62bb5d0",
    "publication_content_type": "application/xml",
    "publication_length": 2399,
    "cached": false,
    "binary_path": "bronmateriaal-onbewerkt\\cache\\document_publications\\76881f5b-7c01-43d1-9697-590ef62bb5d0.xml"
  },
  "issues": []
}