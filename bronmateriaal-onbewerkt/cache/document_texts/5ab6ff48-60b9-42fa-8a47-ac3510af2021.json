{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n24\nMOTIE VAN HET LID VIJLBRIEF C.S.\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat Nederland op verschillende vlakken voor grote uitdagingen staat, en dat deze uitdagingen bij onvoldoende handelen onze economie en welvaart zullen schaden;\nconstaterende dat het aandeel investeringen in Nederland al langere tijd terugloopt, terwijl juist nu die investeringen nodig zijn;\nverzoekt de regering om prioriteit te geven aan het uitwerken van de volgende punten, zodat een volgend kabinet vanaf de start in staat is om snel en zorgvuldig de juiste investeringsbeslissingen te nemen:\n–\neen lijst opstellen van noodzakelijke investeringen;\n–\nuitwerken hoe effectiever onderscheid gemaakt kan worden tussen consumptieve uitgaven en investeringsuitgaven;\n–\nuitwerken hoe een nationale investeringsbank vormgegeven kan worden, op een manier waarop zo veel mogelijk privaat kapitaal gemobiliseerd wordt,\nen gaat over tot de orde van de dag.\nVijlbrief\nInge van Dijk\nGrinwis\nFlach",
  "content_char_count": 1228,
  "source": {
    "document_id": "d0e59a29-b8b0-4d06-ba13-807a199315e4",
    "document_nummer": "2025D43285",
    "document_soort": "Motie",
    "publication_id": "5ab6ff48-60b9-42fa-8a47-ac3510af2021",
    "publication_content_type": "application/xml",
    "publication_length": 6163,
    "cached": false,
    "binary_path": "bronmateriaal-onbewerkt\\cache\\document_publications\\5ab6ff48-60b9-42fa-8a47-ac3510af2021.xml"
  },
  "issues": []
}