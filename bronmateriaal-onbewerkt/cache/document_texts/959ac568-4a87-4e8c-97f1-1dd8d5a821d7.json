{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXV\nWijziging van de begrotingsstaten van het Ministerie van Sociale Zaken en Werkgelegenheid (XV) voor het jaar 2025 (wijziging samenhangende met de Voorjaarsnota)\nNr.\n10\nMOTIE VAN HET LID SARIS\nVoorgesteld tijdens wetgevingsoverleg\n17 juni 2025\nDe Kamer,\ngehoord de beraadslaging,\nconstaterende dat een WW-duurverkorting van 24 naar 18 maanden nadelig uitpakt voor met name kwetsbare en oudere werklozen, die sneller terug zullen vallen in de bijstand;\nconstaterende dat een WW-duurverkorting van 24 naar 18 maanden ook doorwerkt in de WIA, waardoor (gedeeltelijk) arbeidsongeschikten sneller terug zullen vallen in een WGA-vervolguitkering;\nconstaterende dat een WGA-vervolguitkering slechts een percentage van het minimumloon bedraagt;\noverwegende dat het huidige socialezekerheidsstelsel onvoldoende gericht is op ondersteuning en omscholing bij werkloosheid en arbeidsongeschiktheid;\nverzoekt de regering zich maximaal in te spannen om de WW-duurverkorting alleen door te voeren gepaard met concrete maatregelen die gericht zijn op betere ondersteuning en omscholing bij werkloosheid en arbeidsongeschiktheid;\nverzoekt de regering zich daarbij ook maximaal in te spannen voor het treffen van concrete maatregelen om meer in te zetten op preventie in het voorkomen van werkloosheid en arbeidsongeschiktheid,\nen gaat over tot de orde van de dag.\nSaris",
  "content_char_count": 1432,
  "source": {
    "document_id": "9d78f7de-f946-4f83-b230-e1756c42790c",
    "document_nummer": "2025D28422",
    "document_soort": "Motie",
    "publication_id": "959ac568-4a87-4e8c-97f1-1dd8d5a821d7",
    "publication_content_type": "application/xml",
    "publication_length": 5444,
    "cached": false,
    "binary_path": "bronmateriaal-onbewerkt\\cache\\document_publications\\959ac568-4a87-4e8c-97f1-1dd8d5a821d7.xml"
  },
  "issues": []
}