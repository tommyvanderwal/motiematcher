{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n482\nMOTIE VAN HET LID BOSWIJK\nVoorgesteld\n23 september 2025\nDe Kamer,\ngehoord de beraadslaging,\nconstaterende dat er een anoniem meldpunt komt voor voetbalcriminaliteit, omdat supporters vaak bang zijn voor wraakacties;\nconstaterende dat men in Engeland stickers op stoeltjes in voetbalstadions plakt met daarop een telefoonnummer van de meldkamer, zodat onveilige situaties gemakkelijk gemeld en gevolgd kunnen worden;\noverwegende dat het belangrijk is dat supporters onveilige situaties in stadions op een laagdrempelige en anonieme manier kunnen melden, zodat de veiligheid beter gemonitord kan worden en snel kan worden ingegrepen;\nverzoekt de regering samen met de KNVB en de bvo's ervoor te zorgen dat het anonieme meldpunt voor voetbalcriminaliteit zo bekend mogelijk wordt gemaakt in de stadions, bijvoorbeeld door stickers met het telefoonnummer op de stoeltjes te plakken,\nen gaat over tot de orde van de dag.\nBoswijk",
  "content_char_count": 1050,
  "source": {
    "document_id": "3d036c19-74a5-463f-a4ca-2195222997e3",
    "document_nummer": "2025D41215",
    "document_soort": "Motie",
    "publication_id": "4f5620da-0594-4762-9111-ffe07418ae8a",
    "publication_content_type": "application/xml",
    "publication_length": 4657,
    "cached": false,
    "binary_path": "bronmateriaal-onbewerkt\\cache\\document_publications\\4f5620da-0594-4762-9111-ffe07418ae8a.xml"
  },
  "issues": []
}