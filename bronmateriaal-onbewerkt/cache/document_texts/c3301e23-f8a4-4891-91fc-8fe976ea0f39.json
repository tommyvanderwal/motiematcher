{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3282\nMOTIE VAN HET LID VAN NISPEN\nVoorgesteld\n25 september 2024\nDe Kamer,\ngehoord de beraadslaging,\nconstaterende dat kinderen momenteel in opvangplekken verblijven, met name in de noodopvang, waar de mogelijkheden voor voldoende onderwijs of buitenspelen onvoldoende zijn gewaarborgd;\noverwegende dat een stabiele opvangplek voor kinderen van groot belang is voor de ontwikkeling van een kind;\noverwegende dat het belang van het kind op grond van het Kinderrechtenverdrag een eerste overweging moet zijn, ook in het vreemdelingenbeleid;\nverzoekt de regering ervoor te zorgen dat kinderen opgevangen worden op plekken waar voorzieningen voor kinderen zijn, zoals onderwijs en (buiten)speelmogelijkheden,\nen gaat over tot de orde van de dag.\nVan Nispen",
  "content_char_count": 853,
  "source": {
    "document_id": "6868d077-a6ae-4b15-8b35-43a30026fa3d",
    "document_nummer": "2024D35114",
    "document_soort": "Motie",
    "publication_id": "c3301e23-f8a4-4891-91fc-8fe976ea0f39",
    "publication_content_type": "application/xml",
    "publication_length": 2206,
    "cached": false,
    "binary_path": "bronmateriaal-onbewerkt\\cache\\document_publications\\c3301e23-f8a4-4891-91fc-8fe976ea0f39.xml"
  },
  "issues": []
}