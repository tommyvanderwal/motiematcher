{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n76\nMOTIE VAN HET LID GRINWIS C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat het voortduren van stilstand van de warmtetransitie gepaard zal gaan met 1,2 miljard euro extra jaarlijkse nationale kosten, onder meer vanwege de noodzakelijke extra netverzwaring;\noverwegende dat de relatieve betaalbaarheid van collectieve warmte ten opzichte van andere warmtebronnen randvoorwaardelijk is voor het succes van de warmtetransitie en niet wordt geborgd door de Wet collectieve warmte;\noverwegende dat bestaande regelingen niet toereikend zijn en bijvoorbeeld de Stimuleringsregeling aardgasvrije huurwoningen (SAH) reeds is uitgeput;\nverzoekt de regering zodanig flankerend beleid te ontwikkelen en te presenteren dat de relatieve betaalbaarheid van collectieve warmte is geborgd ruim voor de inwerkingtreding van fase 2 van de tariefregulering, zowel voor huurders als voor eigenaren,\nen gaat over tot de orde van de dag.\nGrinwis\nRooderkerk\nPostma",
  "content_char_count": 1144,
  "source": {
    "document_id": "10aca0de-1e40-45f1-8e89-3a55323f99c8",
    "document_nummer": "2025D29116",
    "document_soort": "Motie",
    "publication_id": "c918d073-631d-4391-99cb-22e39ce057b2",
    "publication_content_type": "application/xml",
    "publication_length": 4965,
    "cached": false,
    "binary_path": "bronmateriaal-onbewerkt\\cache\\document_publications\\c918d073-631d-4391-99cb-22e39ce057b2.xml"
  },
  "issues": []
}