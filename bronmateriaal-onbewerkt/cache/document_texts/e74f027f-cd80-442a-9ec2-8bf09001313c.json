{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n93\nMOTIE VAN DE LEDEN BAMENGA EN BIKKER\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\noverwegende dat de gaswinning in Groningen heeft geleid tot meer dan 265.000 schademeldingen;\noverwegende dat ruim 11.000 woningen in Groningen tot op de dag van vandaag onveilig zijn;\noverwegende dat in het hoofdlijnenakkoord «geen Gronings gas meer» staat;\nconstaterende dat er nog steeds gas wordt gewonnen in de provincie Groningen, met ernstige gevolgen voor de omwonenden;\nconstaterende dat de NAM een aanvraag heeft gedaan om de winning van gas bij Warffum te verlengen;\noverwegende dat de NAM zich eenzijdig heeft teruggetrokken uit afspraken om bij te dragen aan de hersteloperatie voor de Groningers;\nverzoekt de regering de vergunning van de NAM om gas te winnen bij Warffum niet te verlengen,\nen gaat over tot de orde van de dag.\nBamenga\nBikker",
  "content_char_count": 1107,
  "source": {
    "document_id": "ca4f4a7e-5934-4f9f-a6dc-a69fae9514ae",
    "document_nummer": "2024D47070",
    "document_soort": "Motie",
    "publication_id": "e74f027f-cd80-442a-9ec2-8bf09001313c",
    "publication_content_type": "application/xml",
    "publication_length": 2650,
    "cached": false,
    "binary_path": "bronmateriaal-onbewerkt\\cache\\document_publications\\e74f027f-cd80-442a-9ec2-8bf09001313c.xml"
  },
  "issues": []
}