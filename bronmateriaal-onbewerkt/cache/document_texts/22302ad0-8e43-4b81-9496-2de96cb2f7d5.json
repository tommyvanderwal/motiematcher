{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1359\nMOTIE VAN DE LEDEN POSTMA EN ERKENS\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat de Nederlandse overheid als ambitie heeft het netwerk van warmtenetten flink uit te breiden;\nconstaterende dat Essent heeft laten onderzoeken dat de vaste kosten van het aangesloten zijn op het warmtenet over een aantal jaar makkelijk kunnen stijgen naar € 80 à € 90 per maand;\nconstaterende dat huishoudens dan nog geen enkele gigajoule warmte gebruikt hebben;\nconstaterende dat onderzocht wordt om de koppeling met de gasprijs los te laten;\nconstaterende dat energie voor iedereen betaalbaar moet zijn;\nconstaterende dat overgaan op reële kosten ook het risico van prijsstijging met zich meebrengt;\nverzoekt de regering te onderzoeken hoe deze vaste kosten voor de huishoudens zo laag mogelijk kunnen zijn en te komen met een advies voor een maximumtarief dat ook in de toekomst draagbaar is voor huishoudens, en dit voor de behandeling van de Warmtewet naar de Tweede Kamer te sturen,\nen gaat over tot de orde van de dag.\nPostma\nErkens",
  "content_char_count": 1173,
  "source": {
    "document_id": "01c3ece4-11b9-4c3a-945a-b40829a5465c",
    "document_nummer": "2024D07055",
    "document_soort": "Motie",
    "publication_id": "22302ad0-8e43-4b81-9496-2de96cb2f7d5",
    "publication_content_type": "application/xml",
    "publication_length": 2669,
    "cached": false,
    "binary_path": "bronmateriaal-onbewerkt\\cache\\document_publications\\22302ad0-8e43-4b81-9496-2de96cb2f7d5.xml"
  },
  "issues": []
}