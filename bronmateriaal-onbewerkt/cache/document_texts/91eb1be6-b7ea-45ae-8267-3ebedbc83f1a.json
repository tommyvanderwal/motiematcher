{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 352\nUitvoering en evaluatie Participatiewet\nNr.\n335\nGEWIJZIGDE MOTIE VAN DE LEDEN LAHLAH EN KOSTIĆ TER VERVANGING VAN DIE GEDRUKT ONDER NR. 333\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat mensen direct op de uitkering worden gekort wanneer zij gaan samenwonen of bij iemand gaan inwonen, terwijl een proefperiode van bijvoorbeeld zes maanden waarin er niet direct gesleuteld wordt aan de uitkering, de drempel kan verlagen;\noverwegende dat dit de stap tot samenwonen of voltijds mantelzorgen voor mensen in de bijstand erg hoog maakt, en dat het drempelverlagend is als men eerst zes maanden op proef kan samen wonen of bij iemand kan inwonen, zonder dat direct gesleuteld wordt aan de uitkering;\nconstaterende dat er sprake is van grote krapte op de woningmarkt;\nverzoekt de regering te onderzoeken op welke manier samenwonen op proef binnen de Participatiewet gefaciliteerd kan worden, en de Kamer hierover te informeren voor de wetsbehandeling van spoor 1,\nen gaat over tot de orde van de dag.\nLahlah\nKostić",
  "content_char_count": 1122,
  "source": {
    "document_id": "693c02d8-d194-4afa-aba8-774c98df0b7d",
    "document_nummer": "2025D02636",
    "document_soort": "Motie (gewijzigd/nader)",
    "publication_id": "91eb1be6-b7ea-45ae-8267-3ebedbc83f1a",
    "publication_content_type": "application/xml",
    "publication_length": 2548,
    "cached": false,
    "binary_path": "bronmateriaal-onbewerkt\\cache\\document_publications\\91eb1be6-b7ea-45ae-8267-3ebedbc83f1a.xml"
  },
  "issues": []
}