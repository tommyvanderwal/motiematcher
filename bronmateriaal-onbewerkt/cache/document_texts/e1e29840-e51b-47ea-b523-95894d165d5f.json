{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3465\nMOTIE VAN HET LID VAN ZANTEN\nVoorgesteld\n4 september 2025\nDe Kamer,\ngehoord de beraadslaging,\nconstaterende dat Oekraïense ontheemden in Nederland verblijfsrecht hebben op grond van de Europese Richtlijn Tijdelijke Bescherming;\nconstaterende dat een deel van de Oekraïense ontheemden tijdelijk terugkeert naar Oekraïne;\nconstaterende dat de Kamer met de aangenomen motie-Van Zanten/Boomsma (\n36 600-XX, nr. 34\n) de regering heeft verzocht om asielprocedures te beëindigen en verblijfsvergunningen in te trekken als vreemdelingen terugkeren naar het land van herkomst;\noverwegende dat een terugkeer naar Oekraïne erop kan wijzen dat de betrokkene de bescherming in Nederland niet langer noodzakelijk acht;\nverzoekt de regering zich er in de Europese onderhandelingen over een mogelijke verlenging dan wel tussentijdse aanpassing van de RTB ervoor in te zetten dat lidstaten de bevoegdheid krijgen om de tijdelijke beschermingsstatus in te trekken wanneer ontheemden voor niet-noodzakelijke redenen naar Oekraïne afreizen,\nen gaat over tot de orde van de dag.\nVan Zanten",
  "content_char_count": 1175,
  "source": {
    "document_id": "342da04a-13b2-464c-933d-1633549df472",
    "document_nummer": "2025D37356",
    "document_soort": "Motie",
    "publication_id": "e1e29840-e51b-47ea-b523-95894d165d5f",
    "publication_content_type": "application/xml",
    "publication_length": 5001,
    "cached": false,
    "binary_path": "bronmateriaal-onbewerkt\\cache\\document_publications\\e1e29840-e51b-47ea-b523-95894d165d5f.xml"
  },
  "issues": []
}