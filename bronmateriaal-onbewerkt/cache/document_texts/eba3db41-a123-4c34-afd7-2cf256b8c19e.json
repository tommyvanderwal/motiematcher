{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n492\nMOTIE VAN HET LID DASSEN\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat de Amerikaanse provocaties jegens Groenland aanhouden;\nconstaterende dat president Trump onlangs heeft gedreigd Denemarken gerichte handelstarieven op te leggen als drukmiddel om een deal te forceren over de «verkoop» van Groenland aan de Verenigde Staten;\noverwegende dat de EU in het geval van economische dwang van een derde land, in dit geval de Verenigde Staten, jegens een of meerdere lidstaten het antidwanginstrument kan inzetten;\nvan mening dat Europese bondgenoten pal achter Denemarken en de territoriale integriteit van Groenland moeten blijven staan;\nverzoekt de regering in Europees verband het inzetten van het EU-antidwanginstrument te bepleiten in het geval van economische dwang vanuit de Verenigde Staten tegen Denemarken om een deal te forceren over de «verkoop» van Groenland,\nen gaat over tot de orde van de dag.\nDassen",
  "content_char_count": 1037,
  "source": {
    "document_id": "8e9d8c99-20e5-49e5-a5ce-ac40934e1b82",
    "document_nummer": "2025D13199",
    "document_soort": "Motie",
    "publication_id": "eba3db41-a123-4c34-afd7-2cf256b8c19e",
    "publication_content_type": "application/xml",
    "publication_length": 2466,
    "cached": false,
    "binary_path": "bronmateriaal-onbewerkt\\cache\\document_publications\\eba3db41-a123-4c34-afd7-2cf256b8c19e.xml"
  },
  "issues": []
}