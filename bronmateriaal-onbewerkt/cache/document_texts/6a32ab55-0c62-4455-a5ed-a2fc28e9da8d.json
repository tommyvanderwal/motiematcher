{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n82\nMOTIE VAN HET LID VAN ZANTEN C.S.\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat cultuursubsidies momenteel niet adequaat onder de aandacht worden gebracht en dat de toegankelijkheid ervan verbeterd kan worden;\noverwegende dat cultuur in zichzelf van waarde is en niet primair via beleid politiek gemaakt moet worden, zoals nu veel gebeurt via opgelegde inclusie- en diversiteitspolitiek;\noverwegende dat cultuursubsidies evenredig verdeeld moeten worden over Nederland;\nverzoekt de regering om subsidiebeleid gericht op inclusie en diversiteit geen dwingend karakter te geven voor culturele instellingen;\nverzoekt de regering om te onderzoeken hoe cultuursubsidies evenrediger over Nederland kunnen worden verdeeld, zodat alle regio's kunnen profiteren van culturele activiteiten en initiatieven,\nen gaat over tot de orde van de dag.\nVan Zanten\nStoffer\nCeder",
  "content_char_count": 1103,
  "source": {
    "document_id": "d17087b5-1f13-4d45-a06a-679ce032cdb2",
    "document_nummer": "2024D01370",
    "document_soort": "Motie",
    "publication_id": "6a32ab55-0c62-4455-a5ed-a2fc28e9da8d",
    "publication_content_type": "application/xml",
    "publication_length": 2626,
    "cached": false,
    "binary_path": "bronmateriaal-onbewerkt\\cache\\document_publications\\6a32ab55-0c62-4455-a5ed-a2fc28e9da8d.xml"
  },
  "issues": []
}