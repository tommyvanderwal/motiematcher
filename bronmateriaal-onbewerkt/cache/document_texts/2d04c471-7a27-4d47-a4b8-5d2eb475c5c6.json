{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n183\nMOTIE VAN HET LID GRINWIS C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat in het hoofdlijnenakkoord staat «er komt een recht op vergissen» en dat in het regeerprogramma staat dat het kabinet beziet of het recht op vergissen uniform en domeinoverstijgend gerealiseerd kan en moet worden;\noverwegende dat onder andere bij de gecombineerde opgave vergissingen van agrariërs, waaronder het te laat indienen, door de RVO keihard worden afgestraft, terwijl de RVO ongestraft extra tijd kan nemen om subsidiebeschikkingen toe te kennen;\noverwegende dat de Minister van LVVN in het commissiedebat Uitvoerbaarheid van beleid op het boerenerf in dit verband opmerkte schrijnende voorbeelden te kennen en vond dat «we hierin wel iets van coulance mogen tonen»;\nverzoekt de regering voor de zomer een uitwerking van het «recht op vergissen» voor boeren naar de Kamer te sturen,\nen gaat over tot de orde van de dag.\nGrinwis\nVedder\nFlach\nHolman",
  "content_char_count": 1088,
  "source": {
    "document_id": "65bedecd-7eca-4fd8-908a-949da996051b",
    "document_nummer": "2025D07433",
    "document_soort": "Motie",
    "publication_id": "2d04c471-7a27-4d47-a4b8-5d2eb475c5c6",
    "publication_content_type": "application/xml",
    "publication_length": 2565,
    "cached": false,
    "binary_path": "bronmateriaal-onbewerkt\\cache\\document_publications\\2d04c471-7a27-4d47-a4b8-5d2eb475c5c6.xml"
  },
  "issues": []
}