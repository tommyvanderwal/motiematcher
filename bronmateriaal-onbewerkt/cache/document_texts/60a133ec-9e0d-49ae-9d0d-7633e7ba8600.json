{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n552\nMOTIE VAN HET LID VAN BAARLE\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat het Europees Hof in 2019 de verplichting oplegde om producten uit illegale nederzettingen te labelen en dat in mei 2023 de EU de regel instelde dat producten uit Israël, om in aanmerking te komen voor handelsvoordelen, een label moeten dragen om aan te tonen dat de producten niet uit illegale nederzettingen komen;\noverwegende dat het systeem volgens de Adviesraad Internationale Vraagstukken geenszins waterdicht is gebleken en dat de monitoring en handhaving ontoereikend is;\nverzoekt de regering om de effectiviteit te toetsen van het handhaven van het etiketteringsbeleid en het handhaven van de preferentiële tariefbehandeling voor producten uit illegale nederzettingen,\nen gaat over tot de orde van de dag.\nVan Baarle",
  "content_char_count": 954,
  "source": {
    "document_id": "c69020c4-d54b-41b5-9fda-d11d1abc8c0a",
    "document_nummer": "2025D02186",
    "document_soort": "Motie",
    "publication_id": "60a133ec-9e0d-49ae-9d0d-7633e7ba8600",
    "publication_content_type": "application/xml",
    "publication_length": 2288,
    "cached": false,
    "binary_path": "bronmateriaal-onbewerkt\\cache\\document_publications\\60a133ec-9e0d-49ae-9d0d-7633e7ba8600.xml"
  },
  "issues": []
}