{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n41\nMOTIE VAN DE LEDEN VAN DER VELDE EN VAN ZANTEN\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\nconstaterende dat de Aanwijzingen voor de regelgeving (aanwijzing 3.8) voorschrijven om in wet- en regelgeving sekseneutrale taal te gebruiken waar mogelijk;\noverwegende dat het onnodig vervangen van specifieke termen zoals «moeder» en «vader» door genderneutrale begrippen kan leiden tot onduidelijkheid en dat dit afbreuk kan doen aan het behoud van maatschappelijk herkenbare rollen;\nvan mening dat het gebruik van vertrouwde termen bijdraagt aan de begrijpelijkheid van wetgeving en belangrijk is voor de sociale cohesie in de samenleving;\nverzoekt de regering om in wetsteksten termen zoals «moeder» en «vader» te behouden wanneer dit bijdraagt aan de duidelijkheid en maatschappelijke herkenbaarheid van de wet,\nen gaat over tot de orde van de dag.\nVan der Velde\nVan Zanten",
  "content_char_count": 1134,
  "source": {
    "document_id": "5c40b675-cc8f-4dd3-9aa6-cf0c56e7485c",
    "document_nummer": "2024D44572",
    "document_soort": "Motie",
    "publication_id": "89829e79-b56f-418f-9998-800cbf8877a5",
    "publication_content_type": "application/xml",
    "publication_length": 2622,
    "cached": false,
    "binary_path": "bronmateriaal-onbewerkt\\cache\\document_publications\\89829e79-b56f-418f-9998-800cbf8877a5.xml"
  },
  "issues": []
}