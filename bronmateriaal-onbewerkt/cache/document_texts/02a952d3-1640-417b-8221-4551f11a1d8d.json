{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n723\nMOTIE VAN HET LID PODT\nVoorgesteld\n3 september 2025\nDe Kamer,\ngehoord de beraadslaging,\noverwegende dat er bij het toelaten van pesticiden eenzijdig en tweezijdig getoetst kan worden op het risico van kanker;\noverwegende dat een tweezijdige toetsing het risico van kanker versluiert omdat er twee keer zoveel tumoren aanwezig moeten zijn om een significant verband aan te tonen tussen de blootstelling aan pesticiden en het risico van kanker;\noverwegende dat bij de toelating van onder andere glyfosaat een tweezijdige toetsing is toegepast, terwijl het Ctgb sinds kort internationaal pleit voor een eenzijdig toetsing;\nverzoekt de regering om in overleg met het Ctgb glyfosaat alsnog eenzijdig te toetsen op het risico van kanker,\nen gaat over tot de orde van de dag.\nPodt",
  "content_char_count": 883,
  "source": {
    "document_id": "bc253dab-1c64-4db0-9c16-9e63a2b560ba",
    "document_nummer": "2025D36721",
    "document_soort": "Motie",
    "publication_id": "02a952d3-1640-417b-8221-4551f11a1d8d",
    "publication_content_type": "application/xml",
    "publication_length": 4297,
    "cached": false,
    "binary_path": "bronmateriaal-onbewerkt\\cache\\document_publications\\02a952d3-1640-417b-8221-4551f11a1d8d.xml"
  },
  "issues": []
}