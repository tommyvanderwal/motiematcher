{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n758\nMOTIE VAN HET LID MICHON-DERKZEN\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat op internetfora en in besloten groepen of kanalen op platforms zoals Telegram of Discord radicalisering en extremistische content worden gefaciliteerd en gelegitimeerd;\nconstaterende dat er met de Verordening TOI (terroristische online-inhoud) een Europese definitie is van terroristische content, maar dat een definitie voor extremistische content ontbreekt;\nconstaterende dat materiaal dat net niet voldoet aan de definitie van terroristische online-inhoud, wel kan worden gekwalificeerd als extremistisch en daarmee onlineradicalisering in de hand werkt;\nvan mening dat platforms meer moeten doen om extremistische content offline te halen om de schadelijke gevolgen hiervan te beperken;\nverzoekt de regering in gesprek met de Politie, OM, AKTM, NCTV, het Global Internet Forum Counter Terrorism (GIFCT), en het Tech Against Terrorism Netwerk te komen tot een werkbare definitie van extremistische content en zich hier ook op Europees niveau voor in te spannen;\nverzoekt de regering de Kamer hierover te informeren bij de volgende voortgangsbrief over de versterkte aanpak online extremistische en terroristische content,\nen gaat over tot de orde van de dag.\nMichon-Derkzen",
  "content_char_count": 1398,
  "source": {
    "document_id": "4def62a7-ed5d-4b2b-bcb8-94c5c9bd5fc4",
    "document_nummer": "2025D43019",
    "document_soort": "Motie",
    "publication_id": "e7e5f1d5-023c-4ebf-9134-d8298723e728",
    "publication_content_type": "application/xml",
    "publication_length": 4936,
    "cached": false,
    "binary_path": "bronmateriaal-onbewerkt\\cache\\document_publications\\e7e5f1d5-023c-4ebf-9134-d8298723e728.xml"
  },
  "issues": []
}