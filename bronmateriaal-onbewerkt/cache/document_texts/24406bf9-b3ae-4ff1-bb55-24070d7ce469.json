{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 349\nWijziging van de Vreemdelingenwet 2000 in verband met verlenging van de beslistermijnen in asiel- en nareiszaken\nNr.\n18\nMOTIE VAN HET LID KOEKKOEK C.S.\nVoorgesteld\n17 april 2024\nDe Kamer,\ngehoord de beraadslaging,\nconstaterende dat de onderzoekers in de fundamentele heroriÃ«ntatie van het asielsysteem hebben geconstateerd dat gebrekkige toetsing leidt tot opstoppingen in de keten;\nconstaterende dat zij tevens aanbevelen uitvoeringstoetsen uit te voeren voor nieuwe wetgeving en dit leidend te laten zijn in wetsvoorstellen;\nconstaterende dat in het verleden is gebleken dat gebrekkige toetsing van wetgeving leidt tot het onnodig meer druk leggen op het systeem;\noverwegende dat het van essentieel belang is dat wetgeving in het asiel- en migratiedomein bijdraagt aan verbeteringen in de keten;\nverzoekt de regering het wetsvoorstel Wijziging van de Vreemdelingenwet 2000 in verband met verlenging van de beslistermijnen in asiel- en nareiszaken te onderwerpen aan een uitvoeringstoets en relevante uitvoeringsorganisaties en het maatschappelijk middenveld te consulteren,\nen gaat over tot de orde van de dag.\nKoekkoek\nPiri\nPodt",
  "content_char_count": 1209,
  "source": {
    "document_id": "196dce3e-b83a-4aeb-8e48-9bac8a7b8a02",
    "document_nummer": "2024D15746",
    "document_soort": "Motie",
    "publication_id": "24406bf9-b3ae-4ff1-bb55-24070d7ce469",
    "publication_content_type": "application/xml",
    "publication_length": 2677,
    "cached": false,
    "binary_path": "bronmateriaal-onbewerkt\\cache\\document_publications\\24406bf9-b3ae-4ff1-bb55-24070d7ce469.xml"
  },
  "issues": []
}