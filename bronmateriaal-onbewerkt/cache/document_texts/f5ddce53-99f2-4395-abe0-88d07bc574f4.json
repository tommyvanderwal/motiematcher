{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 861\nArbeidsmigratie en sociale zekerheid\nNr.\n127\nMOTIE VAN HET LID PATERNOTTE C.S.\nVoorgesteld\n10 september 2024\nDe Kamer,\ngehoord de beraadslaging,\nconstaterende dat de Staatscommissie Demografische Ontwikkelingen 2050 terecht zorgen uit over de druk die de komst van arbeidsmigranten legt op sociale voorzieningen;\nconstaterende dat deze lasten nu niet in beeld worden gebracht bij de mogelijke vestiging van een groot bedrijf;\nconstaterende dat hoewel Nederland niet zonder de inzet van arbeidsmigranten kan, het onwenselijk is dat de baten hiervan vaak voor de werkgever zijn, maar de lasten voor de samenleving;\nconstaterende dat de bedrijfseffectrapportage een instrument is dat de druk op sociale voorzieningen in beeld brengt, maar dat dit instrument nu vrijwel nooit wordt ingezet en de uitkomsten ervan veel te vrijblijvend zijn;\nverzoekt de regering om bij het onderzoek naar de doorontwikkeling van de effectrapportage ook te kijken naar het verplicht stellen van de rapportage bij de vestiging van elk bedrijf met een omvang van ten minste 2.000 vierkante meter,\nen gaat over tot de orde van de dag.\nPaternotte\nPodt\nInge van Dijk\nBikker",
  "content_char_count": 1223,
  "source": {
    "document_id": "897f3ca0-b7f6-49a5-8351-a9fa61f202c9",
    "document_nummer": "2024D32520",
    "document_soort": "Motie",
    "publication_id": "f5ddce53-99f2-4395-abe0-88d07bc574f4",
    "publication_content_type": "application/xml",
    "publication_length": 2714,
    "cached": false,
    "binary_path": "bronmateriaal-onbewerkt\\cache\\document_publications\\f5ddce53-99f2-4395-abe0-88d07bc574f4.xml"
  },
  "issues": []
}