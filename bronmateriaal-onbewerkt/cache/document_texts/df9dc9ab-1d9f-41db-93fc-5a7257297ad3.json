{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n22\nMOTIE VAN HET LID KOUWENHOVEN\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat het aantal huishoudens met problematische schulden waarbij de Dienst Toeslagen als schuldeiser optreedt, is gestegen tot bijna 200.000, meer dan een verdubbeling sinds 2018;\nconstaterende dat dit een rijksbreed probleem is;\noverwegende dat dit onderstreept dat het huidige toeslagenstelsel nog altijd leidt tot onzekerheid in plaats van bestaanszekerheid en daarmee grote groepen mensen in de knel brengt;\nverzoekt de regering om nog voor het zomerreces een brief aan de Kamer te sturen waarin zij concreet uiteenzet:\n–\nhoe door de Dienst Toeslagen, in samenhang met de rijksbrede aanpak, deze schuldenproblematiek, waarbij de Dienst Toeslagen als schuldeiser optreedt, structureel wordt aangepakt;\n–\nwelke directe maatregelen worden genomen om huishoudens die nu in de knel zitten, effectief te ondersteunen;\n–\nhoe wordt voorkomen dat mensen in problematische schulden terechtkomen;\n–\nhoe de samenwerking met gemeenten wordt versterkt om tot betere vroegsignalering en schuldhulpverlening te komen,\nen gaat over tot de orde van de dag.\nKouwenhoven",
  "content_char_count": 1252,
  "source": {
    "document_id": "eb722e0a-02d1-4751-8d90-46f29418ef03",
    "document_nummer": "2025D27464",
    "document_soort": "Motie",
    "publication_id": "df9dc9ab-1d9f-41db-93fc-5a7257297ad3",
    "publication_content_type": "application/xml",
    "publication_length": 5522,
    "cached": false,
    "binary_path": "bronmateriaal-onbewerkt\\cache\\document_publications\\df9dc9ab-1d9f-41db-93fc-5a7257297ad3.xml"
  },
  "issues": []
}