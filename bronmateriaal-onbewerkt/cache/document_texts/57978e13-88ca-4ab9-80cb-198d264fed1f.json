{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n328\nMOTIE VAN DE LEDEN KOSTIĆ EN BAMENGA\nVoorgesteld\n6 november 2024\nDe Kamer,\ngehoord de beraadslaging,\nconstaterende dat uit een onderzoek van RTL blijkt dat omwonenden van dertien zware industriegebieden tot € 315 méér aan zorgkosten kwijt zijn dan de rest van het land;\nconstaterende dat sinds 2016 bedrijven minder ziekmakende stoffen moeten uitstoten, maar uit onderzoek blijkt dat de uitstoot van de helft van de bedrijven juist gestegen is en dat de uitstootrapportages van bedrijven niet altijd even zorgvuldig zijn;\nconstaterende dat zelfs de kleinste hoeveelheden van deze stoffen schadelijk kunnen zijn voor bijvoorbeeld de hersenen van kinderen;\noverwegende dat provincies aangeven dat ze extra hulpmiddelen nodig hebben voor betere toetsing;\nverzoekt de regering bij de provincies op te halen welke hulpmiddelen ze van het Rijk nodig hebben en aan de Kamer voor het einde van het eerste kwartaal van 2025 te laten weten hoe het Rijk de provincies tegemoet kan komen;\nen gaat over tot de orde van de dag.\nKostić\nBamenga",
  "content_char_count": 1135,
  "source": {
    "document_id": "0c4ef19e-1c0d-457c-8766-c941f00ec106",
    "document_nummer": "2024D42498",
    "document_soort": "Motie",
    "publication_id": "57978e13-88ca-4ab9-80cb-198d264fed1f",
    "publication_content_type": "application/xml",
    "publication_length": 2638,
    "cached": false,
    "binary_path": "bronmateriaal-onbewerkt\\cache\\document_publications\\57978e13-88ca-4ab9-80cb-198d264fed1f.xml"
  },
  "issues": []
}