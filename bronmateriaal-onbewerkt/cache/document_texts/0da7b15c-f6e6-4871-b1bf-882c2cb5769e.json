{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n181\nMOTIE VAN HET LID CEDER C.S.\nVoorgesteld\n19 december 2024\nDe Kamer,\ngehoord de beraadslaging,\noverwegende dat de Nationale ombudsman en de Kinderombudsman in het rapport «Wanneer de overheid niet thuis geeft» hebben aanbevolen dat gemeenten verplicht moeten worden om fatsoenlijke alternatieve huisvesting te regelen voor gezinnen die uit hun huis worden gezet;\noverwegende dat ondanks de afspraken in het Nationaal Actieplan Dakloosheid er in de praktijk vaak wordt verwezen naar opvang of het eigen netwerk als alternatieve oplossing voor onderdak, in plaats van het bieden van fatsoenlijke herhuisvesting;\nverzoekt de regering ervoor te zorgen dat fatsoenlijke herhuisvesting verplicht wordt in situaties waarbij minderjarige kinderen betrokken zijn en hiertoe afspraken te maken met VNG, verhuurdersorganisaties en brancheverenigingen,\nen gaat over tot de orde van de dag.\nCeder\nKrul\nDiederik van Dijk",
  "content_char_count": 1015,
  "source": {
    "document_id": "339e5f17-5abe-421e-9bd2-843b562514ac",
    "document_nummer": "2024D51399",
    "document_soort": "Motie",
    "publication_id": "0da7b15c-f6e6-4871-b1bf-882c2cb5769e",
    "publication_content_type": "application/xml",
    "publication_length": 2444,
    "cached": false,
    "binary_path": "bronmateriaal-onbewerkt\\cache\\document_publications\\0da7b15c-f6e6-4871-b1bf-882c2cb5769e.xml"
  },
  "issues": []
}