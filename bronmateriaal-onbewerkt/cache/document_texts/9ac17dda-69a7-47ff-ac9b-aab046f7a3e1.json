{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1380\nGEWIJZIGDE MOTIE VAN HET LID GRINWIS C.S. TER VERVANGING VAN DIE GEDRUKT ONDER NR. 1356\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de negatieve evaluatie in het SEO-rapport «Kopen zonder heffen. Evaluatie van vier vrijstellingen in de overdrachtsbelasting – Deelrapport 2» laat zien dat het huidige taakbegrip binnen de vrijstelling bij taakoverdracht niet goed aansluit op de maatschappelijke praktijk van woningcorporaties;\noverwegende dat er nog altijd geen leidraad is die belastinginspecteurs houvast geeft bij twijfel over taakoverdracht en dat dit de aanpak van de wooncrisis dreigt te vertragen;\noverwegende dat onderlinge solidariteit tussen woningcorporaties noodzakelijk is om de woningopgave conform de Nationale Prestatieafspraken (NPA) te kunnen realiseren en dat taakoverdrachten daarin een belangrijke rol kunnen spelen;\nverzoekt de regering om in lijn met de oorspronkelijke doelstelling onder de taakoverdrachtsvrijstelling af te zien van overdrachtsbelasting bij taakoverdracht tussen woningcorporaties door blokkades in de uitvoeringspraktijk weg te nemen, zodat bij deze taakoverdrachten voortaan geen geld meer verloren gaat voor de woningbouwopgave,\nen gaat over tot de orde van de dag.\nGrinwis\nDe Hoop\nWelzijn",
  "content_char_count": 1392,
  "source": {
    "document_id": "144ec87f-0bcd-4667-9e5b-14ee7cfcf7b9",
    "document_nummer": "2025D43230",
    "document_soort": "Motie (gewijzigd/nader)",
    "publication_id": "9ac17dda-69a7-47ff-ac9b-aab046f7a3e1",
    "publication_content_type": "application/xml",
    "publication_length": 5266,
    "cached": false,
    "binary_path": "bronmateriaal-onbewerkt\\cache\\document_publications\\9ac17dda-69a7-47ff-ac9b-aab046f7a3e1.xml"
  },
  "issues": []
}