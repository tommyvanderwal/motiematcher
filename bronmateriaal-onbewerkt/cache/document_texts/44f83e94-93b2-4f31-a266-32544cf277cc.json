{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n406\nMOTIE VAN DE LEDEN CHAKOR EN BAMENGA\nVoorgesteld\n12 juni 2024\nDe Kamer,\ngehoord de beraadslaging,\noverwegende dat het onacceptabel is dat discriminatie van moslims op de arbeidsmarkt en elders toeneemt;\nconstaterende dat met name vrouwen met een hoofddoek vaker het slachtoffer zijn van discriminatie op de arbeidsmarkt;\nconstaterende dat in vergelijking met andere groepen vrouwen, zij bij sollicitaties aanzienlijk minder positieve reacties krijgen, zoals blijkt uit onderzoek van de Radboud Universiteit;\nverzoekt de regering om bij het eerstvolgende Nationaal Programma tegen Discriminatie en Racisme te komen tot concrete maatregelen om moslimdiscriminatie aan te pakken,\nen gaat over tot de orde van de dag.\nChakor\nBamenga",
  "content_char_count": 839,
  "source": {
    "document_id": "dea4f5c4-9ef3-4f77-a237-75851fa9f30a",
    "document_nummer": "2024D24380",
    "document_soort": "Motie",
    "publication_id": "44f83e94-93b2-4f31-a266-32544cf277cc",
    "publication_content_type": "application/xml",
    "publication_length": 2263,
    "cached": false,
    "binary_path": "bronmateriaal-onbewerkt\\cache\\document_publications\\44f83e94-93b2-4f31-a266-32544cf277cc.xml"
  },
  "issues": []
}