{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2003\nGEWIJZIGDE MOTIE VAN HET LID KOEKKOEK C.S. TER VERVANGING VAN DIE GEDRUKT ONDER NR. 1981\nVoorgesteld\n13 december 2023\nDe Kamer,\ngehoord de beraadslaging,\nconstaterende dat de situatie in Gaza onmenselijk en onhoudbaar is;\nconstaterende dat de tot nu toe ingezette humanitaire hulp de noden bij lange na niet tegemoetkomt;\nconstaterende uit cijfers van UNICEF dat er voor de gevechtspauze minimaal 5.300 kinderen zijn gedood;\noverwegende dat de Israëlische regering ook de «veilige zones» als doelwit beschouwt en burgers in heel Gaza niet veilig zijn;\nverzoekt de regering om alle mogelijke inspanningen te leveren voor het faciliteren van daadkrachtige en effectieve toegang tot hulp voor de burgers in Gaza door onder andere het openen van meerdere grensovergangen, er bij Israël op aan te dringen humanitaire hulp onvoorwaardelijk toe te staan en niet afhankelijk te maken van unilaterale veilige zones, en medische evacuaties van kinderen mogelijk te maken zonder dat zij van hun ouder(s) gescheiden worden,\nen gaat over tot de orde van de dag.\nKoekkoek\nChristine Teunissen\nVan Baarle\nPiri",
  "content_char_count": 1199,
  "source": {
    "document_id": "c4285cd2-e91a-42a1-9d1d-979ab90d54cc",
    "document_nummer": "2023D49034",
    "document_soort": "Motie (gewijzigd/nader)",
    "publication_id": "4ffccd8f-cd3a-4e6d-9b17-1828a96a24cd",
    "publication_content_type": "application/xml",
    "publication_length": 2707,
    "cached": false,
    "binary_path": "bronmateriaal-onbewerkt\\cache\\document_publications\\4ffccd8f-cd3a-4e6d-9b17-1828a96a24cd.xml"
  },
  "issues": []
}