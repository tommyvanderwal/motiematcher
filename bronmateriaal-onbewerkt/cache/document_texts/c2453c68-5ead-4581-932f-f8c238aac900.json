{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 324\nEvaluatie Wet openbare manifestaties\nNr.\n30\nMOTIE VAN HET LID BOSWIJK C.S.\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat demonstranten die tijdens verboden demonstraties bewust de openbare orde en veiligheid verstoren, vaak door de politie worden verplaatst zonder dat hun persoonsgegevens worden vastgelegd;\nconstaterende dat capaciteitstekorten bij de politie het registreren van persoonsgegevens bemoeilijken;\noverwegende dat overtreders van de wet verantwoordelijk moeten worden gehouden voor hun strafbare gedrag en de aangerichte schade op hen moet worden verhaald;\noverwegende dat moderne technologieÃ«n, zoals camera's met gezichtsherkenning, kunnen bijdragen aan het identificeren van personen die doelbewust de wet overtreden tijdens bijvoorbeeld snelwegbezettingen;\nverzoekt de regering te onderzoeken of en hoe binnen de grenzen van de wet camera's met gezichtsherkenning kunnen worden ingezet bij ordeverstorende acties zoals snelwegbezettingen, om wetsovertreders effectief te kunnen identificeren en te sanctioneren,\nen gaat over tot de orde van de dag.\nBoswijk\nMichon-Derkzen\nFlach\nBikker\nEerdmans",
  "content_char_count": 1226,
  "source": {
    "document_id": "178a1129-dd27-4907-990f-8d694777623c",
    "document_nummer": "2025D02302",
    "document_soort": "Motie",
    "publication_id": "c2453c68-5ead-4581-932f-f8c238aac900",
    "publication_content_type": "application/xml",
    "publication_length": 2740,
    "cached": false,
    "binary_path": "bronmateriaal-onbewerkt\\cache\\document_publications\\c2453c68-5ead-4581-932f-f8c238aac900.xml"
  },
  "issues": []
}