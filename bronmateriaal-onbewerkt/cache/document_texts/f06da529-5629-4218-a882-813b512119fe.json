{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n336\nMOTIE VAN HET LID WESTERVELD C.S.\nVoorgesteld\n10 december 2024\nDe Kamer,\ngehoord de beraadslaging,\nconstaterende dat veel mensen met een beperking wel willen, maar niet (fulltime) kunnen werken;\nconstaterende dat overal in de publieke sector en het bedrijfsleven arbeidstekorten zijn;\nconstaterende dat de nationale strategie voor de implementatie van het VN-verdrag mooie doelen heeft op het gebied van werk en inkomen, maar het niet nodig is om tot 2040 te wachten;\noverwegende dat veel knelpunten, zoals een mindering op toeslagen en uitkeringen, al bekend zijn bij zowel de doelgroepen als de uitvoeringsorganisaties;\nverzoekt de regering om samen met belangenorganisaties voor mensen met een beperking, vakbonden, werkgevers en het onderwijs een stappenplan te maken met concrete en meetbare doelen voor de verbetering van bestaanszekerheid voor mensen met een beperking zodat de voortgang jaarlijks geÃ«valueerd wordt, en dit plan samen met de werkagenda naar de Kamer te sturen,\nen gaat over tot de orde van de dag.\nWesterveld\nKrul\nDobbe\nPaulusma",
  "content_char_count": 1158,
  "source": {
    "document_id": "841923d1-87fa-4c1f-b215-5d1260d36a1e",
    "document_nummer": "2024D48967",
    "document_soort": "Motie",
    "publication_id": "f06da529-5629-4218-a882-813b512119fe",
    "publication_content_type": "application/xml",
    "publication_length": 2650,
    "cached": false,
    "binary_path": "bronmateriaal-onbewerkt\\cache\\document_publications\\f06da529-5629-4218-a882-813b512119fe.xml"
  },
  "issues": []
}