{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 514\nEU-voorstel: Richtlijn transparantie van namens derde landen uitgevoerde belangvertegenwoordigingsactiviteiten COM (2023) 637\nNr.\n5\nMOTIE VAN DE LEDEN CHAKOR EN INGE VAN DIJK\nVoorgesteld\n17 april 2024\nDe Kamer,\ngehoord de beraadslaging,\noverwegende dat de betrokkenheid van jongeren bij verkiezingen van cruciaal belang is voor een gezonde democratie en een representatieve besluitvorming;\noverwegende dat de Europese Commissie verschillende acties heeft aangekondigd om jongeren meer inspraak te geven in besluiten die hen aangaan en om de aandacht voor jongeren op diverse beleidsterreinen te verdiepen;\nconstaterende dat deze acties voortbouwen op inzichten van het Europees Jaar van de Jeugd 2022 en gericht zijn op het betrekken van jongeren bij de Europese verkiezingen van 2024 en volgende verkiezingen;\noverwegende dat enkele EU-lidstaten de kiesgerechtigde leeftijd voor de EP-\nverkiezingen hebben verlaagd naar 16 jaar om de betrokkenheid van jongeren bij de EU te bevorderen;\nverzoekt de regering om in samenspraak met jongeren(organisaties) concrete voorstellen uit te werken voor hoe de betrokkenheid van jongeren bij de EU-besluitvorming kan worden verbeterd, en de Kamer hierover te informeren,\nen gaat over tot de orde van de dag.\nChakor\nInge van Dijk",
  "content_char_count": 1345,
  "source": {
    "document_id": "266ad58b-2c53-438e-a2e2-f3acbd51976c",
    "document_nummer": "2024D15631",
    "document_soort": "Motie",
    "publication_id": "c811d1ee-0194-479c-9941-1418401bab5e",
    "publication_content_type": "application/xml",
    "publication_length": 2860,
    "cached": false,
    "binary_path": "bronmateriaal-onbewerkt\\cache\\document_publications\\c811d1ee-0194-479c-9941-1418401bab5e.xml"
  },
  "issues": []
}