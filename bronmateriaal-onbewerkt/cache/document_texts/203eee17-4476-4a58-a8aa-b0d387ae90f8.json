{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n957\nMOTIE VAN HET LID LAHLAH C.S.\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat door capaciteitstekort jongeren tijdelijk in volwassenendetentie worden geplaatst in plaats van een justitiële jeugdinrichting;\nconstaterende dat deze jongeren in volwassenendetentie geen onderwijs kunnen volgen, waardoor bijvoorbeeld het behalen van branchespecifieke certificaten of een startkwalificatie stagneert;\noverwegende dat deze jongeren het recht hebben om onderwijs te volgen en ze dit in een justitiële jeugdinrichting wél zouden krijgen;\nverzoekt de regering om de mogelijkheden te onderzoeken op welke manier jongeren tijdens hun verblijf in volwassenendetentie toch hun onderwijs kunnen voortzetten als zij dat willen, bijvoorbeeld door te kijken naar onlineonderwijs en/of aansluiting bij de onderwijsmogelijkheden voor volwassenen,\nen gaat over tot de orde van de dag.\nLahlah\nVan Nispen\nUitermark\nTeunissen\nKoekkoek\nEl Abassi",
  "content_char_count": 1061,
  "source": {
    "document_id": "2c5fb1f5-78e1-4591-be7d-71fcab513aeb",
    "document_nummer": "2024D20321",
    "document_soort": "Motie",
    "publication_id": "203eee17-4476-4a58-a8aa-b0d387ae90f8",
    "publication_content_type": "application/xml",
    "publication_length": 2581,
    "cached": false,
    "binary_path": "bronmateriaal-onbewerkt\\cache\\document_publications\\203eee17-4476-4a58-a8aa-b0d387ae90f8.xml"
  },
  "issues": []
}