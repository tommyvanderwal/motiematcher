{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n507\nGEWIJZIGDE MOTIE VAN HET LID WESTERVELD TER VERVANGING VAN DIE GEDRUKT ONDER NR. 502\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat er signalen zijn dat steeds vaker leerlingen met een ernstige, meervoudige beperking een toelatingsverklaring (TLV) wordt geweigerd doordat samenwerkingsverbanden op basis van eigen gestelde normen, leerlingen uitsluiten;\nconstaterende dat deze leerlingen hierdoor thuis komen te zitten, terwijl ook zij recht hebben op onderwijs en leerbaar zijn;\noverwegende dat cluster 1 en 2 leerlingen landelijk worden bekostigd;\nverzoekt de regering de ontwikkeling in kaart te brengen en beleidsopties uit te werken waaronder de mogelijkheid van een landelijke aanmelding en bekostiging van EMB-leerlingen via het Rijk, net als bij cluster 1 en 2 leerlingen, en deze vóór de zomer van 2026 naar de Kamer te sturen;\nen gaat over tot de orde van de dag.\nWesterveld",
  "content_char_count": 1019,
  "source": {
    "document_id": "46cb6b0a-4f7b-40ae-bd7a-c0b64de798a0",
    "document_nummer": "2025D31855",
    "document_soort": "Motie (gewijzigd/nader)",
    "publication_id": "bcf65daa-ae70-44a7-a5cd-686dd526e27d",
    "publication_content_type": "application/xml",
    "publication_length": 4857,
    "cached": false,
    "binary_path": "bronmateriaal-onbewerkt\\cache\\document_publications\\bcf65daa-ae70-44a7-a5cd-686dd526e27d.xml"
  },
  "issues": []
}