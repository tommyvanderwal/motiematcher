{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n277\nMOTIE VAN HET LID POSTMA\nVoorgesteld\n10 juni 2025\nDe Kamer,\ngehoord de beraadslaging,\nconstaterende dat boorplatforms op de Noordzee aan het einde van hun levensduur vaak prachtige riffen zijn geworden;\noverwegende dat de verwijdering van niet langer gebruikte boorplatforms deze riffen vernietigt en daardoor de biodiversiteit achteruit laat gaan;\noverwegende dat dit kan terwijl scheepvaartveiligheid in acht kan worden genomen;\nverzoekt de regering om in kaart te brengen in welke mate het laten staan van mijnbouwplatforms op de Noordzee bij kan dragen aan de biodiversiteit, wat de voor- en nadelen hiervan zijn, onder welke voorwaarden het laten staan van platforms zou kunnen worden toegestaan, inclusief een voorstel hoe dit nationaal en internationaal juridisch kan worden geborgd, en dit in gang te zetten,\nen gaat over tot de orde van de dag.\nPostma",
  "content_char_count": 955,
  "source": {
    "document_id": "861a849b-1c2d-446d-ae68-3046c7240616",
    "document_nummer": "2025D26946",
    "document_soort": "Motie",
    "publication_id": "9476deef-0013-4a25-97d9-059383d4e1b5",
    "publication_content_type": "application/xml",
    "publication_length": 4368,
    "cached": false,
    "binary_path": "bronmateriaal-onbewerkt\\cache\\document_publications\\9476deef-0013-4a25-97d9-059383d4e1b5.xml"
  },
  "issues": []
}