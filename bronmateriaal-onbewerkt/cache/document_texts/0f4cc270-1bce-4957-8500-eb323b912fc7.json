{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n246\nMOTIE VAN HET LID INGE VAN DIJK\nVoorgesteld\n23 april 2025\nDe Kamer,\ngehoord de beraadslaging,\nvan mening dat veel tegenargumenten tegen een volledige vermogenswinstbelasting worden genoemd, maar dat ook alle mogelijkheden en voordelen van een dergelijk systeem goed moeten worden afgewogen, voordat een keuze kan worden gemaakt;\noverwegende dat een vermogenswinstbelasting in de meeste landen ter wereld de standaard is, en dat qua systematiek en handhaving geleerd kan worden van het buitenland;\nverzoekt het kabinet in kaart te brengen:\n•\nhoeveel sneller de vermogenswinstbelasting kan worden ingevoerd bij het initieel loslaten van de VIA;\n•\nwat het effect is van maatregelen tegen lock-in, zoals meerdere tarieven of een forfaitaire voorheffing, ook voor budgettaire derving in de ingroeifase;\n•\ndaarbij relevante onderzoeken naar vermogenswinstbelasting in andere landen te gebruiken;\nen hierover in het nog te ontvangen voorstel voor de Wet werkelijk rendement aan de Kamer te rapporteren,\nen gaat over tot de orde van de dag.\nInge van Dijk",
  "content_char_count": 1160,
  "source": {
    "document_id": "e78ac50b-d3b0-4556-9839-f837cd5321bc",
    "document_nummer": "2025D18352",
    "document_soort": "Motie",
    "publication_id": "0f4cc270-1bce-4957-8500-eb323b912fc7",
    "publication_content_type": "application/xml",
    "publication_length": 5365,
    "cached": false,
    "binary_path": "bronmateriaal-onbewerkt\\cache\\document_publications\\0f4cc270-1bce-4957-8500-eb323b912fc7.xml"
  },
  "issues": []
}