{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n72\nMOTIE VAN HET LID DANIËLLE JANSEN C.S.\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat roken de grootste risicofactor is voor kanker en chronische ziekten met grote zorgkosten, maatschappelijke kosten en sociaaleconomische gezondheidsverschillen als gevolg;\noverwegende dat preventieve maatregelen de instroom van patiënten kunnen verminderen en de druk op de zorg kunnen verlichten;\noverwegende dat het huidige antirookbeleid en antivapebeleid onvoldoende is om de ernstige gevolgen van roken tegen te gaan en de doelstellingen van het Preventieakkoord te behalen;\nverzoekt de regering om een overzicht te geven van maatregelen die de Staatssecretaris bereid is te nemen om de ambitie van een rookvrije generatie in 2040 te halen, waarbij de focus ligt op maatregelen die weinig tot geen additionele middelen vragen,\nen gaat over tot de orde van de dag.\nDaniëlle Jansen\nKrul\nBikker",
  "content_char_count": 1124,
  "source": {
    "document_id": "5be41fbd-20b2-4ece-84cb-f4188ce66290",
    "document_nummer": "2024D40773",
    "document_soort": "Motie",
    "publication_id": "52176b65-a8db-4234-b71a-e012ed0eba2b",
    "publication_content_type": "application/xml",
    "publication_length": 2628,
    "cached": false,
    "binary_path": "bronmateriaal-onbewerkt\\cache\\document_publications\\52176b65-a8db-4234-b71a-e012ed0eba2b.xml"
  },
  "issues": []
}