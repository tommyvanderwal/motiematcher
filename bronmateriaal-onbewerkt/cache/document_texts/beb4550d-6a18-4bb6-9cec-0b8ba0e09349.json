{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n317\nGEWIJZIGDE MOTIE VAN DE LEDEN CEDER EN KRUL TER VERVANGING VAN DIE GEDRUKT ONDER NR. 304\nVoorgesteld\n28 mei 2024\nDe Kamer,\ngehoord de beraadslaging,\noverwegende dat het publieke omroepbestel een veelzijdig aanbod kent en daarmee een cruciale democratische, journalistieke en culturele functie vervult in onze samenleving;\noverwegende dat het veelzijdige programma-aanbod afkomstig is van diverse omroepen met een eigen identiteit;\noverwegende dat een hervorming van het publieke omroepbestel wordt overwogen en dat daarvoor een minimale verlenging van de huidige erkenningsperiode van twee jaar daarvoor noodzakelijk is;\nverzoekt de regering om bij een eventuele hervorming van het publieke omroepbestel een stevige positionering van omroepverenigingen te waarborgen;\nverzoekt de regering tevens de huidige erkenningsperiode met twee jaar te verlengen;\nen gaat over tot de orde van de dag.\nCeder\nKrul",
  "content_char_count": 1007,
  "source": {
    "document_id": "4bac808d-17d6-4908-a221-30c9ddde6ebf",
    "document_nummer": "2024D21301",
    "document_soort": "Motie (gewijzigd/nader)",
    "publication_id": "beb4550d-6a18-4bb6-9cec-0b8ba0e09349",
    "publication_content_type": "application/xml",
    "publication_length": 2452,
    "cached": false,
    "binary_path": "bronmateriaal-onbewerkt\\cache\\document_publications\\beb4550d-6a18-4bb6-9cec-0b8ba0e09349.xml"
  },
  "issues": []
}