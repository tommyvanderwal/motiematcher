{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n61\nMOTIE VAN DE LEDEN GABRIËLS EN KOSTIĆ\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\noverwegende dat uit alle rapporten blijkt dat Nederland niet meer tijdig overal aan alle KRW-doelen kan voldoen;\noverwegende dat de doelen en kaders van de Kaderrichtlijn Water decennia geleden zijn vastgesteld, dat Nederland telkens onvoldoende effectieve maatregelen heeft genomen en dat alle opties voor verder uitstel, slappere normen of niets doen zijn uitgeput;\noverwegende dat het niet-voldoen aan de KRW-eisen gaat leiden tot een verslechteringsverbod en daarmee een verlammende werking voor vrijwel alle activiteiten rond die betrokken wateren;\noverwegende dat dit excessieve beperkingen en maatschappelijke kosten met zich meebrengt;\nverzoekt de regering om alles op alles te zetten om wél overal aan de KRW-eisen te voldoen, hierbij het advies van de Raad voor de leefomgeving te volgen en geen enkel bestuurlijk of juridisch middel uit te sluiten,\nen gaat over tot de orde van de dag.\nGabriëls\nKostić",
  "content_char_count": 1251,
  "source": {
    "document_id": "c0036e03-404a-4c4d-bb69-9bc8566ea60e",
    "document_nummer": "2024D03023",
    "document_soort": "Motie",
    "publication_id": "3bb86152-a0ad-4231-a0da-9b987b0598a1",
    "publication_content_type": "application/xml",
    "publication_length": 2755,
    "cached": false,
    "binary_path": "bronmateriaal-onbewerkt\\cache\\document_publications\\3bb86152-a0ad-4231-a0da-9b987b0598a1.xml"
  },
  "issues": []
}