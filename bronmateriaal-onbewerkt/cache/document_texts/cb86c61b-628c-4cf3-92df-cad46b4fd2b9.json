{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n77\nMOTIE VAN HET LID DIJK C.S.\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat het halveren van het eigen risico leidt tot een hogere zorgpremie voor iedereen;\noverwegende dat uit onderzoek van het CPB blijkt dat een alternatieve financiering van de zorgkosten door een inkomensafhankelijke zorgpremie, zonder eigen risico en zonder zorgtoeslag, ertoe leidt dat 80% van de mensen lagere zorgkosten heeft;\noverwegende dat het kabinet het toeslagenstelsel wil hervormen;\nverzoekt het kabinet om de zorgkosten eerlijker te maken door te onderzoeken hoe een inkomensafhankelijke zorgpremie ingevoerd kan worden zodat de zorgkosten voor de lage- en middeninkomens dalen,\nen gaat over tot de orde van de dag.\nDijk\nEl Abassi\nOuwehand",
  "content_char_count": 965,
  "source": {
    "document_id": "4864f4ff-3ae6-42f5-a8bc-6d4553d8d6e4",
    "document_nummer": "2024D40778",
    "document_soort": "Motie",
    "publication_id": "cb86c61b-628c-4cf3-92df-cad46b4fd2b9",
    "publication_content_type": "application/xml",
    "publication_length": 2466,
    "cached": false,
    "binary_path": "bronmateriaal-onbewerkt\\cache\\document_publications\\cb86c61b-628c-4cf3-92df-cad46b4fd2b9.xml"
  },
  "issues": []
}