{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n60\nMOTIE VAN HET LID PIJPELINK\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat het Nederlandse onderwijs in een noodtoestand verkeert, met een voortdurend nijpend kwantitatief en kwalitatief lerarentekort, en blijkens PISA-onderzoek kampt met ernstig tekortschietende onderwijsopbrengsten;\noverwegende dat in verband met hun toekomstkansen voldoende onderwijs voor leerplichtige jongeren de allerhoogste inzet en prioriteit vraagt;\nvan oordeel dat het nu alle hens aan dek is en dat het zwaarst denkbare plan, dat de zittingsduur van een enkel kabinet ver overstijgt, nodig is, zoals ook de regering na de ramp van 1953 is gekomen met het Deltaplan;\nverzoekt de regering om deze problematiek het hoofd te bieden met een plan tegen het lerarentekort, kwalitatief en kwantitatief, voor de duur van minstens vijftien jaren,\nen gaat over tot de orde van de dag.\nPijpelink",
  "content_char_count": 1107,
  "source": {
    "document_id": "abd53b8d-bd66-4a19-8a9b-5f53965e29f9",
    "document_nummer": "2024D01308",
    "document_soort": "Motie",
    "publication_id": "e0d47263-589f-403f-93bf-f44aa5defdfc",
    "publication_content_type": "application/xml",
    "publication_length": 2514,
    "cached": false,
    "binary_path": "bronmateriaal-onbewerkt\\cache\\document_publications\\e0d47263-589f-403f-93bf-f44aa5defdfc.xml"
  },
  "issues": []
}