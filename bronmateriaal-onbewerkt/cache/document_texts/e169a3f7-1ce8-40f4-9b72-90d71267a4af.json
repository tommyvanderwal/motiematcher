{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n384\nMOTIE VAN DE LEDEN KOEKKOEK EN VAN BAARLE\nVoorgesteld\n25 april 2024\nDe Kamer,\ngehoord de beraadslaging,\nconstaterende dat er een toename is van het aantal meldingen van antisemitisme bij het OM, de politie en andere meldpunten;\nconstaterende dat uit onderzoek volgt dat dialoog en ontmoetingsinitiatieven effectief kunnen zijn om negatieve stereotyperingen tussen groepen tegen te gaan en daarmee een bijdrage kunnen leveren aan het bestrijden van alle vormen van racisme en discriminatie;\noverwegende dat de overheid een belangrijke rol kan spelen in het faciliteren en stimuleren van onderlinge verbinding tussen verschillende groepen in de samenleving;\nverzoekt het kabinet om met lokale overheden samen te werken om ontmoetingen tussen verschillende bevolkingsgroepen te stimuleren door lokale rolmodellen, organisaties en initiatieven te faciliteren in het organiseren van ontmoetingen;\nverzoekt het kabinet om hiervoor waar nodig de vereiste middelen vrij te maken,\nen gaat over tot de orde van de dag.\nKoekkoek\nVan Baarle",
  "content_char_count": 1139,
  "source": {
    "document_id": "33e1016d-5e5d-4644-aae1-c86954fb0162",
    "document_nummer": "2024D17383",
    "document_soort": "Motie",
    "publication_id": "e169a3f7-1ce8-40f4-9b72-90d71267a4af",
    "publication_content_type": "application/xml",
    "publication_length": 2584,
    "cached": false,
    "binary_path": "bronmateriaal-onbewerkt\\cache\\document_publications\\e169a3f7-1ce8-40f4-9b72-90d71267a4af.xml"
  },
  "issues": []
}