{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n63\nMOTIE VAN HET LID VAN NISPEN C.S.\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat er na de legalisering van het onlinegokken honderdduizenden nieuwe gokkers bij zijn gekomen en de winsten van de gokbedrijven astronomisch zijn gestegen;\noverwegende dat de Kansspelautoriteit waarschuwt dat gokbedrijven de zorgplicht die zij hebben ver overschrijden en dat de Consumentenbond en de Nationaal Rapporteur Verslavingen beiden grote weeffouten hebben geconstateerd in het huidige beleid en aanbevelingen hebben gedaan om snel bij te sturen;\nspreekt uit dat onwettige praktijken van de legale onlinegokbedrijven hard moeten worden aangepakt, dat na een eerste waarschuwing een forse boete moet volgen en ook vergunningen moeten worden ingetrokken zodra kansspelaanbieders tekortschieten in de zorgplicht en het verslavingspreventiebeleid;\nverzoekt de regering met spoed in overleg te treden met de Kansspelautoriteit en te bezien wat er voor nodig is, ook qua bevoegdheden en middelen, om effectiever en steviger op te treden tegen deze gokbedrijven,\nen gaat over tot de orde van de dag.\nVan Nispen\nBikker\nBoswijk\nTseggai\nEl Abassi\nEerdmans",
  "content_char_count": 1363,
  "source": {
    "document_id": "0560633e-81fd-4f88-82bb-1fcd48af55d3",
    "document_nummer": "2024D04816",
    "document_soort": "Motie",
    "publication_id": "152f4168-2639-4a5c-9427-3915be55a2cb",
    "publication_content_type": "application/xml",
    "publication_length": 2932,
    "cached": false,
    "binary_path": "bronmateriaal-onbewerkt\\cache\\document_publications\\152f4168-2639-4a5c-9427-3915be55a2cb.xml"
  },
  "issues": []
}