{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1459\nMOTIE VAN HET LID TEUNISSEN\nVoorgesteld\n19 december 2024\nDe Kamer,\ngehoord de beraadslaging,\noverwegende dat de vrijstelling van energiebelasting voor non-energetisch verbruik van aardgas een fossiele subsidie betreft die de energietransitie en het tegengaan van klimaatverandering belemmert;\noverwegende dat deze vrijstelling voornamelijk ten goede komt aan de vervuilende kunstmestindustrie;\nconstaterende dat deze vrijstelling in het rapport Belastingen in maatschappelijk perspectief is aangemerkt als ondoelmatig;\noverwegende dat het principe «de vervuiler betaalt» en doelmatigheid leidend zouden moeten zijn in het belastingstelsel;\nverzoekt de regering de vrijstelling van energiebelasting voor non-energetisch verbruik van aardgas zo spoedig mogelijk maar uiterlijk per 1 januari 2026 af te schaffen,\nen gaat over tot de orde van de dag.\nTeunissen",
  "content_char_count": 972,
  "source": {
    "document_id": "af262387-4c90-4926-85a5-2ace0fce3bc4",
    "document_nummer": "2024D51518",
    "document_soort": "Motie",
    "publication_id": "fbc5a344-5d7b-4478-b985-5037ea3a658a",
    "publication_content_type": "application/xml",
    "publication_length": 2349,
    "cached": false,
    "binary_path": "bronmateriaal-onbewerkt\\cache\\document_publications\\fbc5a344-5d7b-4478-b985-5037ea3a658a.xml"
  },
  "issues": []
}