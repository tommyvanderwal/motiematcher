{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 532\nInitiatiefnota van het lid Kröger over «Energie met elkaar: Energiecoöperaties als hart van ons energiesysteem»\nNr.\n6\nMOTIE VAN HET LID THIJSSEN\nVoorgesteld tijdens het Notaoverleg van\n24 juni 2024\nDe Kamer,\ngehoord de beraadslaging,\nconstaterende dat bij de tender voor IJmuiden Ver Beta energiecoöperaties achter het net hebben gevist;\noverwegende dat wanneer windparken op zee in coöperatief verband worden opgezet alle Nederlanders kunnen meeprofiteren van windenergie op zee en zo ook worden betrokken bij de energietransitie;\nverzoekt de regering energiecoöperaties bij deze tenders beter te ondersteunen en ervoor zorg te dragen dat er óf meer punten kunnen worden toebedeeld aan een bod met een coöperatief karakter, óf dat er ruimte wordt gereserveerd bij de uitrol van wind op zee voor coöperatieve initiatieven;\nverzoekt de regering tevens de mogelijkheid te onderzoeken voor het door de overheid realiseren van een nationaal windpark op zee waarbij energiecoöperaties kunnen participeren,\nen gaat over tot de orde van de dag.\nThijssen",
  "content_char_count": 1124,
  "source": {
    "document_id": "36916c2e-90e3-4785-83d3-b29735799c2c",
    "document_nummer": "2024D26722",
    "document_soort": "Motie",
    "publication_id": "6a7444f1-8f09-466a-83e0-84bcaeee99be",
    "publication_content_type": "application/xml",
    "publication_length": 2487,
    "cached": false,
    "binary_path": "bronmateriaal-onbewerkt\\cache\\document_publications\\6a7444f1-8f09-466a-83e0-84bcaeee99be.xml"
  },
  "issues": []
}