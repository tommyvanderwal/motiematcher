{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n295\nMOTIE VAN DE LEDEN BAMENGA EN GABRIËLS\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat in 2022 87 miljoen euro aan niet geïnd statiegeld is achtergebleven bij het Afvalfonds Verpakkingen en dat niet inzichtelijk is wat er met dit geld is gedaan;\noverwegende dat het Afvalfonds Verpakkingen de inzameldoelen voor plastic flesjes in 2022 niet heeft gehaald en aangeeft op zijn vroegst pas in 2026 te voldoen aan de wettelijke doelen;\nverzoekt de regering om het Afvalfonds Verpakkingen te verplichten jaarlijks te rapporteren over de besteding van niet geïnd statiegeld,\nen gaat over tot de orde van de dag.\nBamenga\nGabriëls",
  "content_char_count": 774,
  "source": {
    "document_id": "0c01998d-49f9-42c5-a28a-66a47efdcfd2",
    "document_nummer": "2024D09767",
    "document_soort": "Motie",
    "publication_id": "5a6f0b17-754a-490c-8f4c-a09c7d2286d7",
    "publication_content_type": "application/xml",
    "publication_length": 2181,
    "cached": false,
    "binary_path": "bronmateriaal-onbewerkt\\cache\\document_publications\\5a6f0b17-754a-490c-8f4c-a09c7d2286d7.xml"
  },
  "issues": []
}