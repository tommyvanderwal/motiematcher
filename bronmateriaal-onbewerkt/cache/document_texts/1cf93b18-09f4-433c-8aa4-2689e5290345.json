{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2110\nMOTIE VAN HET LID PATERNOTTE\nVoorgesteld\n15 oktober 2024\nDe Kamer,\ngehoord de beraadslaging,\nconstaterende dat in het regeerprogramma staat opgenomen dat Nederland Oekraïne politiek, militair, financieel en moreel actief en onverminderd blijft steunen in tijden van oorlog, herstel en wederopbouw, zolang als nodig, maar dat de begrote militaire steun in 2024 3,5 miljard bedraagt, terwijl voor 2025 een daling naar 2,3 miljard is voorzien;\noverwegende dat de invasie al geleid heeft tot 1 miljoen slachtoffers en gewonden en dat de intensiteit van deze invasie in de afgelopen weken lijkt toe te nemen;\noverwegende dat zonder voldoende steun vanuit Europa en de VS Oekraïne niet in staat zal zijn om de invasie het hoofd te bieden;\nverzoekt de regering de militaire steun aan Oekraïne onverminderd door te zetten op het niveau van dit jaar, 2024,\nen gaat over tot de orde van de dag.\nPaternotte",
  "content_char_count": 1001,
  "source": {
    "document_id": "ab64cb67-8d41-4d11-9109-42b6cd17978a",
    "document_nummer": "2024D38766",
    "document_soort": "Motie",
    "publication_id": "1cf93b18-09f4-433c-8aa4-2689e5290345",
    "publication_content_type": "application/xml",
    "publication_length": 2368,
    "cached": false,
    "binary_path": "bronmateriaal-onbewerkt\\cache\\document_publications\\1cf93b18-09f4-433c-8aa4-2689e5290345.xml"
  },
  "issues": []
}