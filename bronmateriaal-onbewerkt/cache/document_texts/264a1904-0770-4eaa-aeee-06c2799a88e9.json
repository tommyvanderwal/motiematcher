{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n724\nMOTIE VAN HET LID VAN DER PLAS\nVoorgesteld\n29 februari 2024\nDe Kamer,\ngehoord de beraadslaging,\noverwegende dat gezonde voeding van groot belang is voor de gezondheid en het welzijn van leerlingen;\noverwegende dat het aanbieden van lokaal en direct van het land afkomstig voedsel aan scholen bijdraagt aan een gezond voedingspatroon en bewustwording van de herkomst van voedsel;\noverwegende dat het ondersteunen van scholen bij het verkrijgen van gezond voedsel bijdraagt aan de duurzaamheid van lokale landbouw en het versterken van de lokale economie;\noverwegende dat er al diverse initiatieven zijn, zoals schooltuinen en lokale voedselcoöperaties, die scholen ondersteunen bij het aanbieden van gezond voedsel;\nverzoekt de regering:\n•\nscholen actiever te ondersteunen bij het aanbieden van gezond voedsel, waarbij de focus ligt op lokaal en direct van het land afkomstig voedsel;\n•\nsamenwerking te stimuleren tussen scholen, lokale landbouwbedrijven en voedselcoöperaties om de toegang tot gezond voedsel te vergroten,\nen gaat over tot de orde van de dag.\nVan der Plas",
  "content_char_count": 1187,
  "source": {
    "document_id": "138a21f8-2f14-4f35-a068-e131619e7e3a",
    "document_nummer": "2024D07371",
    "document_soort": "Motie",
    "publication_id": "264a1904-0770-4eaa-aeee-06c2799a88e9",
    "publication_content_type": "application/xml",
    "publication_length": 2856,
    "cached": false,
    "binary_path": "bronmateriaal-onbewerkt\\cache\\document_publications\\264a1904-0770-4eaa-aeee-06c2799a88e9.xml"
  },
  "issues": []
}