{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n204\nMOTIE VAN HET LID WIJEN-NASS\nVoorgesteld\n15 oktober 2024\nDe Kamer,\ngehoord de beraadslaging,\nconstaterende dat het aanbod van woningen op de vrije huur- en koopmarkt vergeleken met tien jaar geleden flink is afgenomen;\nconstaterende dat de 50% toewijzing van woningen bij lokale woningbouwprojecten alleen mogelijk is voor burgers die wonen in dorpen en steden die zijn aangemerkt als kernbinding;\nconstaterende dat inwoners van dorpen en steden die geen kernverbinding zijn daardoor niet in aanmerking komen voor deze voorrangsmogelijkheden, en door het huidige tekort aan koop- en huurwoningen moeite hebben met het vinden van een woning;\noverwegende dat het beleid van kernbindingen gebaseerd is op gedateerde marktomstandigheden en daardoor ondoelmatig is geworden;\nverzoekt de regering om in gesprek te gaan met gemeenten en daarbij aandacht te vragen voor de toewijzing van de betreffende nieuwbouwwoningen, concreet op het punt dat gemeenten ook rekening houden met lokale woningzoekenden die geen voorrang hebben op basis van een kernbinding,\nen gaat over tot de orde van de dag.\nWijen-Nass",
  "content_char_count": 1209,
  "source": {
    "document_id": "fa06cfa7-87cd-4093-ae1c-c71c94820b10",
    "document_nummer": "2024D38733",
    "document_soort": "Motie",
    "publication_id": "d6f3d6e6-b032-4e4e-919c-ff681cceffb7",
    "publication_content_type": "application/xml",
    "publication_length": 2582,
    "cached": false,
    "binary_path": "bronmateriaal-onbewerkt\\cache\\document_publications\\d6f3d6e6-b032-4e4e-919c-ff681cceffb7.xml"
  },
  "issues": []
}