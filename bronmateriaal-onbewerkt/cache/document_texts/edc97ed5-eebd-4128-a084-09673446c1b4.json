{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2988\nMOTIE VAN HET LID PATERNOTTE\nVoorgesteld\n12 december 2024\nDe Kamer,\ngehoord de beraadslaging,\nconstaterende dat er aanwijzingen zijn dat Hongaarse inlichtingendiensten tussen 2015 en 2017 EU-officials fysiek zouden hebben gevolgd en mogelijk hun telefoons hebben afgetapt;\nconstaterende dat er berichten zijn dat Hongaarse inlichtingendiensten structureel hotelkamers van EU-delegaties doorzoeken en informatie van laptops downloaden;\noverwegende dat dergelijke praktijken, indien bevestigd, het werk van neutrale Europese instituties en de persoonlijke en professionele veiligheid van EU-ambtenaren ernstig ondermijnen;\noverwegende dat Hongarije zich in toenemende mate doelbewust anti-Europees opstelt en de gezamenlijke belangen van de EU actief tegenwerkt;\nspreekt uit dat het bespioneren van EU-delegaties in Boedapest onacceptabel is;\nverzoekt de regering zich in te zetten voor een onderzoek naar deze spionagepraktijken en, in afwachting daarvan, de veiligheidssituatie expliciet mee te wegen bij het afvaardigen van delegaties naar Hongarije,\nen gaat over tot de orde van de dag.\nPaternotte",
  "content_char_count": 1238,
  "source": {
    "document_id": "ec0129a5-e567-4e05-afc2-9fcd54066932",
    "document_nummer": "2024D49623",
    "document_soort": "Motie",
    "publication_id": "edc97ed5-eebd-4128-a084-09673446c1b4",
    "publication_content_type": "application/xml",
    "publication_length": 2645,
    "cached": false,
    "binary_path": "bronmateriaal-onbewerkt\\cache\\document_publications\\edc97ed5-eebd-4128-a084-09673446c1b4.xml"
  },
  "issues": []
}