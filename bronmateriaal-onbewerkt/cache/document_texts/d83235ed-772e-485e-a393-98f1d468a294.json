{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nVIII\nJaarverslag en slotwet Ministerie van Onderwijs, Cultuur en Wetenschap 2023\nNr.\n15\nMOTIE VAN HET LID ROODERKERK C.S.\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\nconstaterende dat in het hoofdlijnenakkoord de btw wordt verhoogd op school- en studieboeken;\nconstaterende dat dit scholen in het primair en voortgezet onderwijs jaarlijks 60 miljoen euro extra kost, waardoor scholen minder geld overhouden voor leerkrachten en het verbeteren van onderwijskwaliteit;\nconstaterende dat studenten hierdoor meer geld kwijt zijn aan studieboeken terwijl de basisbeurs daalt, en mbo-studenten in het bijzonder harder geraakt worden omdat zij gemiddeld meer geld kwijt zijn aan studieboeken;\nconstaterende dat de onderwijsinstellingen minder boeken kunnen inkopen voor mediatheken en universiteitsbibliotheken of elders moeten bezuinigen;\noverwegende dat iedere leerling op school fouten mag maken, omdat je daarvan leert;\noverwegende dat we dit de nieuwe coalitie ook gunnen;\nspreekt uit dat de btw op school- en studieboeken niet verhoogd moet worden,\nen gaat over tot de orde van de dag.\nRooderkerk\nPijpelink\nBeckerman\nErgin",
  "content_char_count": 1250,
  "source": {
    "document_id": "8a24b5c1-1efa-4d99-bc06-cd2cde9a7e92",
    "document_nummer": "2024D23986",
    "document_soort": "Motie",
    "publication_id": "d83235ed-772e-485e-a393-98f1d468a294",
    "publication_content_type": "application/xml",
    "publication_length": 2838,
    "cached": false,
    "binary_path": "bronmateriaal-onbewerkt\\cache\\document_publications\\d83235ed-772e-485e-a393-98f1d468a294.xml"
  },
  "issues": []
}