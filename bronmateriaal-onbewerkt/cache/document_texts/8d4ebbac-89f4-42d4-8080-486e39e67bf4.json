{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 592\nDefensienota 2024 â€“ Sterk, slim en samen\nNr.\n18\nMOTIE VAN DE LEDEN KATHMANN EN NORDKAMP\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat het Ministerie van Defensie beschikt over ruime kennis en ervaring op het gebied van digitale infrastructuur, maar niet structureel wordt betrokken bij besluitvorming over de digitale soevereiniteit van Nederland;\noverwegende dat zaken zoals het aanleggen van intercontinentale zeekabels, het verkleinen van strategische digitale afhankelijkheden en het bouwen van een AI-faciliteit direct bijdragen aan de nationale veiligheid;\nverzoekt de regering om het Ministerie van Defensie structureel te betrekken bij de digitaliseringsopgave van de rijksoverheid, waaronder besluitvorming ter bevordering van de digitale soevereiniteit en cybersecurity,\nen gaat over tot de orde van de dag.\nKathmann\nNordkamp",
  "content_char_count": 946,
  "source": {
    "document_id": "2cf2a1df-f677-45a3-acb9-5224aa92efab",
    "document_nummer": "2025D27052",
    "document_soort": "Motie",
    "publication_id": "8d4ebbac-89f4-42d4-8080-486e39e67bf4",
    "publication_content_type": "application/xml",
    "publication_length": 4657,
    "cached": false,
    "binary_path": "bronmateriaal-onbewerkt\\cache\\document_publications\\8d4ebbac-89f4-42d4-8080-486e39e67bf4.xml"
  },
  "issues": []
}