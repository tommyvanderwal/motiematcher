{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n538\nMOTIE VAN HET LID GRINWIS C.S.\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat bestuurlijk aanjager «Slim met stroom» Schouw adviseert om in 2025 voor alle netvlakken in kaart te brengen waar systeemopslag nodig is om congestie te verminderen en met welke capaciteit;\noverwegende dat hier nu nog onduidelijkheid over is en dat sommige regio’s en gemeenten geen vergunningen verlenen in afwachting van een landelijk afwegingskader;\noverwegende dat het cruciaal is om te weten welke locaties in Nederland wel en niet geschikt zijn voor systeemopslag, waarna provincies en gemeenten hierop hun beleidskader kunnen aanpassen;\nverzoekt de regering om samen met TenneT en regionale netbeheerders geschikte opslaglocaties zo nauwkeurig mogelijk in kaart te brengen, en hierover de Kamer nog dit jaar te informeren;\nverzoekt de regering tevens ọm op basis van deze informatie in overleg met gemeenten en provincies vergunningverlening voor wenselijke locaties op gang te brengen,\nen gaat over tot de orde van de dag.\nGrinwis\nBontenbal\nErkens",
  "content_char_count": 1194,
  "source": {
    "document_id": "befd838b-0e90-411f-9461-1774a33c4316",
    "document_nummer": "2025D09205",
    "document_soort": "Motie",
    "publication_id": "f72eb74a-b3ee-42c5-8713-fa8ca3b0800e",
    "publication_content_type": "application/xml",
    "publication_length": 2668,
    "cached": false,
    "binary_path": "bronmateriaal-onbewerkt\\cache\\document_publications\\f72eb74a-b3ee-42c5-8713-fa8ca3b0800e.xml"
  },
  "issues": []
}