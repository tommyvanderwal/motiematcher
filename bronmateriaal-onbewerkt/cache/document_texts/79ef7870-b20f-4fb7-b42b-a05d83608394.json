{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1358\nMOTIE VAN HET LID ERKENS\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat kernenergie een prominente plek heeft gekregen in het NPE, maar dat er wordt uitgegaan van een aandeel kernenergie dat bestaat uit slechts twee grote kerncentrales;\noverwegende dat er richting 2050 ook voor kan worden gekozen om in te zetten op een groter aandeel kernenergie bestaande uit meer dan twee grote kerncentrales;\noverwegende dat meer inzet op kernenergie een nieuwe projectprocedure maar ook aanvullend ruimtelijk beleid in de vorm van herziening van het vestigings- en waarborgbeleid vereist;\nverzoekt de regering om in de eerstvolgende Energienota een scenario uit te werken met een groter aandeel kernenergie bestaande uit ten minste vier grote kerncentrales in uiterlijk 2040;\nverzoekt de regering om te beginnen met het herzien van het vestigings- en waarborgbeleid voor het eventueel realiseren van een grotere ambitie voor grote kerncentrales,\nen gaat over tot de orde van de dag.\nErkens",
  "content_char_count": 1130,
  "source": {
    "document_id": "fa26d51f-9c84-42db-8d15-ca4481430339",
    "document_nummer": "2024D07054",
    "document_soort": "Motie",
    "publication_id": "79ef7870-b20f-4fb7-b42b-a05d83608394",
    "publication_content_type": "application/xml",
    "publication_length": 2505,
    "cached": false,
    "binary_path": "bronmateriaal-onbewerkt\\cache\\document_publications\\79ef7870-b20f-4fb7-b42b-a05d83608394.xml"
  },
  "issues": []
}