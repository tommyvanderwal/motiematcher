{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n339\nMOTIE VAN DE LEDEN MOHANDIS EN PATERNOTTE\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat het medialandschap in een rap tempo verandert en dat internationale streamers en big tech inmiddels bijna 80% van de digitale advertentiemarkt in Nederland innemen en hiermee het verdienmodel van Nederlandse media nog meer onder druk staat;\noverwegende dat de WRR in 2024 adviseerde om de positie van de Nederlandse media te versterken door deze door middel van nationaal mediabeleid vorm te geven, en onderdelen als prominentiebeleid, «due prominence», verder uit te werken;\nvan mening dat wettelijke belemmeringen die samenwerking in de weg staan moeten worden weggenomen;\nverzoekt de regering om samen met de NPO, RTL en Talpa in oktober met concrete voorstellen te komen met een tijdpad voor realisatie over hoe deze drie omroepen gaan samenwerken ter versterking van de economische kracht, de vindbaarheid van Nederlandse programma's tussen machtige internationale platforms, investeringen en publiek-private samenwerking;\nverzoekt de regering het initiatief te nemen in dit overleg, opdat dit plan met snelheid, ambitie en substantie tot stand gebracht wordt,\nen gaat over tot de orde van de dag.\nMohandis\nPaternotte",
  "content_char_count": 1379,
  "source": {
    "document_id": "2be96b8b-6388-475b-b95e-5f2ddb4c87e1",
    "document_nummer": "2025D16799",
    "document_soort": "Motie",
    "publication_id": "0aa4bfc3-d79a-4f78-bec5-73142f11a9f1",
    "publication_content_type": "application/xml",
    "publication_length": 2826,
    "cached": false,
    "binary_path": "bronmateriaal-onbewerkt\\cache\\document_publications\\0aa4bfc3-d79a-4f78-bec5-73142f11a9f1.xml"
  },
  "issues": []
}