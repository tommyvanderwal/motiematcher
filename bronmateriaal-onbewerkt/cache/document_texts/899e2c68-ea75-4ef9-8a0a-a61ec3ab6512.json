{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n31\nMOTIE VAN DE LEDEN VAN DER PLAS EN VIJLBRIEF\nVoorgesteld\n10 oktober 2024\nDe Kamer,\ngehoord de beraadslaging,\noverwegende dat het belangrijk is om de betrokkenheid van de regio's bij nationaal beleid te versterken en de kloof tussen Den Haag en het platteland te verkleinen;\noverwegende dat dorpen en steden bereid zijn ruimte en voorzieningen beschikbaar te stellen voor vergaderingen van de Tweede Kamer in hun dorp of stad;\nverzoekt het presidium om plenaire en/of commissievergaderingen van de Tweede Kamer waarin onderwerpen worden besproken die met de regio te maken hebben, minimaal twee keer per jaar in de regio's te laten plaatsvinden en daarvoor een voorstel te maken,\nen gaat over tot de orde van de dag.\nVan der Plas\nVijlbrief",
  "content_char_count": 954,
  "source": {
    "document_id": "28092676-978c-4907-a70c-a43bca3dc267",
    "document_nummer": "2024D38023",
    "document_soort": "Motie",
    "publication_id": "899e2c68-ea75-4ef9-8a0a-a61ec3ab6512",
    "publication_content_type": "application/xml",
    "publication_length": 2411,
    "cached": false,
    "binary_path": "bronmateriaal-onbewerkt\\cache\\document_publications\\899e2c68-ea75-4ef9-8a0a-a61ec3ab6512.xml"
  },
  "issues": []
}