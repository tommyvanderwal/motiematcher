{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n25\nMOTIE VAN HET LID BIKKER C.S.\nVoorgesteld\n19 september 2024\nDe Kamer,\ngehoord de beraadslaging,\nconstaterende dat de aangekondigde subsidietaakstelling negatieve gevolgen kan hebben voor vrijwilligersorganisaties waar men zich om niet inzet voor de ander;\noverwegende dat vrijwilligersorganisaties een onmisbare rol spelen in het ondersteunen van kwetsbare groepen en het bevorderen van sociale samenhang;\noverwegende dat deze organisaties vaak met beperkte middelen en veel inzet een aanzienlijke bijdrage leveren aan de samenleving zoals armoedebestrijding, zorg voor ouderen, jeugdbegeleiding, sport en cultuur;\noverwegende dat het wegvallen of verminderen van subsidies voor deze organisaties kan leiden tot verlies van waardevolle diensten en het ondermijnen van sociale netwerken die kwetsbare burgers ondersteunen;\nverzoekt de regering om ervoor te zorgen dat vrijwilligersorganisaties worden ontzien bij de voorgenomen subsidietaakstellingen, zodat zij hun belangrijke maatschappelijke rol kunnen blijven vervullen,\nen gaat over tot de orde van de dag.\nBikker\nBontenbal\nEerdmans\nStoffer\nDassen",
  "content_char_count": 1231,
  "source": {
    "document_id": "16e1e79a-908e-48a9-a1bc-969c5aa58d2f",
    "document_nummer": "2024D34099",
    "document_soort": "Motie",
    "publication_id": "fcadc4b6-4275-41b5-a4b6-d0226455b3d9",
    "publication_content_type": "application/xml",
    "publication_length": 2747,
    "cached": false,
    "binary_path": "bronmateriaal-onbewerkt\\cache\\document_publications\\fcadc4b6-4275-41b5-a4b6-d0226455b3d9.xml"
  },
  "issues": []
}