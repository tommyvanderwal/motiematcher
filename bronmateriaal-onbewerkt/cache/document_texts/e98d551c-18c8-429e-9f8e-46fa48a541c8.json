{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n125\nMOTIE VAN HET LID KOSTIĆ\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de Woo van cruciaal belang is voor burgerorganisaties en journalisten om toezicht te houden op overheidsoptreden, onder meer op het gebied van dierenwelzijn;\noverwegende dat Woo-verzoeken regelmatig leiden tot het aan het licht brengen van ernstige misstanden, zoals malafide hondenhandel en het ernstige dierenleed bij de horrorfokker uit Eersel;\nverzoekt de regering de effectieve signalering van onder meer dierenmishandeling niet in gevaar te brengen met meer beperkingen van de toegang tot overheidsinformatie, en dus de Woo niet verder in te perken,\nen gaat over tot de orde van de dag.\nKostić",
  "content_char_count": 824,
  "source": {
    "document_id": "fe9d4fc9-e1db-4de5-b767-e7395db4299a",
    "document_nummer": "2025D23274",
    "document_soort": "Motie",
    "publication_id": "e98d551c-18c8-429e-9f8e-46fa48a541c8",
    "publication_content_type": "application/xml",
    "publication_length": 4264,
    "cached": false,
    "binary_path": "bronmateriaal-onbewerkt\\cache\\document_publications\\e98d551c-18c8-429e-9f8e-46fa48a541c8.xml"
  },
  "issues": []
}