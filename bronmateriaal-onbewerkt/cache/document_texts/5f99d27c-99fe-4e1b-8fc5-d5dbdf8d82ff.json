{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n24\nMOTIE VAN HET LID KISTEMAN C.S.\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat stads- en dorpscentra een belangrijke rol spelen voor de leefbaarheid, verbinding en werkgelegenheid in gemeenten;\noverwegende dat stads- en dorpscentra steeds meer kampen met onleefbaarheid door leegstand van winkelpanden;\noverwegende dat via de Impulsaanpak winkelgebieden gemeenten een subsidie konden aanvragen bij de rijksoverheid voor projecten die ertoe bijdragen dat binnenstedelijke winkelgebieden toekomstbestendig worden gemaakt, waarbij de focus ligt op het creÃ«ren van meer woningen, meer groen en minder lege winkelpanden;\noverwegende dat de vierde en tevens laatste openstellingsronde van de Impulsaanpak winkelgebieden vier keer is overtekend;\nverzoekt de regering de tussenevaluatie die op dit moment gepland staat voor 2027 en de eindevaluatie die op dit moment gepland staat voor 2032 naar voren te halen, zodat de Kamer eerder aan de slag kan met de resultaten van de evaluaties,\nen gaat over tot de orde van de dag.\nKisteman\nVermeer\nInge van Dijk\nGrinwis",
  "content_char_count": 1283,
  "source": {
    "document_id": "db21b3e5-94ca-4e05-9ee7-4b3d1e850e55",
    "document_nummer": "2024D39333",
    "document_soort": "Motie",
    "publication_id": "5f99d27c-99fe-4e1b-8fc5-d5dbdf8d82ff",
    "publication_content_type": "application/xml",
    "publication_length": 2830,
    "cached": false,
    "binary_path": "bronmateriaal-onbewerkt\\cache\\document_publications\\5f99d27c-99fe-4e1b-8fc5-d5dbdf8d82ff.xml"
  },
  "issues": []
}