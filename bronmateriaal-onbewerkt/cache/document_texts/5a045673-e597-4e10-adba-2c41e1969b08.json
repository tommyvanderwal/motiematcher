{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 761\nVerwerking en bescherming persoonsgegevens\nNr.\n324\nMOTIE VAN HET LID KATHMANN C.S.\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat de Europese Commissie een dereguleringsagenda uitvoert, waarin ook de privacybescherming van burgers op het spel staat;\noverwegende dat privacy- en datawetgeving burgers beschermt tegen machtsmisbruik van overheden en bedrijven, en dat deze rechten te allen tijde gerespecteerd dienen te worden;\noverwegende dat initiatieven zoals het eenloketmechanisme van Europese privacytoezichthouders en de Business Wallet aantonen dat regeldruk bestreden kan worden zonder de wet af te zwakken;\nverzoekt de regering om in aanpassingen van nationale privacy- en datawetgeving het verminderen van rechtsonzekerheid en bureaucratie te betrachten, en hierbij het privacyrecht geen geweld aan te doen;\nverzoekt de regering om een voorbehoud te maken op aanpassingen van Europese privacy- en datawetgeving, totdat onafhankelijk is vastgesteld dat dit geen feitelijke verzwakking van het privacyrecht inhoudt,\nen gaat over tot de orde van de dag.\nKathmann\nKoekkoek\nVan Nispen",
  "content_char_count": 1197,
  "source": {
    "document_id": "5b5848ab-3e21-44b7-b616-ffd45b2d2508",
    "document_nummer": "2025D21496",
    "document_soort": "Motie",
    "publication_id": "5a045673-e597-4e10-adba-2c41e1969b08",
    "publication_content_type": "application/xml",
    "publication_length": 5081,
    "cached": false,
    "binary_path": "bronmateriaal-onbewerkt\\cache\\document_publications\\5a045673-e597-4e10-adba-2c41e1969b08.xml"
  },
  "issues": []
}