{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2078\nMOTIE VAN DE LEDEN EERDMANS EN TUINMAN\nVoorgesteld\n16 april 2024\nDe Kamer,\ngehoord de beraadslaging,\noverwegende dat het kabinet de voorkeur lijkt te geven aan Europese defensieraamwerken, zoals de Europese defensiestrategie (EDIS) en het Europees defensie-industrieprogramma (EDIP);\noverwegende dat de urgentie tot verbetering van het bedrijfsklimaat van de nationale defensiesector na twee jaar oorlog op het Europese continent onverminderd blijft;\nconstaterende dat de Nederlandse krijgsmacht al jaren kampt met acute voorraadtekorten waardoor de defensiecapaciteit ontoereikend blijft;\nconstaterende dat verschillende Nederlandse initiatieven staan te springen om productielijnen te openen in eigen land;\noverwegende dat het opstarten van deze productielijnen hoge instapkosten kent;\noverwegende dat toegewerkt moet worden naar strategische autonomie om onze afhankelijkheden van het buitenland te verminderen;\nverzoekt de regering actief oog te hebben voor Nederlandse defensie-industrie-initiatieven en deze op nationaal niveau te ondersteunen, los en met aanvulling van Europese steun,\nen gaat over tot de orde van de dag.\nEerdmans\nTuinman",
  "content_char_count": 1252,
  "source": {
    "document_id": "6dea60c1-e066-428c-96d1-c4033e4d8314",
    "document_nummer": "2024D15527",
    "document_soort": "Motie",
    "publication_id": "9395ca35-b710-48c0-8087-47b2ff0b8a60",
    "publication_content_type": "application/xml",
    "publication_length": 2751,
    "cached": false,
    "binary_path": "bronmateriaal-onbewerkt\\cache\\document_publications\\9395ca35-b710-48c0-8087-47b2ff0b8a60.xml"
  },
  "issues": []
}