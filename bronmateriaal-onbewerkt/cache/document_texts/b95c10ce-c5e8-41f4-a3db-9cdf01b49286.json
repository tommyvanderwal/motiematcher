{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2846\nMOTIE VAN HET LID DOBBE C.S.\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat de VN een oproep hebben gedaan voor 4,1 miljard dollar om een humanitaire ramp in Sudan te voorkomen, waarvan tot nu toe slechts 4% is toegezegd;\noverwegende dat we, buiten de conflicten in Oekraïne, Israël en Gaza, ook aandacht moeten houden voor conflicten waar minder publieke aandacht voor is;\nverzoekt de regering tegemoet te komen aan de oproep van de VN en zich actief in te zetten om te zorgen dat de benodigde humanitaire hulp beschikbaar komt voor Sudan, door te zorgen dat Nederland zijn proportionele deel bijdraagt en aan te dringen bij andere landen om dat ook te doen,\nen gaat over tot de orde van de dag.\nDobbe\nPiri\nVan Baarle\nBoswijk",
  "content_char_count": 898,
  "source": {
    "document_id": "92eaff58-5f20-4953-bc45-7f91718043e3",
    "document_nummer": "2024D09540",
    "document_soort": "Motie",
    "publication_id": "b95c10ce-c5e8-41f4-a3db-9cdf01b49286",
    "publication_content_type": "application/xml",
    "publication_length": 2362,
    "cached": false,
    "binary_path": "bronmateriaal-onbewerkt\\cache\\document_publications\\b95c10ce-c5e8-41f4-a3db-9cdf01b49286.xml"
  },
  "issues": []
}