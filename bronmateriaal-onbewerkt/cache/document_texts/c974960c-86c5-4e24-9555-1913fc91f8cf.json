{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n337\nMOTIE VAN HET LID BUIJSSE C.S.\nVoorgesteld\n6 maart 2025\nDe Kamer,\ngehoord de beraadslaging,\noverwegende dat het kabinet heeft aangekondigd een vaste heffing voor plastic bekertjes en bakjes te willen hanteren van € 0,25 per 1 januari 2026;\noverwegende dat ondernemers niets hoeven te doen met de extra inkomsten uit deze heffing en er onvoldoende (voedselveilige) alternatieven zonder plastic zijn;\nconstaterende dat de consument moet opdraaien voor extra kosten, terwijl dit niet leidt tot minder plastic in het zwerfafval;\noverwegende dat producenten een verantwoordelijkheid dragen om plastics in zwerfafval te reduceren;\nverzoekt de regering om deze meerprijs van € 0,25 voor plastic bakjes en bekertjes af te schaffen,\nen gaat over tot de orde van de dag.\nBuijsse\nVan Kent\nEerdmans",
  "content_char_count": 906,
  "source": {
    "document_id": "c125d5b5-0986-4e09-b257-16e0eec9e0fc",
    "document_nummer": "2025D09252",
    "document_soort": "Motie",
    "publication_id": "c974960c-86c5-4e24-9555-1913fc91f8cf",
    "publication_content_type": "application/xml",
    "publication_length": 2381,
    "cached": false,
    "binary_path": "bronmateriaal-onbewerkt\\cache\\document_publications\\c974960c-86c5-4e24-9555-1913fc91f8cf.xml"
  },
  "issues": []
}