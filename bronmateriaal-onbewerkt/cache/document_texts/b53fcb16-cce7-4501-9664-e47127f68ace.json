{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n943\nMOTIE VAN DE LEDEN HELDER EN UITERMARK\nVoorgesteld\n11 april 2024\nDe Kamer,\ngehoord de beraadslaging,\nconstaterende dat de Minister voor Rechtsbescherming voornemens is om elektronisch toezicht aan het einde van de detentieperiode mogelijk te maken om capaciteit in het gevangeniswezen (Dienst Justitiële Inrichtingen) vrij te maken;\nvan mening dat onherroepelijke vonnissen uitgevoerd moeten worden en dat de veroordeelde de opgelegde straf geheel dient te ondergaan;\nconstaterende dat 325 fte kan worden vrijgemaakt als gedetineerden per dag twee uur eerder op hun cel worden gezet;\nverzoekt de regering om gedetineerden elke dag eerder te laten insluiten, zodat de huidige personeelscapaciteit kan worden vergroot, met inachtneming van een voor de veiligheid van het personeel acceptabele grens,\nen gaat over tot de orde van de dag.\nHelder\nUitermark",
  "content_char_count": 961,
  "source": {
    "document_id": "4aeca152-78fc-4d64-8b41-23a819b9bfd1",
    "document_nummer": "2024D14695",
    "document_soort": "Motie",
    "publication_id": "b53fcb16-cce7-4501-9664-e47127f68ace",
    "publication_content_type": "application/xml",
    "publication_length": 2387,
    "cached": false,
    "binary_path": "bronmateriaal-onbewerkt\\cache\\document_publications\\b53fcb16-cce7-4501-9664-e47127f68ace.xml"
  },
  "issues": []
}