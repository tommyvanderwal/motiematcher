{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n134\nGEWIJZIGDE MOTIE VAN HET LID ERGIN TER VERVANGING VAN DIE GEDRUKT ONDER NR. 103\nVoorgesteld\n3 december 2024\nDe Kamer,\ngehoord de beraadslaging,\nconstaterende dat het wetsvoorstel Toezicht informeel onderwijs wringt met tal van grondrechten, zoals de vrijheid van godsdienst, de vrijheid van vereniging en de gewetensvrijheid;\nconstaterende dat er binnen tien dagen meer dan 1.653 reacties zijn ingediend op de internetconsultatie van het wetsvoorstel en dat hieruit blijkt dat er grote maatschappelijke weerstand is tegen de wet;\nconstaterende dat de internetconsultatie op 7 januari 2025 sluit;\noverwegende dat het wetsvoorstel, waarin staatstoezicht op een ongepaste wijze wordt ge√Øntroduceerd, niet past in een open samenleving;\nverzoekt de regering het wetsvoorstel Toezicht informeel onderwijs op 8 januari 2025 niet in te dienen,\nen gaat over tot de orde van de dag.\nErgin",
  "content_char_count": 1088,
  "source": {
    "document_id": "31912fe4-2c45-48a4-a133-574d207ece47",
    "document_nummer": "2024D47300",
    "document_soort": "Motie (gewijzigd/nader)",
    "publication_id": "c6a848ec-fd1c-42bf-8184-7d5da40e4a8b",
    "publication_content_type": "application/xml",
    "publication_length": 2520,
    "cached": false,
    "binary_path": "bronmateriaal-onbewerkt\\cache\\document_publications\\c6a848ec-fd1c-42bf-8184-7d5da40e4a8b.xml"
  },
  "issues": []
}