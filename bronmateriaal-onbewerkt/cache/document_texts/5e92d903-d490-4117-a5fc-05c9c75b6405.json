{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 625\nWaterbeleid\nNr.\n711\nMOTIE VAN HET LID GRINWIS\nVoorgesteld\n24 april 2025\nDe Kamer,\ngehoord de beraadslaging,\noverwegende dat de doorlooptijd van waterveiligheidsprojecten inmiddels is opgelopen tot achtenhalf jaar, wat met name aan het langdurige traject van vergunningverlening te wijten is;\noverwegende dat de recente uitspraak van de Raad van State inzake intern salderen en de inwerkingtreding van de Kaderrichtlijn Water per 2027 de vergunningverlening nog verder zullen bemoeilijken;\noverwegende dat het voor de voortgang van het Hoogwaterbeschermingsprogramma (HWBP) voor onze waterveiligheid noodzakelijk is deze procedures te versnellen;\nverzoekt de regering samen met de waterschappen en de sector een verkenning uit te voeren van mogelijkheden om de doorlooptijd van waterveiligheidsprojecten te verkorten, in het bijzonder die binnen het HWBP, met name om de vergunningverlening, aanbesteding en governance van dergelijke projecten te vereenvoudigen, en de Kamer hierover in het najaar te informeren,\nen gaat over tot de orde van de dag.\nGrinwis",
  "content_char_count": 1134,
  "source": {
    "document_id": "8a5b7832-21c3-4baa-b9de-fbe9bc4220fb",
    "document_nummer": "2025D18803",
    "document_soort": "Motie",
    "publication_id": "5e92d903-d490-4117-a5fc-05c9c75b6405",
    "publication_content_type": "application/xml",
    "publication_length": 4761,
    "cached": false,
    "binary_path": "bronmateriaal-onbewerkt\\cache\\document_publications\\5e92d903-d490-4117-a5fc-05c9c75b6405.xml"
  },
  "issues": []
}