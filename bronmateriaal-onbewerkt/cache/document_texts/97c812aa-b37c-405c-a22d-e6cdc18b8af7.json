{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 844\nIntegriteitsbeleid openbaar bestuur en politie\nNr.\n288\nMOTIE VAN HET LID CHAKOR\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat slechts een op de vijf afspraken van bewindspersonen correct wordt opgenomen in de openbare agenda's, zoals blijkt uit monitoring door de Open State Foundation;\noverwegende dat dit tekortschiet in transparantie en democratische controle;\noverwegende dat de regie en controle op het publiceren van agenda's momenteel versnipperd is en daardoor onvoldoende effectief;\nverzoekt de regering om duidelijk te maken welk ministerie verantwoordelijk is voor de centrale regie op het bijhouden en publiceren van de openbare agenda's van bewindspersonen, en welk orgaan of welke functionaris bevoegd is om ze hierop aan te spreken;\nverzoekt de regering tevens om maatregelen te treffen die leiden tot structurele verbetering,\nen gaat over tot de orde van de dag.\nChakor",
  "content_char_count": 996,
  "source": {
    "document_id": "6ad73827-6c96-416f-a938-452d75b10a8a",
    "document_nummer": "2025D27337",
    "document_soort": "Motie",
    "publication_id": "97c812aa-b37c-405c-a22d-e6cdc18b8af7",
    "publication_content_type": "application/xml",
    "publication_length": 4969,
    "cached": false,
    "binary_path": "bronmateriaal-onbewerkt\\cache\\document_publications\\97c812aa-b37c-405c-a22d-e6cdc18b8af7.xml"
  },
  "issues": []
}