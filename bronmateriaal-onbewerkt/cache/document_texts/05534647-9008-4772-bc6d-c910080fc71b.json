{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n826\nMOTIE VAN HET LID SARIS CS.\nVoorgesteld\n16 april 2025\nDe Kamer,\ngehoord de beraadslaging,\nconstaterende dat de categorie «nader te bepalen» uit interne rapportages van het UWV over de kwaliteit van sociaal-medische beoordelingen in 2020–2024 met percentages van 18% tot 29% uitzonderlijk hoog is;\nconstaterende dat het UWV in de huidige verbeteraanpak alleen fouten in de dagloonberekening tussen 2020 en 2024 controleert en waar nodig herstelt;\noverwegende dat een fout in de sociaal-medische beoordeling tot een onjuist arbeidsongeschiktheidspercentage kan leiden en daarmee doorslaggevend kan zijn voor het recht op een uitkering;\noverwegende dat er nog steeds geen inzicht is in alle fouten en onvoldoende duidelijk is hoe verschillende hersteloperaties in elkaar doorwerken;\nverzoekt de regering in de eerstvolgende verbeteraanpak uit te werken of en in hoeverre dossiers in lopende hersteloperaties kunnen worden samengevoegd en deze wanneer mogelijk uit te breiden naar controle op fouten in de sociaal-medische beoordeling tussen 2020 en 2024,\nen gaat over tot de orde van de dag.\nSaris\nVan Kent\nCeder",
  "content_char_count": 1246,
  "source": {
    "document_id": "21cbc395-0079-4c74-a4fe-3bfbf692c06d",
    "document_nummer": "2025D17401",
    "document_soort": "Motie",
    "publication_id": "05534647-9008-4772-bc6d-c910080fc71b",
    "publication_content_type": "application/xml",
    "publication_length": 2718,
    "cached": false,
    "binary_path": "bronmateriaal-onbewerkt\\cache\\document_publications\\05534647-9008-4772-bc6d-c910080fc71b.xml"
  },
  "issues": []
}