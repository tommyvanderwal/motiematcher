{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n336\nMOTIE VAN DE LEDEN MARTENS-AMERICA EN MOHANDIS\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat de regering in haar contourenbrief niets zegt over de procedures van het werven van de leden van de raden van toezicht van de omroephuizen, bijvoorbeeld via openbare procedures;\nconstaterende dat deze raden van toezicht bij de omroephuizen een belangrijke rol spelen in het waarborgen van goed bestuur en toezicht binnen de publieke omroep;\noverwegende dat transparantie en openheid bij de werving en selectie van leden van de raden van toezicht essentieel zijn om belangenverstrengeling te voorkomen en het vertrouwen in de publieke omroep te waarborgen;\nverzoekt de regering om bij de hervorming van de publieke omroep te borgen dat de werving en benoeming van leden van de raden van toezicht bij omroephuizen plaatsvindt via een transparante sollicitatieprocedure, met openbare vacatures,\nen gaat over tot de orde van de dag.\nMartens-America\nMohandis",
  "content_char_count": 1115,
  "source": {
    "document_id": "fda9610d-ca7c-4a95-8733-e56acae6e29e",
    "document_nummer": "2025D16794",
    "document_soort": "Motie",
    "publication_id": "5959d4df-b62a-41b9-ba5b-10720303048b",
    "publication_content_type": "application/xml",
    "publication_length": 2539,
    "cached": false,
    "binary_path": "bronmateriaal-onbewerkt\\cache\\document_publications\\5959d4df-b62a-41b9-ba5b-10720303048b.xml"
  },
  "issues": []
}