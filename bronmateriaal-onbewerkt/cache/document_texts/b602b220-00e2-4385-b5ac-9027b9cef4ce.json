{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n456\nMOTIE VAN HET LID TEUNISSEN\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat de verhoging van de huurtoeslag is geschrapt bij gebrek aan financiÃ«le dekking, terwijl tienduizenden Nederlanders moeite hebben om rond te komen en hun huur te betalen;\nconstaterende dat Schiphol over 2024 een historische winst heeft geboekt, bijna 50% meer dan in het vorige recordjaar, 2017, maar desondanks geen dividend uitkeert en deze publieke winst gebruikt voor verdere uitbreiding van de luchthaven;\nconstaterende dat het wrang is dat miljarden aan publieke middelen via een staatsbedrijf worden ingezet voor groei van de luchtvaart, terwijl sociale\nregelingen als de huurtoeslag worden afgebroken;\nverzoekt de regering als meerderheidsaandeelhouder Schiphol op te dragen over 2024 dividend uit te keren en dit te gebruiken voor de huurtoeslag, zodat publiek geld eerst terechtkomt bij de mensen die het nu nodig hebben,\nen gaat over tot de orde van de dag.\nTeunissen",
  "content_char_count": 1103,
  "source": {
    "document_id": "d0fb0e64-7ab8-4f41-a9a1-e6e702b761ea",
    "document_nummer": "2025D27175",
    "document_soort": "Motie",
    "publication_id": "b602b220-00e2-4385-b5ac-9027b9cef4ce",
    "publication_content_type": "application/xml",
    "publication_length": 4701,
    "cached": false,
    "binary_path": "bronmateriaal-onbewerkt\\cache\\document_publications\\b602b220-00e2-4385-b5ac-9027b9cef4ce.xml"
  },
  "issues": []
}