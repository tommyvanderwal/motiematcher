{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 047\nBestuur en bestuurlijke inrichting\nNr.\n38\nMOTIE VAN HET LID VAN WAVEREN\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat in het regeerprogramma staat dat er een beleidskader decentraal en gedeconcentreerd bestuur met een afwegingskader voor toedeling van taken en bevoegdheden wordt opgesteld;\nconstaterende dat dit beleidskader alleen gaat gelden voor nieuwe toedelingen van taken en bevoegdheden aan medeoverheden;\noverwegende dat het wenselijk is ook bestaande toedelingen te toetsen aan dit beleidskader om te beoordelen of deze nog steeds passend zijn;\nverzoekt de regering om het beleidskader zodanig in te richten dat het niet uitsluitend van toepassing is op nieuwe toedelingen van taken en bevoegdheden, maar ook indien nodig kan worden gebruikt voor bestaande toedelingen voor zover daar aanleiding voor is,\nen gaat over tot de orde van de dag.\nVan Waveren",
  "content_char_count": 973,
  "source": {
    "document_id": "588ddc77-d49f-40b0-9ec7-8fee475d558d",
    "document_nummer": "2025D23257",
    "document_soort": "Motie",
    "publication_id": "96f3dfe3-4c05-473b-8349-afc26c7c13d9",
    "publication_content_type": "application/xml",
    "publication_length": 4503,
    "cached": false,
    "binary_path": "bronmateriaal-onbewerkt\\cache\\document_publications\\96f3dfe3-4c05-473b-8349-afc26c7c13d9.xml"
  },
  "issues": []
}