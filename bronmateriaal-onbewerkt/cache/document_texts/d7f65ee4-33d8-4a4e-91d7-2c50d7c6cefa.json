{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n88\nMOTIE VAN HET LID VAN HOUWELINGEN\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat recent veel verontrustend onderzoek (wereldwijd) naar buiten is gekomen dat wijst op (mogelijke) gezondheidsschade als gevolg van de coronavaccins;\nconstaterende dat het Lareb deze week een rapport heeft uitgebracht waarin het vermoeden wordt uitgesproken dat postcovid mogelijk (deels) veroorzaakt wordt door de coronavaccins;\noverwegende dat het Lareb heeft aanbevolen dat aanvullend onderzoek naar dit mogelijke verband plaatsvindt, maar dat het Lareb dit onderzoek op dit moment zelf niet doet;\nconstaterende dat het Ministerie van VWS in reactie op dit rapport heeft aangegeven «graag in gesprek te gaan met wetenschappers of, en zo ja welk, onderzoek nodig is om meer te weten te komen over zo'n mogelijke relatie»;\noverwegende dat, zeker zolang er nog wordt gevaccineerd, het van groot belang is dat dit onderzoek niet op de plank blijft liggen, maar zo snel mogelijk wordt opgestart, en dat het voor de hand ligt dat het Ministerie van VWS daarin een voortrekkersrol op zich neemt;\nverzoekt de regering zo snel mogelijk een onderzoek op te starten – het liefst uiteraard in samenwerking met Lareb – naar een mogelijk verband tussen coronavaccinaties en gezondheidsschade in het algemeen en postcovid in het bijzonder;\nverzoekt de regering de Kamer over de voortgang hiervan uiterlijk voor het voorjaarsreces te informeren,\nen gaat over tot de orde van de dag.\nVan Houwelingen",
  "content_char_count": 1707,
  "source": {
    "document_id": "67485c48-2cff-4f32-b20d-abaa586da786",
    "document_nummer": "2024D02690",
    "document_soort": "Motie",
    "publication_id": "d7f65ee4-33d8-4a4e-91d7-2c50d7c6cefa",
    "publication_content_type": "application/xml",
    "publication_length": 3182,
    "cached": false,
    "binary_path": "bronmateriaal-onbewerkt\\cache\\document_publications\\d7f65ee4-33d8-4a4e-91d7-2c50d7c6cefa.xml"
  },
  "issues": []
}