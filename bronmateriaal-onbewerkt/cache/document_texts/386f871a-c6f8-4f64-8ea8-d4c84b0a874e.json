{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n791\nMOTIE VAN DE LEDEN VAN EIJK EN INGE VAN DIJK\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat in de nieuwe richtlijn van de NVVK de volledige kwijtschelding van schulden zonder aflossing of tegenprestatie als optie voor het oplossen van schulden is opgenomen en dat een schuldenaar na kwijtschelding verdere schuldhulpverlening om herhaling te voorkomen mag weigeren;\noverwegende dat het aantal crediteuren dat een dergelijk «nulaanbod» krijgt, sindsdien fors is toegenomen en hierdoor bij kleine crediteuren financiële problemen kunnen ontstaan;\nspreekt uit dat schulden in beginsel moeten worden afbetaald en dat het wenselijk is dat dit waar mogelijk ook gebeurt;\nverzoekt de regering een maatregel te nemen die ervoor zorgt dat schuldhulpverlening ook bij volledige kwijtschelding verplicht in beeld blijft om zo het ontstaan van nieuwe problematische schulden te voorkomen,\nen gaat over tot de orde van de dag.\nVan Eijk\nInge van Dijk",
  "content_char_count": 1124,
  "source": {
    "document_id": "0bdc0415-e535-43f0-a862-05c4d699caf0",
    "document_nummer": "2025D05214",
    "document_soort": "Motie",
    "publication_id": "386f871a-c6f8-4f64-8ea8-d4c84b0a874e",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\386f871a-c6f8-4f64-8ea8-d4c84b0a874e.xml"
  },
  "issues": []
}