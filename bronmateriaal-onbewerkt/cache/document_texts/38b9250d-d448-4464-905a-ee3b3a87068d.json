{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3090\nMOTIE VAN DE LEDEN CEDER EN HIRSCH\nVoorgesteld\n3 april 2025\nDe Kamer,\ngehoord de beraadslaging,\nconstaterende dat de impact van de wijzigingsvoorstellen voor de CSDDD op de te behalen doelstellingen van de oorspronkelijke wetgeving niet is getoetst;\nconstaterende dat de ACM risico's signaleert ten aanzien van de effectiviteit en uitvoerbaarheid van de voorgestelde inperking van gepaste zorgvuldigheid tot directe zakenrelaties en ook het kabinet vragen en aandachtspunten bij\ndeze inperking heeft;\noverwegende dat effectiviteit en uitvoerbaarheid van wet- en regelgeving van groot belang is;\nverzoekt de regering om aan te dringen op het toetsen van de impact van de inperking tot directe zakenrelaties op de oorspronkelijke doelstelling en hierover de Kamer te informeren voordat definitieve besluitvorming plaatsvindt,\nen gaat over tot de orde van de dag.\nCeder\nHirsch",
  "content_char_count": 1012,
  "source": {
    "document_id": "69824f9e-ce7f-4cb5-9d27-c22022ac5645",
    "document_nummer": "2025D14709",
    "document_soort": "Motie",
    "publication_id": "38b9250d-d448-4464-905a-ee3b3a87068d",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\38b9250d-d448-4464-905a-ee3b3a87068d.xml"
  },
  "issues": []
}