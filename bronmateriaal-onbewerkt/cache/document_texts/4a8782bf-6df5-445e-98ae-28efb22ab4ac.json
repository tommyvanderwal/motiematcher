{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n619\nMOTIE VAN DE LEDEN SNELLER EN THIJSSEN\nVoorgesteld\n12 maart 2024\nDe Kamer,\ngehoord de beraadslaging,\noverwegende dat het Nationaal Groeifonds is opgezet om te investeren in langdurige projecten die de Nederlandse economie op lange termijn versterken;\noverwegende dat de Algemene Rekenkamer al eerder heeft gewaarschuwd dat deze middelen goed bewaakt moeten worden tegen kortetermijnuitgaven die niet passen bij het doel waarvoor het geld apart is gezet;\nconstaterende dat er op dit moment nog voor 8,2 miljard aan middelen gereserveerd staat in het Nationaal Groeifonds om het verdienvermogen van de toekomst aan te jagen, waarvan 3,4 voor de uitgestelde vierde ronde;\nverzoekt de regering niet te bezuinigen op het Nationaal Groeifonds en de resterende middelen te blijven inzetten voor innovatieve, duurzame en structurele economische groei, zoals in lijn met de aanbevelingen van het rapport van de Algemene Rekenkamer,\nen gaat over tot de orde van de dag.\nSneller\nThijssen",
  "content_char_count": 1082,
  "source": {
    "document_id": "59963e22-c9a5-444b-853a-b10e8cf00a6f",
    "document_nummer": "2024D09465",
    "document_soort": "Motie",
    "publication_id": "4a8782bf-6df5-445e-98ae-28efb22ab4ac",
    "publication_content_type": "application/xml",
    "publication_length": 2506,
    "cached": false,
    "binary_path": "bronmateriaal-onbewerkt\\cache\\document_publications\\4a8782bf-6df5-445e-98ae-28efb22ab4ac.xml"
  },
  "issues": []
}