{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXII\nWijziging van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025 (wijziging samenhangende met de Voorjaarsnota)\nNr.\n22\nGEWIJZIGDE MOTIE VAN DE LEDEN WELZIJN EN VIJLBRIEF TER VERVANGING VAN DIE GEDRUKT ONDER NR. 18\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat de begroting van het Ministerie van Volkshuisvesting en Ruimtelijke Ordening in 2024 wederom gekenmerkt werd door onderuitputting en kasschuiven, onder andere als gevolg van vertragingen bij woningbouwprojecten;\noverwegende dat een investeringskader zekerheid geeft aan mede-overheden en ontwikkelaars over het commitment van het rijk doordat het ruimte biedt voor meerjarige verplichtingen, oormerken van middelen en het kunnen opvangen van vertragingen zonder verlies van budgettaire ruimte vanwege jaarlijkse kasdruk en budgettaire plafonds;\nverzoekt de regering om, in overleg met de Minister van FinanciÃ«n en de Minister van Infrastructuur en Waterstaat, te verkennen op welke wijze een investeringskader voor woningbouw en infrastructuur kan worden ingericht, en de Kamer hierover uiterlijk bij de aanbieding van de begroting van VRO voor het jaar 2026 te informeren;\nen gaat over tot de orde van de dag,\nWelzijn\nVijlbrief",
  "content_char_count": 1362,
  "source": {
    "document_id": "8e5140fd-116c-41cd-a5a2-ba2c2eef7f78",
    "document_nummer": "2025D29503",
    "document_soort": "Motie (gewijzigd/nader)",
    "publication_id": "1ed96f3c-4bdd-43fa-87e9-8fcd8a446027",
    "publication_content_type": "application/xml",
    "publication_length": 5408,
    "cached": false,
    "binary_path": "bronmateriaal-onbewerkt\\cache\\document_publications\\1ed96f3c-4bdd-43fa-87e9-8fcd8a446027.xml"
  },
  "issues": []
}