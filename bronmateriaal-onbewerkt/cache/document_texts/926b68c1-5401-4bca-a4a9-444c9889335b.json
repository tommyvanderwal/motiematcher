{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n57\nMOTIE VAN HET LID VEDDER C.S.\nVoorgesteld\n1 februari 2024\nDe Kamer,\ngehoord de beraadslaging,\nconstaterende dat er is gekozen voor een derogatievrije bufferzone van 250 meter rondom Natura 2000-gebieden;\nconstaterende dat dit 2.032 bedrijven die in die zones zitten hard raakt;\noverwegende dat uit een grafiek van het RIVM is af te lezen dat de grootste piek van ammoniak en stikstofoxiden op 25 meter van de bron is, waarna het sterk afneemt en na 100 meter is afgevlakt;\nverzoekt de regering bufferstroken van maximaal 100 meter te hanteren,\nen gaat over tot de orde van de dag.\nVedder\nPierik\nFlach",
  "content_char_count": 843,
  "source": {
    "document_id": "be3d1b73-c2cb-4187-8459-8075303637b6",
    "document_nummer": "2024D03671",
    "document_soort": "Motie",
    "publication_id": "926b68c1-5401-4bca-a4a9-444c9889335b",
    "publication_content_type": "application/xml",
    "publication_length": 2344,
    "cached": false,
    "binary_path": "bronmateriaal-onbewerkt\\cache\\document_publications\\926b68c1-5401-4bca-a4a9-444c9889335b.xml"
  },
  "issues": []
}