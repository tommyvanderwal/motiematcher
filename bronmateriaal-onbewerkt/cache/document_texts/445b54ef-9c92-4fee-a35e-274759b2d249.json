{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1356\nMOTIE VAN HET LID KRÖGER\nVoorgesteld\n28 februari 2024\nDe Kamer,\ngehoord de beraadslaging,\noverwegende dat energie niet alleen een markt, maar ook een essentiële publieke voorziening is;\noverwegende dat de ordening van onze energievoorziening niet alleen een economisch belang dient, maar de hele brede welvaart, zoals bijvoorbeeld uitgewerkt in de publieke belangen van het Nationaal Plan Energiesysteem: rechtvaardigheid, participatie en betaalbaarheid;\nconstaterende dat het toezicht van de energiemarkt desondanks voornamelijk plaatsvindt op basis van efficiëntie;\nverzoekt de regering te onderzoeken hoe de ACM naast efficiëntie van de markt ook kan toezien op de publieke belangen uit het Nationaal Plan Energiesysteem en voorstellen hiervoor aan de Kamer voor te leggen,\nen gaat over tot de orde van de dag.\nKröger",
  "content_char_count": 936,
  "source": {
    "document_id": "bae53246-bfc4-4e18-b2ab-6be9becb1c01",
    "document_nummer": "2024D07052",
    "document_soort": "Motie",
    "publication_id": "445b54ef-9c92-4fee-a35e-274759b2d249",
    "publication_content_type": "application/xml",
    "publication_length": 2295,
    "cached": false,
    "binary_path": "bronmateriaal-onbewerkt\\cache\\document_publications\\445b54ef-9c92-4fee-a35e-274759b2d249.xml"
  },
  "issues": []
}