{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n34\nMOTIE VAN HET LID DOBBE\nVoorgesteld\n21 november 2024\nDe Kamer,\ngehoord de beraadslaging,\nconstaterende dat president Zelensky heeft aangegeven dat wat hem betreft in 2025 de oorlog met Rusland door middel van diplomatie eindigt;\noverwegende dat Oekraïne steun verdient om de oorlog met Rusland op een rechtvaardige manier te beëindigen;\nverzoekt de regering Oekraïne diplomatiek alle steun te verlenen om de oorlog met Rusland te beëindigen en om in internationaal verband met zo veel mogelijk landen het initiatief te nemen tot een staakt-het-vuren en vredesonderhandelingen;\nverzoekt de regering alle niet-militaire middelen om Rusland onder druk te zetten, waaronder extra sancties en het inzetten van bevroren Russische tegoeden, te gebruiken om de druk op Rusland op te voeren en de Oekraïense onderhandelingspositie te versterken,\nen gaat over tot de orde van de dag.\nDobbe",
  "content_char_count": 1067,
  "source": {
    "document_id": "5a666e12-7a1c-4563-a810-89dcae9a4bb7",
    "document_nummer": "2024D45360",
    "document_soort": "Motie",
    "publication_id": "f51d1300-306e-4599-be29-075b5d25349a",
    "publication_content_type": "application/xml",
    "publication_length": 2476,
    "cached": false,
    "binary_path": "bronmateriaal-onbewerkt\\cache\\document_publications\\f51d1300-306e-4599-be29-075b5d25349a.xml"
  },
  "issues": []
}