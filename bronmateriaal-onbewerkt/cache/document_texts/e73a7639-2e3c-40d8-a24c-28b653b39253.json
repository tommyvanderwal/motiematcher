{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n44\nMOTIE VAN DE LEDEN DIEDERIK VAN DIJK EN CEDER\nVoorgesteld\n7 november 2024\nDe Kamer,\ngehoord de beraadslaging,\nconstaterende dat het VN-hervestigingsprogramma zich richt op de meest kwetsbare vluchtelingen van wie het leven in gevaar is;\nconstaterende dat christenen de grootste vervolgde groep ter wereld zijn;\noverwegende dat opvang in de regio voor christenen vanwege vervolging vaak onveilig is;\nverzoekt de regering bij het Nederlandse aandeel binnen het VN-hervestigingsprogramma voorrang te verlenen aan christenen en andere personen die vergelijkbare vervolging te vrezen hebben,\nen gaat over tot de orde van de dag.\nDiederik van Dijk\nCeder",
  "content_char_count": 836,
  "source": {
    "document_id": "707b02b7-f59e-464e-bb94-a1f7628346e1",
    "document_nummer": "2024D42706",
    "document_soort": "Motie",
    "publication_id": "e73a7639-2e3c-40d8-a24c-28b653b39253",
    "publication_content_type": "application/xml",
    "publication_length": 2313,
    "cached": false,
    "binary_path": "bronmateriaal-onbewerkt\\cache\\document_publications\\e73a7639-2e3c-40d8-a24c-28b653b39253.xml"
  },
  "issues": []
}