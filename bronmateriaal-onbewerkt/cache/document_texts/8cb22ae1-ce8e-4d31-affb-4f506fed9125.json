{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 486\nWijziging van de Wet langdurige zorg, de Wet financiering sociale verzekeringen, de Wet marktordening gezondheidszorg en de Algemene wet bestuursrecht, in verband met de uitbreiding en verdere uitwerking van de bekostigingsmogelijkheden met middelen vanuit het Fonds langdurige zorg\nNr.\n10\nMOTIE VAN DE LEDEN BUSHOFF EN SLAGT-TICHELMAN\nVoorgesteld\n6 februari 2025\nDe Kamer,\ngehoord de beraadslaging,\noverwegende dat het wenselijk is dat zorgaanbieders meedoen aan domeinoverstijgend samenwerken en de drempel ten aanzien van administratieve lasten zo laag mogelijk moet zijn;\noverwegende dat het wenselijk en efficiÃ«nt is dat de benodigde administratieve handelingen als input kunnen dienen voor effectiviteitsonderzoek, zodat daar zo min mogelijk opnieuw een administratieve last uit volgt;\nverzoekt de regering om de administratieve lasten voor professionals en organisaties bij domeinoverstijgend samenwerken zo laag mogelijk te houden en de benodigde administratieve handelingen als input te gebruiken voor effectiviteitsonderzoek,\nen gaat over tot de orde van de dag.\nBushoff\nSlagt-Tichelman",
  "content_char_count": 1174,
  "source": {
    "document_id": "a5db851b-2629-4edb-a56c-7fdf3689d994",
    "document_nummer": "2025D05187",
    "document_soort": "Motie",
    "publication_id": "8cb22ae1-ce8e-4d31-affb-4f506fed9125",
    "publication_content_type": "application/xml",
    "publication_length": 2577,
    "cached": false,
    "binary_path": "bronmateriaal-onbewerkt\\cache\\document_publications\\8cb22ae1-ce8e-4d31-affb-4f506fed9125.xml"
  },
  "issues": []
}