{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n447\nGEWIJZIGDE MOTIE VAN HET LID VAN MEIJEREN TER VERVANGING VAN DIE GEDRUKT ONDER NR. 439\nVoorgesteld\n1 april 2025\nDe Kamer,\ngehoord de beraadslaging,\nconstaterende dat in opdracht van de overheid DNA-onderzoek wordt uitgevoerd op wolven om hun afkomst en genetische zuiverheid vast te stellen;\nconstaterende dat de resultaten van deze onderzoeken niet volledig openbaar worden gemaakt en dat er geen inzicht wordt geboden in de achterliggende data en analysemethoden;\noverwegende dat het niet openbaar maken van deze gegevens wantrouwen wekt en leidt tot zorgen over mogelijke hybridisatie of bewuste uitzetting van wolven;\nverzoekt de regering zich ervoor in te spannen dat alle beschikbare onderzoeksgegevens, inclusief ruwe DNA-gegevens en analysemethoden, met betrekking tot onderzochte wolven openbaar en toegankelijk worden gemaakt voor onafhankelijke verificatie,\nen gaat over tot de orde van de dag.\nVan Meijeren",
  "content_char_count": 1017,
  "source": {
    "document_id": "959124c9-d265-4cee-a45e-ef1ae9ae752a",
    "document_nummer": "2025D13239",
    "document_soort": "Motie (gewijzigd/nader)",
    "publication_id": "ce2b5d89-a440-45df-8bc7-e4d7566b9864",
    "publication_content_type": "application/xml",
    "publication_length": 2369,
    "cached": false,
    "binary_path": "bronmateriaal-onbewerkt\\cache\\document_publications\\ce2b5d89-a440-45df-8bc7-e4d7566b9864.xml"
  },
  "issues": []
}