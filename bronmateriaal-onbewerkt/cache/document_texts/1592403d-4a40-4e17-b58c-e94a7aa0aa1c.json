{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n410\nMOTIE VAN DE LEDEN VAN CAMPEN EN MEULENKAMP\nVoorgesteld\n19 december 2024\nDe Kamer,\ngehoord de beraadslaging,\nconstaterende dat het kabinet werkt aan een brede beëindigingsregeling voor agrarische ondernemingen;\noverwegende dat hierbij ook aandacht moet zijn voor doorstart van een onderneming op locatie, na omschakeling naar andere functie, maar dat belemmerende wet- en regelgeving dit vaak in de weg zit;\noverwegende dat met bijvoorbeeld de zogenaamde «Rood-voor-Roodregeling» verouderde agrarische bebouwing kan worden gesloopt en de sloopmeters in worden gezet voor de bouw van een nieuwe woning;\nverzoekt de regering in overleg met en met respect voor de bevoegdheden van decentrale overheden belemmeringen weg te nemen;\nverzoekt de regering daarbij specifiek om regelingen zoals «Rood voor Rood» als voorbeeld te gebruiken;\nverzoekt de regering de Kamer hierover voor het derde kwartaal, Q3, te informeren,\nen gaat over tot de orde van de dag.\nVan Campen\nMeulenkamp",
  "content_char_count": 1071,
  "source": {
    "document_id": "fe2b58ee-8b88-4aa2-9a09-1fd21d9bf72e",
    "document_nummer": "2024D51139",
    "document_soort": "Motie",
    "publication_id": "1592403d-4a40-4e17-b58c-e94a7aa0aa1c",
    "publication_content_type": "application/xml",
    "publication_length": 2542,
    "cached": false,
    "binary_path": "bronmateriaal-onbewerkt\\cache\\document_publications\\1592403d-4a40-4e17-b58c-e94a7aa0aa1c.xml"
  },
  "issues": []
}