{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n311\nMOTIE VAN DE LEDEN ROODERKERK EN PATERNOTTE\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat uit onderzoek van Free Press Unlimited blijkt dat er sprake is van disproportionele juridische druk op journalisten in Nederland om hen te intimideren, onder druk te zetten of tot zelfcensuur te dwingen;\nconstaterende dat artikel 3:13 van het Burgerlijk Wetboek de mogelijkheid geeft om zaken vroegtijdig af te wijzen in geval van misbruik van het procesrecht;\nconstaterende dat rechters een beroep op artikel 3:13 van het Burgerlijk Wetboek in geval van dergelijke strategische juridische procedures tegen journalisten bijna nooit toewijzen;\nvan mening dat stevige waarborgen voor vrije en onafhankelijke media en journalisten van groot belang zijn;\nverzoekt de regering een expliciete grondslag toe te voegen aan artikel 3:13 van het Burgerlijk Wetboek om journalisten en media te beschermen tegen misbruik van procesrecht;\nverzoekt de regering hierbij ook te onderzoeken of een bredere grondslag voor het voorkomen van strategisch procederen tegen publieke participatie kan worden toegevoegd aan het Burgerlijk Wetboek,\nen gaat over tot de orde van de dag.\nRooderkerk\nPaternotte",
  "content_char_count": 1310,
  "source": {
    "document_id": "e04d98b5-742b-4f47-98ea-9b8338334da0",
    "document_nummer": "2024D20357",
    "document_soort": "Motie",
    "publication_id": "d1c1bbd9-1e8b-4698-8872-37c102e166cc",
    "publication_content_type": "application/xml",
    "publication_length": 2776,
    "cached": false,
    "binary_path": "bronmateriaal-onbewerkt\\cache\\document_publications\\d1c1bbd9-1e8b-4698-8872-37c102e166cc.xml"
  },
  "issues": []
}