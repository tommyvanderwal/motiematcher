{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1197\nGEWIJZIGDE MOTIE VAN HET LID VELTMAN C.S. TER VERVANGING VAN DIE GEDRUKT ONDER NR. 1186\nVoorgesteld\n2 april 2024\nDe Kamer,\ngehoord de beraadslaging,\noverwegende dat het afgelopen jaar veel treinen vertraagd zijn en de punctualiteit van het openbaar vervoer onder druk staat;\noverwegende dat de NS een staatsdeelneming is en dat het van groot belang is dat er zorgvuldig en doelmatig met belastinggeld wordt omgegaan;\nconstaterende dat de concessie voor het hoofdrailnet tot en met 2033 onderhands gegund is aan de NS;\nconstaterende dat de Algemene Rekenkamer over de bevoegdheden beschikt om een onafhankelijk onderzoek te doen;\nconstaterende dat het Presidium verzoeken tot het doen van onderzoek door kan geleiden naar de Algemene Rekenkamer;\nbesluit de Algemene Rekenkamer te verzoeken om een onderzoek te doen naar de doelmatigheid en doeltreffendheid van de bedrijfsvoering van de NS, met het oog op de periode na 2033, zodat deze resultaten meegenomen kunnen worden tijdens de midterm review met de NS van 2029,\nen gaat over tot de orde van de dag.\nVeltman\nStoffer\nEerdmans",
  "content_char_count": 1196,
  "source": {
    "document_id": "5014e3c0-5bc2-4e14-911e-e992e1ff8b8a",
    "document_nummer": "2024D12761",
    "document_soort": "Motie (gewijzigd/nader)",
    "publication_id": "b96d2d52-4082-4959-b748-3930fea87954",
    "publication_content_type": "application/xml",
    "publication_length": 2686,
    "cached": false,
    "binary_path": "bronmateriaal-onbewerkt\\cache\\document_publications\\b96d2d52-4082-4959-b748-3930fea87954.xml"
  },
  "issues": []
}