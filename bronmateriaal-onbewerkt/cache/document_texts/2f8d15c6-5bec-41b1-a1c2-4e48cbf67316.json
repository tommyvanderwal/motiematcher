{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n69\nMOTIE VAN HET LID RIKKERS-OOSTERKAMP\nVoorgesteld\n28 november 2024\nDe Kamer,\ngehoord de beraadslaging,\noverwegende dat er mensen onder de Participatiewet vallen die langdurig arbeidsongeschikt zijn en daardoor niet in staat zijn om te werken;\noverwegende dat de Participatiewet niet geschikt is voor deze groep mensen;\noverwegende dat er een hervorming van de WIA aanstaande is;\noverwegende dat de WIA veel beter aansluit bij hun situatie;\nverzoekt de regering om bij het uitwerken van de hervorming van het arbeidsongeschiktheidsstelsel aandacht te besteden aan deze groep mensen en hiervoor opties uit te werken,\nen gaat over tot de orde van de dag.\nRikkers-Oosterkamp",
  "content_char_count": 874,
  "source": {
    "document_id": "78823382-a5c2-4653-94c4-cec7cc5228aa",
    "document_nummer": "2024D46815",
    "document_soort": "Motie",
    "publication_id": "2f8d15c6-5bec-41b1-a1c2-4e48cbf67316",
    "publication_content_type": "application/xml",
    "publication_length": 2300,
    "cached": false,
    "binary_path": "bronmateriaal-onbewerkt\\cache\\document_publications\\2f8d15c6-5bec-41b1-a1c2-4e48cbf67316.xml"
  },
  "issues": []
}