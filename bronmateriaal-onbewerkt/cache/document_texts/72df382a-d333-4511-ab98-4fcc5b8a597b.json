{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1000\nMOTIE VAN HET LID BRUYNING C.S.\nVoorgesteld\n6 november 2024\nDe Kamer,\ngehoord de beraadslaging,\noverwegende dat jeugdcriminaliteit een veelzijdig probleem is dat om vernieuwende en effectieve preventiestrategieën vraagt;\noverwegende dat ervaringsdeskundigen waardevolle inzichten en praktijkkennis bezitten die kunnen bijdragen aan het voorkomen van jeugdcriminaliteit;\nverzoekt de regering om de kennis over en goede ervaringen met de inzet van ervaringsdeskundigheid breder onder gemeenten te delen en binnen de lerende aanpak samen met de wetenschap hieraan specifieke aandacht te besteden en hierover te rapporteren;\nverzoekt de regering om te onderzoeken hoe ervaringsdeskundigheid effectief kan worden ingezet bij de preventie van jeugdcriminaliteit, en de Kamer te informeren over de bevindingen en mogelijke implementatie,\nen gaat over tot de orde van de dag.\nBruyning\nLahlah\nVan der Werf",
  "content_char_count": 1007,
  "source": {
    "document_id": "2eb9683f-4273-44e0-b346-c5111252d6be",
    "document_nummer": "2024D42454",
    "document_soort": "Motie",
    "publication_id": "72df382a-d333-4511-ab98-4fcc5b8a597b",
    "publication_content_type": "application/xml",
    "publication_length": 2457,
    "cached": false,
    "binary_path": "bronmateriaal-onbewerkt\\cache\\document_publications\\72df382a-d333-4511-ab98-4fcc5b8a597b.xml"
  },
  "issues": []
}