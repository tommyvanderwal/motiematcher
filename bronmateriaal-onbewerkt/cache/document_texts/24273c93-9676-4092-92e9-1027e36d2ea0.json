{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n32\nMOTIE VAN HET LID KAHRAMAN C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat het systeem van service van posten in het buitenland, onder andere bij paspoortverlenging, al langere tijd overvraagd is;\nconstaterende dat in het buitenland wonende Nederlanders soms duizenden kilometers moeten afleggen en hoge kosten moeten maken om hun paspoort bij de dichtstbijzijnde Nederlandse vertegenwoordiging te kunnen verlengen of vernieuwen;\noverwegende dat de aangekondigde bezuinigingen op het postennet deze situatie nog verder kunnen verergeren;\nverzoekt de Minister om de uitbreiding van bevoegdheden van Nederlandse honorair consuls in het buitenland als een oplossing voor dit actuele probleem te overwegen,\nen gaat over tot de orde van de dag.\nKahraman\nCeder\nStoffer\nBoswijk\nVermeer",
  "content_char_count": 1006,
  "source": {
    "document_id": "d230c373-35ad-4d6f-a5f2-0963d2520f4e",
    "document_nummer": "2024D45358",
    "document_soort": "Motie",
    "publication_id": "24273c93-9676-4092-92e9-1027e36d2ea0",
    "publication_content_type": "application/xml",
    "publication_length": 2602,
    "cached": false,
    "binary_path": "bronmateriaal-onbewerkt\\cache\\document_publications\\24273c93-9676-4092-92e9-1027e36d2ea0.xml"
  },
  "issues": []
}