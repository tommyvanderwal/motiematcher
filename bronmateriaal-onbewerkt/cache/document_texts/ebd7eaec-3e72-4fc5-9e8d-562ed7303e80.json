{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2062\nMOTIE VAN HET LID EERDMANS\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat het nieuwe EU-migratiepact voorziet in een zogeheten verplichtend solidariteitsmechanisme, waarbij lidstaten kan worden opgedragen om asielzoekers uit andere lidstaten over te nemen;\nconstaterende dat de mogelijkheid bestaat voor lidstaten om deze verplichting af te kopen voor een bedrag van â‚¬ 20.000 per asielzoeker;\nconstaterende dat dit bedrag aanzienlijk lager is dan de kosten die gepaard gaan met het opvangen van een asielzoeker in Nederland;\noverwegende dat het wenselijk is om de asielinstroom waar mogelijk te beperken;\nverzoekt de regering te kiezen voor afkopen in plaats van opvangen indien wordt overgegaan tot het herverdelen van asielzoekers over lidstaten,\nen gaat over tot de orde van de dag.\nEerdmans",
  "content_char_count": 933,
  "source": {
    "document_id": "729ea85f-d802-42eb-9fdd-a522734fbdb9",
    "document_nummer": "2024D10694",
    "document_soort": "Motie",
    "publication_id": "ebd7eaec-3e72-4fc5-9e8d-562ed7303e80",
    "publication_content_type": "application/xml",
    "publication_length": 2321,
    "cached": false,
    "binary_path": "bronmateriaal-onbewerkt\\cache\\document_publications\\ebd7eaec-3e72-4fc5-9e8d-562ed7303e80.xml"
  },
  "issues": []
}