{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n988\nMOTIE VAN HET LID BRUYNING C.S.\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat momenteel het capaciteitsverlof met elektronisch toezicht wordt ingezet als een van de maatregelen om het capaciteitsprobleem in het gevangeniswezen op te lossen;\nconstaterende dat vanaf 1 juni tot en met begin september in totaal 44 gedetineerden met deze vorm van verlof naar buiten zijn gegaan en dat deze maatregel tot nu toe slechts zes plaatsen op jaarbasis oplevert;\nconstaterende dat deze aantallen fors lager uitvallen dan eerder verwacht werd en zoals werd aangegeven in de brief van 15 maart 2024, namelijk maximaal 250 plaatsen per december 2024;\nvan mening dat het capaciteitsverlof een ineffectieve maatregel is, die afbreuk doet aan het gezag van de rechter en het vertrouwen in de overheid aantast;\nverzoekt de regering om het capaciteitsverlof te beëindigen,\nen gaat over tot de orde van de dag.\nBruyning\nEerdmans\nEllian",
  "content_char_count": 1061,
  "source": {
    "document_id": "663dca8d-87d7-46ad-999a-f07cd4a41d42",
    "document_nummer": "2024D40174",
    "document_soort": "Motie",
    "publication_id": "8730fb98-7910-4090-a551-918b3f43e2ba",
    "publication_content_type": "application/xml",
    "publication_length": 2533,
    "cached": false,
    "binary_path": "bronmateriaal-onbewerkt\\cache\\document_publications\\8730fb98-7910-4090-a551-918b3f43e2ba.xml"
  },
  "issues": []
}