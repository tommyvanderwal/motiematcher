{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n217\nMOTIE VAN HET LID BOOMSMA C.S.\nVoorgesteld\n3 april 2025\nDe Kamer,\ngehoord de beraadslaging,\nconstaterende dat bepaalde industrieën met schaarse kenmerken zoals bereikbaarheid via het water of veel milieuruimte onder druk staan door planvorming voor transformatie, maar met bijbehorende infrastructuur niet of bijna niet kunnen worden verplaatst;\noverwegende dat ruimte voor een deel van deze bedrijvigheid van nationaal belang is voor de strategische autonomie en het duurzaam verdienvermogen van Nederland;\noverwegende dat geopolitieke ontwikkelingen het noodzakelijk maken om het strategische belang van industriële capaciteit goed te borgen en veilig te stellen;\noverwegende dat onzekerheid de ruimtelijke druk met zich meebrengt dat\nbedrijven niet of minder kunnen investeren in verduurzaming;\nverzoekt de Minister om in de Nota Ruimte als doelstelling op te nemen dat er voldoende ruimte wordt gereserveerd voor kadegebonden bedrijven en bedrijven met een hoge milieucategorie van strategisch belang, en uit te werken hoe het behoud van die terreinen juridisch zal worden geborgd en daaronder te scharen de vijf industrieclusters van nationaal belang, de maritieme maakindustrie en de mainports/zeehavens,\nen gaat over tot de orde van de dag.\nBoomsma\nMeulenkamp\nVedder",
  "content_char_count": 1384,
  "source": {
    "document_id": "d023a152-df81-4e70-a9f0-d08a6d021c53",
    "document_nummer": "2025D14660",
    "document_soort": "Motie",
    "publication_id": "c34df611-335e-4425-ab67-7260add69fef",
    "publication_content_type": "application/xml",
    "publication_length": 2926,
    "cached": false,
    "binary_path": "bronmateriaal-onbewerkt\\cache\\document_publications\\c34df611-335e-4425-ab67-7260add69fef.xml"
  },
  "issues": []
}