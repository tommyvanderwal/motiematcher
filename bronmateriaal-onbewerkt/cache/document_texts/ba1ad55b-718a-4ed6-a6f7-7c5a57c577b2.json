{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nVIII\nJaarverslag en slotwet Ministerie van Onderwijs, Cultuur en Wetenschap 2023\nNr.\n10\nMOTIE VAN HET LID DE KORT\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\nconstaterende uit het jaarverslag van de inspectie dat er een totaal van 2.933 veiligheidsmeldingen is gemaakt;\nconstaterende dat het aantal signalen van fysieke en sociale onveiligheid in het onderwijs in de afgelopen twee jaar verdrievoudigd is;\nconstaterende dat scholen niet altijd aangifte doen na incidenten, bijvoorbeeld omdat dit te veel tijd zou kosten;\noverwegende dat bij ernstige veiligheidsincidenten betrokkenheid van de politie en justitie wenselijk is;\nvan mening dat aangifte bij veiligheidsincidenten vrijwel altijd wenselijk is, maar dat uitzonderingen mogelijk moeten zijn waarbij het niet in het belang van de leerling is om aangifte te doen;\nverzoekt de regering een aangifteplicht voor scholen bij ernstige veiligheidsincidenten te verkennen en de Kamer in het najaar hierover te informeren,\nen gaat over tot de orde van de dag.\nDe Kort",
  "content_char_count": 1146,
  "source": {
    "document_id": "a0624ce6-5517-4f98-bf59-92d5573990b1",
    "document_nummer": "2024D23978",
    "document_soort": "Motie",
    "publication_id": "ba1ad55b-718a-4ed6-a6f7-7c5a57c577b2",
    "publication_content_type": "application/xml",
    "publication_length": 2595,
    "cached": false,
    "binary_path": "bronmateriaal-onbewerkt\\cache\\document_publications\\ba1ad55b-718a-4ed6-a6f7-7c5a57c577b2.xml"
  },
  "issues": []
}