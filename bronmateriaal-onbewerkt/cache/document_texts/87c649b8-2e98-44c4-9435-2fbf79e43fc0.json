{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n418\nMOTIE VAN HET LID FLACH C.S.\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat in Duitsland sprake is van een «verklaring van verbondenheid», waarbij inburgeraars beloven het Joodse leven te beschermen;\noverwegende dat naast het bestrijden van antisemitisme via het onderwijs aandacht voor antisemitisme en de Holocaust bij de inburgering en naturalisatie van nieuwkomers niet mag ontbreken, gezien de Europese en Nederlandse geschiedenis;\nverzoekt de regering bij de evaluatie van de participatieverklaring te verkennen hoe meer specifieke aandacht voor de geschiedenis van de Holocaust en de betekenis daarvan voor de huidige tijd onderdeel kan worden van de participatieverklaring, en daarbij nadrukkelijk het Duitse voorbeeld te betrekken,\nen gaat over tot de orde van de dag.\nFlach\nVan der Plas\nCeder\nBecker",
  "content_char_count": 943,
  "source": {
    "document_id": "2ea102d9-c453-496d-9715-06f444104574",
    "document_nummer": "2024D22105",
    "document_soort": "Motie",
    "publication_id": "87c649b8-2e98-44c4-9435-2fbf79e43fc0",
    "publication_content_type": "application/xml",
    "publication_length": 2394,
    "cached": false,
    "binary_path": "bronmateriaal-onbewerkt\\cache\\document_publications\\87c649b8-2e98-44c4-9435-2fbf79e43fc0.xml"
  },
  "issues": []
}