{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 015\nKindermishandeling\nNr.\n293\nMOTIE VAN HET LID DRAL C.S.\nVoorgesteld\n5 maart 2025\nDe Kamer,\ngehoord de beraadslaging,\nconstaterende dat vanuit de sectoren onderwijs en zorg te vaak geen melding wordt gedaan van zorgelijke en schadelijke praktijken richting kwetsbare groepen zoals vrouwen en kinderen;\nconstaterende dat VWS al ruim vier jaar de opdracht heeft om een juridische adviesplicht te verankeren voor het inschakelen van Veilig Thuis voor de sectoren zorg en onderwijs;\nconstaterende dat ook uit het rapport over het meisje uit Vlaardingen de noodzaak blijkt om snel tot deze juridische adviesplicht over te gaan;\nvan mening dat het na jarenlang onderzoek naar een dergelijke adviesplicht tijd is voor urgentie;\nverzoekt het kabinet voor het zomerreces een juridische adviesplicht uit te werken en daarbij een zodanige reikwijdte te hanteren dat bij twijfel of er bij personen of situaties sprake is of zal zijn van huiselijk geweld of kindermishandeling of schadelijke praktijken, er altijd advies moet worden gevraagd bij Veilig Thuis,\nen gaat over tot de orde van de dag.\nDral\nBecker\nVan der Werf\nStoffer\nKrul",
  "content_char_count": 1197,
  "source": {
    "document_id": "3a0a0f00-3e99-476d-ab96-fff07638b0bd",
    "document_nummer": "2025D09043",
    "document_soort": "Motie",
    "publication_id": "6c3acd01-a489-409b-ac2a-bbc3b4346ebe",
    "publication_content_type": "application/xml",
    "publication_length": 2762,
    "cached": false,
    "binary_path": "bronmateriaal-onbewerkt\\cache\\document_publications\\6c3acd01-a489-409b-ac2a-bbc3b4346ebe.xml"
  },
  "issues": []
}