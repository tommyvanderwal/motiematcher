{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 683\nDierziektebeleid\nNr.\n290\nMOTIE VAN DE LEDEN VAN CAMPEN EN PODT\nVoorgesteld\n27 juni 2024\nDe Kamer,\ngehoord de beraadslaging,\noverwegende dat het Diergezondsheidsfonds een begrotingsfonds is waaruit de kosten worden betaald die verband houden met de bestrijding, bewaking en preventie van besmettelijke dierziekten en zo√∂nosen;\noverwegende dat ieder dier dat gevaccineerd is en dus niet ziek wordt, ook niet geruimd hoeft te worden;\nvan mening dat bij toegelaten vaccins tegen dierziekten, in het bijzonder tegen vogelgriep en blauwtong, het voor veehouders de norm of het uitgangspunt zou moeten zijn om dieren te vaccineren;\nverzoekt de regering een plan van aanpak uit te werken voor vaccinatie tegen de dierziekten in de dierhouderij;\nverzoekt de regering daarbij de meerwaarde in kaart te brengen van een vaccinatieplicht en van een monitoring op vaccinatiegraad voor de belangrijkste dierziekten,\nen gaat over tot de orde van de dag.\nVan Campen\nPodt",
  "content_char_count": 1031,
  "source": {
    "document_id": "d2744e1c-5502-4a27-9f18-b63464744d45",
    "document_nummer": "2024D27314",
    "document_soort": "Motie",
    "publication_id": "23123b26-c692-4094-8e9a-24177532c1b5",
    "publication_content_type": "application/xml",
    "publication_length": 2477,
    "cached": false,
    "binary_path": "bronmateriaal-onbewerkt\\cache\\document_publications\\23123b26-c692-4094-8e9a-24177532c1b5.xml"
  },
  "issues": []
}