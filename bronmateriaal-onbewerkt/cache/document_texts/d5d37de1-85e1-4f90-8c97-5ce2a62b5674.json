{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1012\nMOTIE VAN HET LID VAN HOUWELINGEN\nVoorgesteld\n28 maart 2024\nDe Kamer,\ngehoord de beraadslaging,\noverwegende dat uit tal van onderzoeken blijkt dat de gesloten jeugdzorg jongeren op dit moment hoogstwaarschijnlijk meer kwaad dan goed doet;\noverwegende dat de afgelopen decennia geprobeerd is de gesloten jeugdzorg te hervormen, maar dat die hervormingen niet het gewenste resultaat hebben opgeleverd;\noverwegende dat, mede daarom, de regering zich als doel heeft gesteld de gesloten jeugdzorg af te bouwen naar het liefst nul plaatsen in 2030;\nconstaterende dat de problematiek rond de gesloten jeugdzorg op dit moment zeer ernstig en urgent is;\noverwegende dat daarom het doel van «het liefst nul plaatsen in de gesloten jeugdzorg in 2030» wat ons betreft onvoldoende ambitieus is;\nverzoekt de regering de doelstelling «het liefst nul plaatsen in de gesloten jeugdzorg» te vervroegen van 2030 naar 2027,\nen gaat over tot de orde van de dag.\nVan Houwelingen",
  "content_char_count": 1053,
  "source": {
    "document_id": "127a3371-0918-4301-9df2-6c7110b05993",
    "document_nummer": "2024D12363",
    "document_soort": "Motie",
    "publication_id": "d5d37de1-85e1-4f90-8c97-5ce2a62b5674",
    "publication_content_type": "application/xml",
    "publication_length": 2452,
    "cached": false,
    "binary_path": "bronmateriaal-onbewerkt\\cache\\document_publications\\d5d37de1-85e1-4f90-8c97-5ce2a62b5674.xml"
  },
  "issues": []
}