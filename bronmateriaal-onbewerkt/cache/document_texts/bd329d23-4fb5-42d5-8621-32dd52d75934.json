{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n377\nMOTIE VAN DE LEDEN VAN BAARLE EN VAN NISPEN\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de Wet normering topinkomens (WNT) op dit moment uitsluitend van toepassing is op topfunctionarissen in de publieke en semipublieke sector;\noverwegende dat ook andere werknemers binnen deze sectoren salarissen ontvangen die het wettelijke bezoldigingsmaximum overschrijden, terwijl zij functioneren onder publieke bekostiging of opdracht;\nverzoekt de regering om een voorstel tot wijziging van de Wet normering topinkomens voor te bereiden dat de personele reikwijdte uitbreidt naar alle werknemers in de publieke en semipublieke sector, met inachtneming van passende uitzonderingsmogelijkheden,\nen gaat over tot de orde van de dag.\nVan Baarle\nVan Nispen",
  "content_char_count": 893,
  "source": {
    "document_id": "dc755b09-96d4-419c-8974-f06aa6799fcf",
    "document_nummer": "2025D23291",
    "document_soort": "Motie",
    "publication_id": "bd329d23-4fb5-42d5-8621-32dd52d75934",
    "publication_content_type": "application/xml",
    "publication_length": 4610,
    "cached": false,
    "binary_path": "bronmateriaal-onbewerkt\\cache\\document_publications\\bd329d23-4fb5-42d5-8621-32dd52d75934.xml"
  },
  "issues": []
}