{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n992\nMOTIE VAN HET LID EMIEL VAN DIJK\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat het huidige systeem voor de inzet van speurhonden in gevangenissen werkt op oproepbasis op landelijk niveau;\nconstaterende dat het aantal honden ontoereikend is om op structurele basis controles uit te voeren met speurhonden;\nconstaterende dat door de genoemde beperkingen van het huidige systeem het volle potentieel van speurhonden niet benut wordt;\nconstaterende dat dit in andere landen, waaronder Engeland, wel het geval is en dat dit effectief is;\noverwegende dat de effectieve aanpak van contrabande bijdraagt aan de bestrijding van voortgezet crimineel handelen en dit de veiligheid in gevangenissen flink zou kunnen vergroten, wat ten goede zou komen aan de werkdruk en -sfeer bij cipiers en ander gevangenispersoneel;\nverzoekt de regering te inventariseren hoe naar een stelsel kan worden toegewerkt waarbij gevangenissen beschikking hebben over meerdere (eigen) speurhonden en daarmee op structurele en regelmatige basis kunnen controleren op contrabande,\nen gaat over tot de orde van de dag.\nEmiel van Dijk",
  "content_char_count": 1243,
  "source": {
    "document_id": "a4a18ce0-8a0b-4390-85bc-648fd75aaa0e",
    "document_nummer": "2024D40185",
    "document_soort": "Motie",
    "publication_id": "b72c033c-8335-4f7e-8d9d-0d6557b4ad62",
    "publication_content_type": "application/xml",
    "publication_length": 2638,
    "cached": false,
    "binary_path": "bronmateriaal-onbewerkt\\cache\\document_publications\\b72c033c-8335-4f7e-8d9d-0d6557b4ad62.xml"
  },
  "issues": []
}