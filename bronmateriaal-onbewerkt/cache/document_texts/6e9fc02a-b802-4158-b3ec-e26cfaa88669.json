{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n931\nMOTIE VAN HET LID DANIËLLE JANSEN\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de midterm review van het Integraal Zorgakkoord (IZA) onvoldoende inzicht biedt in de besteding en effectiviteit van de beschikbare middelen;\noverwegende dat goed parlementair toezicht vraagt om transparantie, eenduidige rapportage en betrokkenheid van alle uitvoerende partijen;\nverzoekt de regering:\n•\nom een overzicht te publiceren van toegekende IZA-middelen per regio en project, inclusief doelen en resultaten;\n•\nom met een voorstel te komen op basis waarvan de Kamer beter kan controleren of publieke IZA-gelden bijdragen aan de maatschappelijke opgaven om passende zorg toegankelijk te houden;\n•\nom af te stemmen op één heldere rapportagestructuur voor alle betrokken partijen, gebaseerd op bestaande werkwijzen, zodat er geen extra administratieve lasten ontstaan,\nen gaat over tot de orde van de dag.\nDaniëlle Jansen",
  "content_char_count": 1043,
  "source": {
    "document_id": "1edfcbb8-d2f1-416b-abe7-d09cadf88b79",
    "document_nummer": "2025D22854",
    "document_soort": "Motie",
    "publication_id": "6e9fc02a-b802-4158-b3ec-e26cfaa88669",
    "publication_content_type": "application/xml",
    "publication_length": 5111,
    "cached": false,
    "binary_path": "bronmateriaal-onbewerkt\\cache\\document_publications\\6e9fc02a-b802-4158-b3ec-e26cfaa88669.xml"
  },
  "issues": []
}