{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n118\nMOTIE VAN HET LID SNELLER\nVoorgesteld\n3 april 2025\nDe Kamer,\ngehoord de beraadslaging,\nconstaterende dat een wettelijke regeling voor meerouderschap en meeroudergezag in het belang is van het kind;\nconstaterende dat een op de vijf meeroudergezinnen problemen ervaart met het ontbreken van zo'n regeling;\nconstaterende dat de Kamer al in 2022 vroeg om een concreet stappenplan en dat dat er nog steeds niet is;\nconstaterende dat er geen stelselwijzigingen nodig zijn wanneer zo veel mogelijk wordt aangesloten bij bestaande regelingen;\nvan mening dat er hiermee geen juridische of uitvoeringstechnische barri√®res meer zijn voor meerouderschap en meeroudergezag;\nverzoekt de regering om bij alle wets- en beleidswijzigingen, inclusief verzamelwetten, waarbij een ouder-kindrelatie een rol speelt, de wettekst of beleidsregel alvast geschikt te formuleren voor meerouderschap en meeroudergezag,\nen gaat over tot de orde van de dag.\nSneller",
  "content_char_count": 1048,
  "source": {
    "document_id": "3c3add4a-57a3-4608-81eb-2d90b9136f22",
    "document_nummer": "2025D14849",
    "document_soort": "Motie",
    "publication_id": "3a8945e7-560e-4723-839a-943ac8f48242",
    "publication_content_type": "application/xml",
    "publication_length": 2443,
    "cached": false,
    "binary_path": "bronmateriaal-onbewerkt\\cache\\document_publications\\3a8945e7-560e-4723-839a-943ac8f48242.xml"
  },
  "issues": []
}