{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n80\nMOTIE VAN DE LEDEN VAN ZANTEN EN STOFFER\nVoorgesteld\n18 januari 2024\nDe Kamer,\ngehoord de beraadslaging,\noverwegende dat het onderwijs van cruciaal belang is voor de ontwikkeling en toekomstkansen van alle leerlingen;\noverwegende dat er diverse uitdagingen bestaan op het gebied van onderwijsverbetering en de bestrijding van analfabetisme;\noverwegende dat het wenselijk is om de beschikbare middelen binnen het onderwijs te richten op het verbeteren van de onderwijskwaliteit en het tegengaan van analfabetisme;\nspreekt uit dat een heroverweging van een deel van het huidige budget voor kansengelijkheid binnen het onderwijs wenselijk is;\nspreekt uit dat het vrijgekomen budget ingezet moet worden ter verbetering van de onderwijskwaliteit en het tegengaan van analfabetisme,\nen gaat over tot de orde van de dag.\nVan Zanten\nStoffer",
  "content_char_count": 1041,
  "source": {
    "document_id": "2eaed03a-20fe-4058-94af-0d71e815e63e",
    "document_nummer": "2024D01368",
    "document_soort": "Motie",
    "publication_id": "3dcf1cc3-5a90-452b-82e7-3e416cda9448",
    "publication_content_type": "application/xml",
    "publication_length": 2541,
    "cached": false,
    "binary_path": "bronmateriaal-onbewerkt\\cache\\document_publications\\3dcf1cc3-5a90-452b-82e7-3e416cda9448.xml"
  },
  "issues": []
}