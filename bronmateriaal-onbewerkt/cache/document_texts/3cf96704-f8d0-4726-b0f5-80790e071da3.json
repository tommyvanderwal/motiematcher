{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n71\nMOTIE VAN DE LEDEN KATHMANN EN VAN DER WERF\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat 62% van de jongeren zegt verslaafd te zijn aan hun telefoon en naar schatting 2,2 miljoen Nederlanders minder gelukkig worden door sociale media;\noverwegende dat series, films en games al worden voorzien van een Kijkwijzer en Gamewijzer, maar er geen classificatie bestaat voor apps;\noverwegende dat een betrouwbare classificatie jongeren en ouders kan helpen om regels te maken over verantwoord gebruik van sociale media;\nverzoekt de regering om samen met het NICAM een transparant en onafhankelijk classificatiesysteem te ontwikkelen voor sociale media en grote onlineplatforms, en de adviezen nationaal onder de aandacht te brengen;\nverzoekt de regering om op basis van deze bevindingen te komen tot een Europese classificatieplicht voor sociale media en grote onlineplatforms in appstores,\nen gaat over tot de orde van de dag.\nKathmann\nVan der Werf",
  "content_char_count": 1229,
  "source": {
    "document_id": "37c9d791-a99c-4d46-aa60-e0748a425ea7",
    "document_nummer": "2024D43173",
    "document_soort": "Motie",
    "publication_id": "3cf96704-f8d0-4726-b0f5-80790e071da3",
    "publication_content_type": "application/xml",
    "publication_length": 2728,
    "cached": false,
    "binary_path": "bronmateriaal-onbewerkt\\cache\\document_publications\\3cf96704-f8d0-4726-b0f5-80790e071da3.xml"
  },
  "issues": []
}