{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n441\nMOTIE VAN LID SLAGT-TICHELMAN\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat het kabinet het eigenbijdragesysteem voor de Wmo aanpast;\nconstaterende dat mensen met gecombineerde zorgbehoeften, bijvoorbeeld zowel Wmo als Wlz, geconfronteerd kunnen worden met zowel hogere als complexere zorgkosten;\nconstaterende dat de rekenhulp pas aan het einde van het derde kwartaal van 2025 beschikbaar is en het eigenbijdragesysteem 1 januari 2026 ingaat;\noverwegende dat dit kabinet hiermee de financiële druk op middenvermogens en mensen met gecombineerde zorgbehoeften vergroot, terwijl de compensatieregelingen worden afgeschaft;\noverwegende dat mensen hierdoor financiële onzekerheid kunnen ervaren;\nverzoekt het kabinet er alles aan te doen om deze financiële onzekerheden serieus te nemen en er alles aan te doen om deze zo snel mogelijk weg te nemen, met name als het gaat over eventuele gevolgen van de opstapeling van kosten,\nen gaat over tot de orde van de dag.\nSlagt-Tichelmans",
  "content_char_count": 1111,
  "source": {
    "document_id": "23d53644-2456-4d0e-a0b6-4bc47d632cc9",
    "document_nummer": "2025D23249",
    "document_soort": "Motie",
    "publication_id": "9b5bbc2a-c960-40e7-bec2-f49cac9bb09d",
    "publication_content_type": "application/xml",
    "publication_length": 4672,
    "cached": false,
    "binary_path": "bronmateriaal-onbewerkt\\cache\\document_publications\\9b5bbc2a-c960-40e7-bec2-f49cac9bb09d.xml"
  },
  "issues": []
}