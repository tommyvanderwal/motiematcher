{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3222\nMOTIE VAN DE LEDEN BREKELMANS EN KEIJZER\nVoorgesteld\n26 maart 2024\nDe Kamer,\ngehoord de beraadslaging,\nconstaterende dat de tijdelijke regeling voor derdelanders uit Oekraïne op 4 maart beëindigd is voor derdelanders en dat hun tijdelijke verblijfstatus daarmee vervalt;\noverwegende dat de meeste derdelanders afkomstig zijn uit een veilige situatie in hun herkomstland en daarom kunnen terugkeren;\nconstaterende dat de rechtbank in Roermond heeft uitgesproken dat derdelanders toch hun verblijfstatus behouden, welke strijdig is met de uitspraken van andere rechtbanken en de hoogste rechter in het bestuursrecht, de Raad van State;\nvan mening dat derdelanders die veilig kunnen terugkeren naar hun herkomstland, zo snel mogelijk dienen te vertrekken;\nverzoekt de regering zich er maximaal voor in te zetten dat derdelanders uit Oekraïne zo snel mogelijk terugkeren naar hun herkomstland,\nen gaat over tot de orde van de dag.\nBrekelmans\nKeijzer",
  "content_char_count": 1052,
  "source": {
    "document_id": "fcefd894-479f-44b8-8d42-4fff76b7f40b",
    "document_nummer": "2024D11896",
    "document_soort": "Motie",
    "publication_id": "b744f8d7-206b-4b4d-982f-09c49e6bf0f5",
    "publication_content_type": "application/xml",
    "publication_length": 2502,
    "cached": false,
    "binary_path": "bronmateriaal-onbewerkt\\cache\\document_publications\\b744f8d7-206b-4b4d-982f-09c49e6bf0f5.xml"
  },
  "issues": []
}