{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n42\nMOTIE VAN DE LEDEN TEUNISSEN EN BECKERMAN\nVoorgesteld\n7 november 2024\nDe Kamer,\ngehoord de beraadslaging,\noverwegende dat aanvullend en rechtvaardig beleid nodig is om de klimaatdoelen te halen;\noverwegende dat uit onderzoek van Oxfam Novib blijkt dat de rijkste 1% van de Nederlandse bevolking ongeveer negen keer meer CO\n2\nuitstoot dan de armste 50%;\noverwegende dat SUV's disproportioneel bijdragen aan CO2-uitstoot en luchtvervuiling;\noverwegende dat SUV's de op een na grootste oorzaak van de wereldwijde stijging van C02-emissies in het afgelopen decennium zijn en in Nederland het aantal voertuigen in de hoogste gewichtsklasse de afgelopen vijf jaar met 97% is gestegen;\noverwegende dat belasten van sterk vervuilende vervoersmiddelen jaarlijks 3,7 tot 4,4 miljard euro kan opleveren;\nverzoekt de regering voor het einde van het jaar:\n•\nmaatregelen te onderzoeken om de CO2-uitstoot van de hoogste inkomensgroepen substantieel te verminderen;\n•\nte onderzoeken hoe een specifieke belasting op SUV's en andere bovenmatig vervuilende personenvoertuigen kan worden ingevoerd, naar voorbeeld van andere Europese landen, en de uitkomsten naar de Kamer te sturen;\n•\nde mogelijkheid te onderzoeken om de opbrengsten van deze maatregelen te oormerken voor klimaatdoeleinden,\nen gaat over tot de orde van de dag.\nTeunissen\nBeckerman",
  "content_char_count": 1531,
  "source": {
    "document_id": "85d48a33-0115-460b-bd8a-88f3f0ada59e",
    "document_nummer": "2024D42821",
    "document_soort": "Motie",
    "publication_id": "ea7306dc-be65-4c98-80b7-63468fefe0dc",
    "publication_content_type": "application/xml",
    "publication_length": 3584,
    "cached": false,
    "binary_path": "bronmateriaal-onbewerkt\\cache\\document_publications\\ea7306dc-be65-4c98-80b7-63468fefe0dc.xml"
  },
  "issues": []
}