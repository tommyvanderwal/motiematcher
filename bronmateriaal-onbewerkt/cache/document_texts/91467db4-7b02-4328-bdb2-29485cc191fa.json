{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n49\nMOTIE VAN DE LEDEN BROMET EN VEDDER\nVoorgesteld\n1 februari 2024\nDe Kamer,\ngehoord de beraadslaging,\noverwegende dat landschapselementen, zoals houtwallen, een grote bijdrage leveren aan het unieke karakter van ons Nederlandse landschap, de biodiversiteit, waterkwaliteit, waterbeschikbaarheid, opslag van CO\n2\n, aantrekkelijkheid voor toeristen, recreanten en ondernemers, en de binding met de streek;\nverzoekt de regering om structureel voldoende middelen te alloceren voor de aanleg en het onderhoud van landschapselementen, bijvoorbeeld middels een landschapsfonds, waarop landeigenaren ten minste twintig jaar aanspraak kunnen maken op een behoorlijke vergoeding, en deze te dekken uit het transitiefonds;\nverzoekt de regering om hiervoor nadere regels en voorwaarden op te stellen en bijvoorbeeld de Ecologische Autoriteit aan te wijzen als beheerder,\nen gaat over tot de orde van de dag.\nBromet\nVedder",
  "content_char_count": 1150,
  "source": {
    "document_id": "16b180b3-fcba-4635-a9ef-619a2714d647",
    "document_nummer": "2024D03648",
    "document_soort": "Motie",
    "publication_id": "91467db4-7b02-4328-bdb2-29485cc191fa",
    "publication_content_type": "application/xml",
    "publication_length": 2616,
    "cached": false,
    "binary_path": "bronmateriaal-onbewerkt\\cache\\document_publications\\91467db4-7b02-4328-bdb2-29485cc191fa.xml"
  },
  "issues": []
}