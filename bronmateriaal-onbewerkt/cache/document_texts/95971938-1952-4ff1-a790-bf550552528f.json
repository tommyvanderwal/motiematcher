{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 516\nWijziging van de Wet veiligheid en kwaliteit lichaamsmateriaal, de Wet op de orgaandonatie en enkele andere wetten in verband met ontwikkelingen in de lichaamsmateriaaldonatiepraktijk (Wet actualisering lichaamsmateriaalwetgeving)\nNr.\n13\nMOTIE VAN DE LEDEN SLAGT-TICHELMAN EN KRUL\nVoorgesteld\n12 maart 2025\nDe Kamer,\ngehoord de beraadslaging,\nconstaterende dat het Verdrag van de Raad van Europa tegen de handel in menselijke organen een belangrijk internationaal instrument is om orgaanhandel en gedwongen orgaanverwijdering tegen te gaan;\noverwegende dat Nederland dit verdrag nog steeds niet heeft geratificeerd, ondanks eerdere toezeggingen om de Kamer op de hoogte te houden van de voortgang;\noverwegende dat ratificatie bijdraagt aan een versterking van de nationale en internationale aanpak van illegale orgaanhandel en bescherming biedt aan slachtoffers van deze praktijken;\nspreekt uit graag op korte termijn duidelijkheid te krijgen over de ratificatie van het Verdrag van de Raad van Europa tegen de handel in menselijke organen en, indien er belemmeringen zijn, voor de ratificatie de Kamer hierover zo spoedig mogelijk te informeren met een concrete tijdlijn en benodigde maatregelen om deze belemmeringen op te heffen,\nen gaat over tot de orde van de dag.\nSlagt-Tichelman\nKrul",
  "content_char_count": 1368,
  "source": {
    "document_id": "bf7c27ae-7085-4eb8-a054-41f2479a158d",
    "document_nummer": "2025D10602",
    "document_soort": "Motie",
    "publication_id": "95971938-1952-4ff1-a790-bf550552528f",
    "publication_content_type": "application/xml",
    "publication_length": 2791,
    "cached": false,
    "binary_path": "bronmateriaal-onbewerkt\\cache\\document_publications\\95971938-1952-4ff1-a790-bf550552528f.xml"
  },
  "issues": []
}