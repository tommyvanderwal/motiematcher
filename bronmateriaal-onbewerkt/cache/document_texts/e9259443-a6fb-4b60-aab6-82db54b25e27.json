{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 636\nVaststelling van Boek 1, Hoofdstuk 10, en de Boeken 7 en 8 van het nieuwe Wetboek van Strafvordering (Tweede vaststellingswet Wetboek van Strafvordering)\nNr.\n13\nMOTIE VAN HET LID VAN NISPEN\nVoorgesteld tijdens het Wetgevingsoverleg van\n17 februari 2025\nDe Kamer,\ngehoord de beraadslaging,\nconstaterende dat het CJIB in de Staat van de Uitvoering de beperkte mogelijkheden voor gegevensuitwisseling als knelpunt benoemt om betalingsachterstanden bij andere overheden of bijvoorbeeld zorgpartijen te signaleren en het CJIB voorstelt te verkennen wat er nodig is om onderlinge gegevensuitwisseling mogelijk te maken;\noverwegende dat meer maatwerk en betere dienstverlening ervoor kunnen zorgen dat mensen minder in problematische schulden komen en de menselijke maat in het boetebeleid een grotere rol krijgt;\nverzoekt de regering te inventariseren welke wetten en andere belemmeringen in de weg staan aan effectieve gegevensuitwisseling tussen het CJIB en andere partijen, om te voorkomen dat mensen die wel willen maar niet kunnen betalen onnodig hard worden aangepakt in het tenuitvoerleggingstraject, hierover in gesprek te gaan met het CJIB en met voorstellen naar de Kamer te komen welke aanpassingen noodzakelijk zijn,\nen gaat over tot de orde van de dag.\nVan Nispen",
  "content_char_count": 1348,
  "source": {
    "document_id": "380b7152-181a-46f3-abb5-9d223daa6f94",
    "document_nummer": "2025D06574",
    "document_soort": "Motie",
    "publication_id": "e9259443-a6fb-4b60-aab6-82db54b25e27",
    "publication_content_type": "application/xml",
    "publication_length": 2679,
    "cached": false,
    "binary_path": "bronmateriaal-onbewerkt\\cache\\document_publications\\e9259443-a6fb-4b60-aab6-82db54b25e27.xml"
  },
  "issues": []
}