{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n132\nMOTIE VAN DE LEDEN VAN NISPEN EN MOHANDIS\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\noverwegende dat het idee van een sportpas voor alle jongeren tot 23 jaar als doel heeft om drempels weg te nemen voor jongeren om te sporten en te bewegen en zou moeten leiden tot gezondheidswinst;\nconstaterende dat met het Nationaal Programma Leefbaarheid en Veiligheid twintig stedelijke gebieden zijn aangewezen waar problemen, waaronder slechte gezondheid, met langjarige en samenhangende plannen worden aangepakt;\nconstaterende dat slechte gezondheid leidt tot hogere zorgkosten, voor samenleving en zorgverzekeraars, en dat dit temeer geldt voor gebieden met een grote sociaaleconomische opgave en derhalve de te behalen gezondheidswinst juist in deze gebieden ook het grootst is;\nverzoekt de regering een proef te starten in NPLV-gebieden, waarin jongeren tot 23 jaar een individuele sportpas ontvangen met budget om te besteden aan sporten of bewegen en te bezien welke rol zorgverzekeraars kunnen spelen met betrekking tot de (co)financiering,\nen gaat over tot de orde van de dag.\nVan Nispen\nMohandis",
  "content_char_count": 1358,
  "source": {
    "document_id": "2d8a9abd-d78e-4ff3-a418-74526ba28b35",
    "document_nummer": "2024D47335",
    "document_soort": "Motie",
    "publication_id": "1f405851-0836-4f9b-8c94-16a507b6d169",
    "publication_content_type": "application/xml",
    "publication_length": 2837,
    "cached": false,
    "binary_path": "bronmateriaal-onbewerkt\\cache\\document_publications\\1f405851-0836-4f9b-8c94-16a507b6d169.xml"
  },
  "issues": []
}