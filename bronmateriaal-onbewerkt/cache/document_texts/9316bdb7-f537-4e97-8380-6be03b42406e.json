{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVoorjaarsnota 2025\nNr.\n21\nMOTIE VAN HET LID KOSTIĆ C.S.\nVoorgesteld\n18 juni 2025\nDe Kamer,\ngehoord de beraadslaging,\noverwegende dat de val van het kabinet ruimte biedt om tot een toekomstbestendiger en rechtvaardiger belastingstelsel te komen;\noverwegende dat Oxfam Novib en Milieudefensie op 3 juni de Groene Belastinggids hebben gepubliceerd, met zes fiscale maatregelen die bijdragen aan eerlijker en effectiever klimaatbeleid, en die volgens CE Delft jaarlijks 84 miljard kunnen opleveren en de CO2-uitstoot met 8,3 megaton kunnen verminderen;\noverwegende dat het Planbureau voor de Leefomgeving (PBL) een belangrijke rol speelt in het doorrekenen van beleidsmaatregelen op het gebied van klimaat en energie, onder andere in de Klimaat- en Energieverkenning (KEV);\nverzoekt de regering:\n•\nbij het vormgeven van de belastinghervormingen gebruik te maken van de inzichten uit de Groene Belastinggids;\n•\nhet PBL te verzoeken om de zes fiscale maatregelen uit de Groene Belastinggids te betrekken bij de doorrekening in de Klimaat- en Energieverkenning 2025, zodat de Kamer inzicht krijgt in de potentiële effecten op klimaat, overheidsinkomsten en verdeling,\nen gaat over tot de orde van de dag.\nKostić\nTeunissen\nDassen",
  "content_char_count": 1299,
  "source": {
    "document_id": "e60e60d8-5502-4fc8-9c59-d9ee263bec81",
    "document_nummer": "2025D28761",
    "document_soort": "Motie",
    "publication_id": "9316bdb7-f537-4e97-8380-6be03b42406e",
    "publication_content_type": "application/xml",
    "publication_length": 5562,
    "cached": false,
    "binary_path": "bronmateriaal-onbewerkt\\cache\\document_publications\\9316bdb7-f537-4e97-8380-6be03b42406e.xml"
  },
  "issues": []
}