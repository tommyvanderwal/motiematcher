{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 178\nVoorstel van wet van de leden Paulusma, Becker, Westerveld, Van Nispen en Kostic tot wijziging van het Wetboek van Strafrecht en enige andere wetten in verband met het strafbaar stellen van handelingen gericht op het veranderen of onderdrukken van de seksuele gerichtheid, genderidentiteit of genderexpressie (Wet strafbaarstelling conversiehandelingen)\nNr.\n16\nMOTIE VAN DE LEDEN DIEDERIK VAN DIJK EN BIKKER\nVoorgesteld\n2 september 2025\nDe Kamer,\ngehoord de beraadslaging,\nconstaterende dat de Raad van State in zijn advisering met betrekking tot onderhavig wetsvoorstel (Wet strafbaarstelling conversiehandelingen) serieuze kritiek heeft geuit over onder meer de reikwijdte van het wetsvoorstel en de drempel voor strafbaarheid;\noverwegende dat de initiatiefnemers middels een substantiÃ«le nota van wijziging (\n36 178, nr. 11\n) hebben getracht aan deze kritiek tegemoet te komen, maar de vraag rijst of dit afdoende en toereikend is;\nverzoekt de initiatiefnemers om de betreffende nota van wijziging, alvorens te stemmen over het wetsvoorstel, voor te leggen aan de Raad van State met de vraag hierover te adviseren, met name ten aanzien van de reikwijdte van het wetsvoorstel en de noodzakelijke duidelijkheid over welk type handelingen onder het verbod vallen,\nen gaat over tot de orde van de dag.\nDiederik van Dijk\nBikker",
  "content_char_count": 1403,
  "source": {
    "document_id": "cfafda62-d551-4b48-8378-c87276d306af",
    "document_nummer": "2025D36668",
    "document_soort": "Motie",
    "publication_id": "f1f63bc7-1ff3-4e51-bc7d-923837c77d7d",
    "publication_content_type": "application/xml",
    "publication_length": 5837,
    "cached": false,
    "binary_path": "bronmateriaal-onbewerkt\\cache\\document_publications\\f1f63bc7-1ff3-4e51-bc7d-923837c77d7d.xml"
  },
  "issues": []
}