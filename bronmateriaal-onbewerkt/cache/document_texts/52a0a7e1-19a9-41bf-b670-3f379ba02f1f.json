{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n113\nGEWIJZIGDE MOTIE VAN DE LEDEN HIRSCH EN DOBBE TER VERVANGING VAN DIE GEDRUKT ONDER NR. 109\nVoorgesteld\n8 oktober 2024\nDe Kamer,\ngehoord de beraadslaging,\nconstaterende dat vrouwen 25% van hun tijd in minder goede gezondheid doorbrengen dan mannen;\nconstaterende dat het aanpakken van de gezondheidskloof het leven van miljoenen vrouwen zou kunnen verbeteren en wereldwijd onze economieën zou versterken;\noverwegende dat Nederland met zijn unieke kennispositie op het gebied van vrouwenrechten en -gezondheid een leidende rol zou kunnen spelen op dit gebied;\nverzoekt de regering om bij de uitvoering van de mondiale gezondheidsstrategie met beleid te komen voor onderzoek naar vrouwspecifieke aandoeningen en onvervulde medische behoeften, en het vergroten van gezondheidsvaardigheden van vrouwen;\nverzoekt de regering via samenwerkingen met multilaterale partners, onderzoeks- en maatschappelijke organisaties gendergelijkheid in wereldwijde gezondheid te blijven bevorderen, agenderen en financieren,\nen gaat over tot de orde van de dag.\nHirsch\nDobbe",
  "content_char_count": 1235,
  "source": {
    "document_id": "9d39f3e2-8b14-421d-b74d-283063246d3c",
    "document_nummer": "2024D37218",
    "document_soort": "Motie (gewijzigd/nader)",
    "publication_id": "52a0a7e1-19a9-41bf-b670-3f379ba02f1f",
    "publication_content_type": "application/xml",
    "publication_length": 2683,
    "cached": false,
    "binary_path": "bronmateriaal-onbewerkt\\cache\\document_publications\\52a0a7e1-19a9-41bf-b670-3f379ba02f1f.xml"
  },
  "issues": []
}