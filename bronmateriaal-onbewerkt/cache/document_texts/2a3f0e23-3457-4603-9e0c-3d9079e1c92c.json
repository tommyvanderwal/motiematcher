{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4175\nMOTIE VAN HET LID KATHMANN C.S.\nVoorgesteld\n24 september 2025\nDe Kamer,\ngehoord de beraadslaging,\nconstaterende dat de Kamer met een brede meerderheid heeft uitgesproken dat er nieuwe trans-Atlantische zeekabels moeten worden aangelegd om de digitale infrastructuur in het hele Koninkrijk te versterken;\nconstaterende dat een goede digitale infrastructuur van belang is voor de verdere ontwikkeling van de digitale overheidsdienstverlening in Caribisch Nederland;\nconstaterende dat het Ministerie van Economische Zaken aangeeft dat traditionele marktpartijen de financiering niet kunnen dragen en daardoor een afhankelijkheid bestaat van Amerikaanse techgiganten;\noverwegende dat uit onderzoek blijkt dat cofinanciering via de Europese Connecting Europe Facility en gedeeltelijke financiering door Invest-NL kansrijke opties zijn om de kabel te realiseren;\nverzoekt de regering om een haalbaarheidsstudie te doen naar een trans-Atlantische zeekabel tussen Europees Nederland en Caribisch Nederland en daarin de mogelijkheden van cofinanciering via een Europese CEF-subsidie en een samenwerking met Invest-NL te betrekken,\nen gaat over tot de orde van de dag.\nKathmann\nKrul\nKoekkoek",
  "content_char_count": 1350,
  "source": {
    "document_id": "72a26a85-9d1e-468e-9018-fd6008cdde12",
    "document_nummer": "2025D41518",
    "document_soort": "Motie",
    "publication_id": "2a3f0e23-3457-4603-9e0c-3d9079e1c92c",
    "publication_content_type": "application/xml",
    "publication_length": 5305,
    "cached": false,
    "binary_path": "bronmateriaal-onbewerkt\\cache\\document_publications\\2a3f0e23-3457-4603-9e0c-3d9079e1c92c.xml"
  },
  "issues": []
}