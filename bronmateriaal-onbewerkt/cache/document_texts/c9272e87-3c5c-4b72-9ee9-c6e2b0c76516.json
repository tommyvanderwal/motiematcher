{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1305\nMOTIE VAN HET LID DE KORTE\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat de onderhandelingen over een Aanvullend Zorg- en Welzijnsakkoord (AZWA) zich in de afrondende fase bevonden toen het kabinet viel;\nconstaterende dat afspraken in het AZWA zich richten op het verbeteren van de toegankelijkheid van zorg en ondersteuning en het afwenden van het onbeheersbare arbeidsmarkttekort;\noverwegende dat het van groot belang is dat betrokken partijen een akkoord sluiten zodat de uitdagingen in zorg en ondersteuning aangepakt kunnen worden,\noverwegende dat onderdelen van het beoogde AZWA investeringen vragen zodat de noodzakelijke transitie in de zorg en welzijn in de volle breedte plaats kan vinden;\nverzoekt de regering, in samenwerking met de betrokken zorg- en welzijnspartijen, op korte termijn tot een afronding van het AZWA te komen en de benodigde financiÃ«le randvoorwaarden hiertoe veilig te stellen, en de Kamer hierover te informeren,\nen gaat over tot de orde van de dag.\nDe Korte",
  "content_char_count": 1133,
  "source": {
    "document_id": "d5694ab6-a383-4667-96cd-e66505b29b79",
    "document_nummer": "2025D28618",
    "document_soort": "Motie",
    "publication_id": "c9272e87-3c5c-4b72-9ee9-c6e2b0c76516",
    "publication_content_type": "application/xml",
    "publication_length": 4675,
    "cached": false,
    "binary_path": "bronmateriaal-onbewerkt\\cache\\document_publications\\c9272e87-3c5c-4b72-9ee9-c6e2b0c76516.xml"
  },
  "issues": []
}