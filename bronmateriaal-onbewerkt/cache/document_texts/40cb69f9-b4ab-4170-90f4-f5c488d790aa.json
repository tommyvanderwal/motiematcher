{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n32\nMOTIE VAN DE LEDEN VAN HIJUM EN BIKKER\nVoorgesteld\n18 september 2025\nDe Kamer,\ngehoord de beraadslaging,\noverwegende dat Nederland de verantwoordelijkheid heeft om met een deel van de economische groei bij te dragen aan het tegengaan van armoede wereldwijd, in het belang van de allerarmsten;\noverwegende dat ontwikkelingssamenwerking bijdraagt aan de ontwikkeling van ontvangende landen, die daarmee partners worden in het tegengaan van irreguliere migratie en in het bevorderen van eerlijke handel met Nederland;\noverwegende dat de aanvullende ODA-bezuinigingen van dit kabinet ingaan tegen de zogeheten reguliere systematiek om het budget voor ontwikkelingssamenwerking aan te passen aan de omvang van het bni (het gezamenlijk inkomen) en dat deze systematiek vanaf 1975 tot 2024 van kracht is geweest en deze hersteld dient te worden;\noverwegende dat de motie-Huizinga-Heringa c.s. (\n36 600 XVII, letter M\n) over structureel herstel van de koppeling niet is uitgevoerd;\nverzoekt het kabinet de systematiek waarbij het ODA-budget is gekoppeld aan het bni voor het komend begrotingsjaar 2026 al te herstellen en voor de begrotingsbehandeling een voorstel aan de Kamer voor te leggen,\nen gaat over tot de orde van de dag.\nVan Hijum\nBikker",
  "content_char_count": 1369,
  "source": {
    "document_id": "b3d6fad9-f9bf-423d-8bfb-9c7ca1f74f4d",
    "document_nummer": "2025D40115",
    "document_soort": "Motie",
    "publication_id": "40cb69f9-b4ab-4170-90f4-f5c488d790aa",
    "publication_content_type": "application/xml",
    "publication_length": 5242,
    "cached": false,
    "binary_path": "bronmateriaal-onbewerkt\\cache\\document_publications\\40cb69f9-b4ab-4170-90f4-f5c488d790aa.xml"
  },
  "issues": []
}