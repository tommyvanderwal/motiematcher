{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n74\nMOTIE VAN DE LEDEN VAN DER WERF EN KATHMANN\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat kinderen, ook de allerjongsten, steeds vaker en steeds langer voor een scherm worden gezet, de schermtijd van kinderen tot 6 jaar in de afgelopen tien jaar bijna is verdubbeld en jonge kinderen gemiddeld 100 minuten per dag voor een scherm zitten;\nconstaterende dat wetenschappers adviseren om de schermtijd jonge kinderen zo veel mogelijk te beperken;\noverwegende dat ouders behoefte hebben aan heldere informatie om te kunnen beoordelen wat de impact is van schermtijd op hun kinderen per leeftijdscategorie;\noverwegende dat deze informatie wel breed beschikbaar is over gezonde voeding en beweging, maar niet voor devices;\nverzoekt de regering te komen met een vorm van een richtlijn voor schermtijd en die als bijsluiter toe te voegen bij de verkoop van devices,\nen gaat over tot de orde van de dag.\nVan der Werf\nKathmann",
  "content_char_count": 1202,
  "source": {
    "document_id": "77f84b60-5012-4d51-9723-9632661510d7",
    "document_nummer": "2024D43176",
    "document_soort": "Motie",
    "publication_id": "4001ddb0-1afe-4884-83a9-fad6010cedb5",
    "publication_content_type": "application/xml",
    "publication_length": 2701,
    "cached": false,
    "binary_path": "bronmateriaal-onbewerkt\\cache\\document_publications\\4001ddb0-1afe-4884-83a9-fad6010cedb5.xml"
  },
  "issues": []
}