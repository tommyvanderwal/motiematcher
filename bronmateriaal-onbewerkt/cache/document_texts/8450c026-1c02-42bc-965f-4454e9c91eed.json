{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3029\nMOTIE VAN DE LEDEN PATERNOTTE EN KAMMINGA\nVoorgesteld\n23 januari 2025\nDe Kamer,\ngehoord de beraadslaging,\nconstaterende dat de Oekraïense economie zwaar wordt getroffen door het aanhoudende conflict;\noverwegende dat wanneer Oekraïne lid zal worden van de EU, het ook zal toetreden tot de interne markt en het tot die tijd in het belang van zowel de EU als de Oekraïners is om de handelsbanden zo veel als mogelijk aan te halen;\nverzoekt de Minister in de Raad te pleiten voor het significant uitbreiden van de handelsliberalisatie met Oekraïne;\nverzoekt de Minister tevens een digitale handelsmissie naar Oekraïne op te zetten en daarbij expliciet aandacht te besteden aan de bijdrage van Nederlandse bedrijven aan herstel en wederopbouw in Oekraïne,\nen gaat over tot de orde van de dag.\nPaternotte\nKamminga",
  "content_char_count": 946,
  "source": {
    "document_id": "36bb78a0-58c2-4b27-989c-439544a3fd55",
    "document_nummer": "2025D02382",
    "document_soort": "Motie",
    "publication_id": "8450c026-1c02-42bc-965f-4454e9c91eed",
    "publication_content_type": "application/xml",
    "publication_length": 2389,
    "cached": false,
    "binary_path": "bronmateriaal-onbewerkt\\cache\\document_publications\\8450c026-1c02-42bc-965f-4454e9c91eed.xml"
  },
  "issues": []
}