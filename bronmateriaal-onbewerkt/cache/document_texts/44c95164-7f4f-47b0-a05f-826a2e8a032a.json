{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n347\nMOTIE VAN DE LEDEN JOSEPH EN KRUL\nVoorgesteld\n10 december 2024\nDe Kamer,\ngehoord de beraadslaging,\nconstaterende dat het College voor de Rechten van de Mens aangeeft dat artikel 15 (vrijwaring van foltering en andere wrede, onmenselijke of vernederende behandeling of bestraffing) en artikel 16 (vrijwaring van uitbuiting, geweld en misbruik) van het VN-verdrag Handicap geen of onvoldoende aandacht krijgen in de nationale strategie;\noverwegende dat de artikelen 15 en 16 actueel zijn, gezien de recente publicaties over criminelen die met valse diploma's jongeren met een beperking ronselen en mogelijk ook mishandelen en de toename van gebruik van de isoleercel in de ggz en de gesloten jeugdzorg;\noverwegende dat we kwetsbaren in de samenleving moeten beschermen;\nverzoekt de regering de artikelen 15 en 16 van het VN-verdrag Handicap met spoed op te nemen in de nationale strategie en bijbehorende werkagenda,\nen gaat over tot de orde van de dag.\nJoseph\nKrul",
  "content_char_count": 1069,
  "source": {
    "document_id": "656159bb-a091-4da3-90ed-d9f61c8eec0a",
    "document_nummer": "2024D48978",
    "document_soort": "Motie",
    "publication_id": "44c95164-7f4f-47b0-a05f-826a2e8a032a",
    "publication_content_type": "application/xml",
    "publication_length": 2493,
    "cached": false,
    "binary_path": "bronmateriaal-onbewerkt\\cache\\document_publications\\44c95164-7f4f-47b0-a05f-826a2e8a032a.xml"
  },
  "issues": []
}