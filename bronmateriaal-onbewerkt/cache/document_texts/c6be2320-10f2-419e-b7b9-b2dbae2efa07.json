{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 463\nWijziging van het Wetboek van Strafrecht en het Wetboek van Strafvordering en enige andere wetten in verband met verdere versterking van de strafrechtelijke aanpak van ondermijnende criminaliteit (versterking strafrechtelijke aanpak ondermijnende criminaliteit II)\nNr.\n15\nMOTIE VAN DE LEDEN SIX DIJKSTRA EN MICHON-DERKZEN\nVoorgesteld\n24 september 2025\nDe Kamer,\ngehoord de beraadslaging,\nconstaterende dat in BelgiÃ« in het kader van de aanpak van drugscriminaliteit wordt ingezet op het direct chemisch onbruikbaar maken van in beslag genomen drugs, zodat deze onmiddellijk waardeloos worden;\noverwegende dat de georganiseerde misdaad op die manier geen prikkel meer heeft om de drugs te stelen uit de opslag van de overheid, dit criminelen belemmert in het voortzetten van criminele activiteiten en dit tot aanzienlijke kostenbesparingen kan leiden in de bewaking bij bijvoorbeeld geconfisqueerde zeecontainers;\nverzoekt de regering te bevorderen dat ook in Nederland veel meer wordt ingezet op het zo snel mogelijk chemisch onbruikbaar en waardeloos maken van in beslag genomen drugs,\nen gaat over tot de orde van de dag.\nSix Dijkstra\nMichon-Derkzen",
  "content_char_count": 1229,
  "source": {
    "document_id": "81418868-7f8c-49f1-abe1-98b24e247979",
    "document_nummer": "2025D41395",
    "document_soort": "Motie",
    "publication_id": "c6be2320-10f2-419e-b7b9-b2dbae2efa07",
    "publication_content_type": "application/xml",
    "publication_length": 5421,
    "cached": false,
    "binary_path": "bronmateriaal-onbewerkt\\cache\\document_publications\\c6be2320-10f2-419e-b7b9-b2dbae2efa07.xml"
  },
  "issues": []
}