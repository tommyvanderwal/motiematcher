{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 529\nGaswinning\nNr.\n1226\nMOTIE VAN HET LID VERMEER\nVoorgesteld\n6 maart 2024\nDe Kamer,\ngehoord de beraadslaging,\nconstaterende dat Groningers zich als een wingewest gevoeld hebben;\nconstaterende dat er volgens de regering meerdere methoden zijn om Groningen te helpen hier bovenop te komen zonder dat de provincie opnieuw een wingewest wordt voor de rest van het land;\noverwegende dat deze methoden niet van bovenaf opgelegd moeten worden, maar dat de provincie de leiding moet krijgen met betrekking tot het perspectief;\noverwegende dat het door de provincie concretiseren van de aanpak zal helpen met de uitvoering van, en vertrouwen in, Nij begun;\nverzoekt de regering om met het bestuur van de provincie Groningen dialogen te starten waarbij de raden en Staten in de provincie de ruimte krijgen om invloed uit te oefenen op en te bespreken welke methode het meest passend is en recht doet aan de belangen van haar inwoners en hier kaders voor te stellen;\nverzoekt de regering om de uitkomsten van deze dialogen als uitgangspunten te nemen in de verdere uitwerking van Nij begun, en de provincie Groningen te ondersteunen met de uitvoering waar dat kan en wenselijk is,\nen gaat over tot de orde van de dag.\nVermeer",
  "content_char_count": 1289,
  "source": {
    "document_id": "f85c5799-8ae9-4b40-aad9-79fda15d4b74",
    "document_nummer": "2024D08363",
    "document_soort": "Motie",
    "publication_id": "95d2df78-23a6-4c84-a966-406c1b785ef4",
    "publication_content_type": "application/xml",
    "publication_length": 2684,
    "cached": false,
    "binary_path": "bronmateriaal-onbewerkt\\cache\\document_publications\\95d2df78-23a6-4c84-a966-406c1b785ef4.xml"
  },
  "issues": []
}