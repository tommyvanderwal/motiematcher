{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 139\nVeteranenzorg\nNr.\n285\nMOTIE VAN HET LID NORDKAMP C.S.\nVoorgesteld tijdens het notaoverleg van\n16 juni 2025\nDe Kamer,\ngehoord de beraadslaging,\nconstaterende dat de overgang van militairen naar de burgermaatschappij blijvend aandacht vraagt;\nconstaterende dat veteranen een waardevolle bijdrage leveren aan een weerbare samenleving;\nconstaterende dat initiatieven die de zichtbaarheid en waardering van veteranen vergroten, bijdragen aan het maatschappelijke draagvlak voor defensie;\nconstaterende dat Stichting Veteranen TV & Radio een platform biedt waar militairen, veteranen en hun thuisbasis op authentieke wijze met elkaar verbonden worden;\noverwegende dat dergelijke initiatieven, die bijdragen aan erkenning, waardering en verbondenheid binnen de veteranengemeenschap, ondersteuning verdienen;\nverzoekt de regering te verkennen op welke wijze initiatieven zoals Stichting Veteranen TV & Radio gefaciliteerd en ondersteund kunnen worden en hierover jaarlijks te rapporteren in de Veteranennota,\nen gaat over tot de orde van de dag.\nNordkamp\nEllian\nBoswijk.",
  "content_char_count": 1140,
  "source": {
    "document_id": "c1fc88cd-176e-4301-9d21-ac372a4db4aa",
    "document_nummer": "2025D28088",
    "document_soort": "Motie",
    "publication_id": "36dea0f5-efec-4e2a-b21d-b6c073a210c9",
    "publication_content_type": "application/xml",
    "publication_length": 4966,
    "cached": false,
    "binary_path": "bronmateriaal-onbewerkt\\cache\\document_publications\\36dea0f5-efec-4e2a-b21d-b6c073a210c9.xml"
  },
  "issues": []
}