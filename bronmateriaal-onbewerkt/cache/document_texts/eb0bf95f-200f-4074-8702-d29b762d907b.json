{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n271\nMOTIE VAN HET LID STULTIENS\nVoorgesteld\n11 september 2025\nDe Kamer,\ngehoord de beraadslaging,\nconstaterende dat het kabinet voornemens is om de vliegbelasting te verhogen voor passagiers die in Nederland vertrekken;\nconstaterende dat het kabinet ervoor kiest om buitenlandse tranferpassagiers hiervan uit te zonderen;\nvan mening dat het niet uit te leggen is aan de Nederlandse belastingbetalers dat zij wel vliegbelasting moeten betalen maar buitenlandse transferpassagiers niet;\nverzoekt de regering om de belastingsubsidie voor transferpassagiers te schrappen,\nen gaat over tot de orde van de dag.\nStultiens",
  "content_char_count": 724,
  "source": {
    "document_id": "d008943f-0804-4a72-b136-487b9ab9ca03",
    "document_nummer": "2025D38526",
    "document_soort": "Motie",
    "publication_id": "eb0bf95f-200f-4074-8702-d29b762d907b",
    "publication_content_type": "application/xml",
    "publication_length": 4173,
    "cached": false,
    "binary_path": "bronmateriaal-onbewerkt\\cache\\document_publications\\eb0bf95f-200f-4074-8702-d29b762d907b.xml"
  },
  "issues": []
}