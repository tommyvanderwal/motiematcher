{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1131\nMOTIE VAN HET LID MARTENS-AMERICA C.S.\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat zo'n 2.000 Chinese studenten in Nederland een PhD-traject bekostigd vanuit een CSC-beurs doen;\nconstaterende dat in contracten van CSC die deze studenten moeten ondertekenen, verplichtingen staan als het steunen van de Communistische Partij, het niet ontplooien van activiteiten die tegen de belangen van China ingaan, gehoorzaamheid aan de leiding vanuit de Chinese ambassade en het regelmatig rapporteren aan de Chinese ambassade;\nconstaterende dat deze onderzoekers verplicht een sponsor hebben die China niet langdurig mag verlaten;\noverwegende dat een deel van deze studenten in aanraking komt met gevoelige kennis en China deze kennis actief probeert te bemachtigen;\noverwegende dat er daarmee een zeer groot en reÃ«el risico is dat deze Chinese onderzoekers onder druk worden gezet om gevoelige kennis te delen;\nverzoekt de regering in overleg met kennisinstellingen te treden zodat er geen nieuwe PhD-studenten met een CSC-beurs worden toegelaten tot gevoelige onderzoeksgebieden,\nen gaat over tot de orde van de dag.\nMartens-America\nBrekelmans\nHertzberger",
  "content_char_count": 1317,
  "source": {
    "document_id": "6f7d604e-1d26-4730-92a7-6efa113dbfa4",
    "document_nummer": "2024D20395",
    "document_soort": "Motie",
    "publication_id": "66d945a7-900e-4d56-bbe9-f06f6917bfdd",
    "publication_content_type": "application/xml",
    "publication_length": 2808,
    "cached": false,
    "binary_path": "bronmateriaal-onbewerkt\\cache\\document_publications\\66d945a7-900e-4d56-bbe9-f06f6917bfdd.xml"
  },
  "issues": []
}