{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nL\nVaststelling van de begrotingsstaat van het Nationaal Groeifonds voor het jaar 2025\nNr.\n12\nMOTIE VAN DE LEDEN VAN ZANTEN EN VERMEER\nVoorgesteld\n10 april 2025\nDe Kamer,\ngehoord de beraadslaging,\noverwegende dat Nederlandse producenten van generieke medicijnen onder druk staan door lage prijzen en een ongunstig verdienmodel, en dat R&D in Nederland terugloopt;\noverwegende dat het voortbestaan van de producenten en de geneesmiddelenontwikkeling in Nederland bedreigd worden;\nconstaterende dat dit onwenselijk is in de huidige geopolitieke situatie;\noverwegende dat er zonder R&D geen productie kan bestaan;\nverzoekt de regering om een onderzoek te starten naar maatregelen en instrumenten om Nederlandse producenten van generieke en innovatieve geneesmiddelen te ondersteunen in het behouden van productiecapaciteit en hun R&D, en daarnaast een verkenning uit te voeren van contracten of publiek-private samenwerkingen om de leveringszekerheid en het verdienvermogen van deze sector te versterken;\nverzoekt de regering de bevindingen te delen voor het einde van 2025,\nen gaat over tot de orde van de dag.\nVan Zanten\nVermeer",
  "content_char_count": 1204,
  "source": {
    "document_id": "88a06352-0b8f-4c58-a131-f726d9927af5",
    "document_nummer": "2025D15994",
    "document_soort": "Motie",
    "publication_id": "0da582ea-895d-4a33-9a81-67d88e8c2c23",
    "publication_content_type": "application/xml",
    "publication_length": 2734,
    "cached": false,
    "binary_path": "bronmateriaal-onbewerkt\\cache\\document_publications\\0da582ea-895d-4a33-9a81-67d88e8c2c23.xml"
  },
  "issues": []
}