{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n842\nMOTIE VAN HET LID WESTERVELD\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de problemen met het leerlingenvervoer hardnekkig zijn, kinderen vaak te laat of niet worden opgehaald, en dit zelfs leidt tot ernstige incidenten;\noverwegende dat er concrete situaties zijn waarbij het leerlingenvervoer voor kinderen die uit huis zijn geplaatst niet werd geregeld door de desbetreffende gemeenten, wat leidt tot extra trauma's en schade;\nconstaterende dat alleen al het afgelopen schooljaar 38 keer een beroep is gedaan op het Jeugdeducatiefonds om leerlingenvervoer na uithuisplaatsing te betalen, terwijl dit een taak is van gemeenten;\nverzoekt de regering om te zorgen dat Ã¡ltijd het belang van het kind voorop staat en kinderrechten worden nageleefd en in dergelijke situaties te zorgen dat de gemeenten en desnoods het Rijk de kosten betalen van leerlingenvervoer totdat er een permanente oplossing is,\nen gaat over tot de orde van de dag.\nWesterveld",
  "content_char_count": 1090,
  "source": {
    "document_id": "853ca591-6931-435e-ab42-1ec5cb9fb4f4",
    "document_nummer": "2025D38570",
    "document_soort": "Motie",
    "publication_id": "aab80233-5228-4626-b6ca-d3b023d194e2",
    "publication_content_type": "application/xml",
    "publication_length": 4812,
    "cached": false,
    "binary_path": "bronmateriaal-onbewerkt\\cache\\document_publications\\aab80233-5228-4626-b6ca-d3b023d194e2.xml"
  },
  "issues": []
}