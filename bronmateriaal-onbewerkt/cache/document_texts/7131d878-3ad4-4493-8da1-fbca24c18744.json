{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n450\nMOTIE VAN DE LEDEN MICHON-DERKZEN EN PETER DE GROOT\nVoorgesteld\n26 september 2024\nDe Kamer,\ngehoord de beraadslaging,\nconstaterende dat woningcorporaties een belangrijke rol kunnen vervullen bij het vroeg signaleren van ondermijnende activiteiten, maar momenteel slechts zeer beperkt iets kunnen doen, onder andere omdat zij geen strafrechtelijke persoonsgegevens mogen verwerken;\nvan mening dat woningcorporaties na het aangaan van huurovereenkomsten gegevens van strafrechtelijke aard moeten kunnen registreren en delen met de politie en gemeente;\nvan mening dat woningcorporaties moeten kunnen beschikken over relevante informatie over strafrechtelijke gedragingen van huurders;\nvan mening dat woningcorporaties relevante informatie voorzien van adequate privacywaarborgen moeten kunnen delen met politie en gemeenten, voor zover het verwerken van die gegevens noodzakelijk is voor het effectief kunnen aanpakken van ondermijning;\nverzoekt de regering de mogelijkheden te verkennen voor het maken van een specifieke wettelijke grondslag voor woningcorporaties voor het verwerken van persoonsgegevens van strafrechtelijke aard, bijvoorbeeld bij de uitwerking van het wetsvoorstel Gegevensdeling woningcorporaties, en de Kamer voor het einde van het jaar te informeren,\nen gaat over tot de orde van de dag.\nMichon-Derkzen\nPeter de Groot",
  "content_char_count": 1464,
  "source": {
    "document_id": "95738506-52cc-451e-9106-fad1cb3dffc4",
    "document_nummer": "2024D35455",
    "document_soort": "Motie",
    "publication_id": "7131d878-3ad4-4493-8da1-fbca24c18744",
    "publication_content_type": "application/xml",
    "publication_length": 2910,
    "cached": false,
    "binary_path": "bronmateriaal-onbewerkt\\cache\\document_publications\\7131d878-3ad4-4493-8da1-fbca24c18744.xml"
  },
  "issues": []
}