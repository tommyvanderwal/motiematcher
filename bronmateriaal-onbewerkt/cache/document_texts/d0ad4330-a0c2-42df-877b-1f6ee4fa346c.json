{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n36\nMOTIE VAN HET LID POSTMA C.S.\nVoorgesteld\n7 november 2024\nDe Kamer,\ngehoord de beraadslaging,\nconstaterende dat het op dit moment niet duidelijk is hoe hoog de rekening zal zijn voor huishoudens aangesloten op een warmtenet als we met de Wet collectieve warmte (Wcw) overgaan op de kostenplussystematiek;\noverwegende dat onzekerheid over de kosten voor huishoudens weggenomen moet worden, wil er (meer) draagvlak voor collectieve warmtenetten komen;\nconstaterende dat de regering naast invoering van de kostengebaseerde tariefsystematiek flankerend beleid verkent zoals een prijsgarantie, beschreven in de recente Kamerbrief «Randvoorwaarden verdere uitrol warmtenetten» van 7 oktober;\noverwegende dat de Kamer voldoende inzicht nodig heeft, waar mogelijk met cijfervoorbeelden voor een typisch appartement respectievelijk woning, om te beoordelen hoe voor de burger in de toekomst kan worden geborgd dat de overstap naar een warmtenet aantrekkelijk is ten opzichte van gas of waterpomp;\nverzoekt de regering ruim voor het wetgevingsoverleg waarin de Wcw wordt behandeld, meer inzicht te verschaffen in de gevolgen voor de burger van invoering van kostengebaseerde tariefregulering in combinatie met flankerend beleid zoals een prijsgarantie,\nen gaat over tot de orde van de dag.\nPostma\nFlach\nBeckerman",
  "content_char_count": 1503,
  "source": {
    "document_id": "958b1d7a-5310-434d-9bb1-8cb3e2874998",
    "document_nummer": "2024D42815",
    "document_soort": "Motie",
    "publication_id": "d0ad4330-a0c2-42df-877b-1f6ee4fa346c",
    "publication_content_type": "application/xml",
    "publication_length": 3030,
    "cached": false,
    "binary_path": "bronmateriaal-onbewerkt\\cache\\document_publications\\d0ad4330-a0c2-42df-877b-1f6ee4fa346c.xml"
  },
  "issues": []
}