{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1268\nMOTIE VAN HET LID FLACH C.S.\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat de realisatiestimulans maximaal één jaar na realisatie van een woning wordt uitgekeerd;\noverwegende dat daardoor de bijdrage uit de realisatiestimulans voorgefinancierd moet worden, wat de bouw van woningen lastiger maakt, en dat het wenselijk is dat de middelen uit de realisatiestimulans zo snel mogelijk beschikbaar komen voor gemeenten;\nverzoekt de regering de middelen uit de realisatiestimulans zo vroeg mogelijk beschikbaar te stellen aan gemeenten, en daarbij te overwegen om deze middelen al uit te keren voordat kosten gemaakt worden, en daarbij een terugbetaalverplichting op te nemen als de woningbouw onverhoopt niet doorgaat,\nen gaat over tot de orde van de dag.\nFlach\nGrinwis\nDe Hoop\nPeter de Groot\nVijlbrief",
  "content_char_count": 956,
  "source": {
    "document_id": "ff1c3b3f-0641-445e-8044-4c4a0fbd551e",
    "document_nummer": "2025D06038",
    "document_soort": "Motie",
    "publication_id": "c141edbc-6fa0-4ac1-aa03-398de9058ecc",
    "publication_content_type": "application/xml",
    "publication_length": 2431,
    "cached": false,
    "binary_path": "bronmateriaal-onbewerkt\\cache\\document_publications\\c141edbc-6fa0-4ac1-aa03-398de9058ecc.xml"
  },
  "issues": []
}