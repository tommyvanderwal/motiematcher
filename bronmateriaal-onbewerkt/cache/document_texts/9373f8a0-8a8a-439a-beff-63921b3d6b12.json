{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n574\nMOTIE VAN HET LID DOBBE C.S.\nDe Kamer,\ngehoord de beraadslaging,\nconstaterende dat volgens de Wereldgezondheidsorganisatie ten minste 4.500 kinderen dringende medische hulp nodig hebben en wachten op medische evacuatie;\nconstaterende dat er volgens de WHO niet genoeg capaciteit is in de regio om deze kinderen op te nemen;\nconstaterende dat de WHO Europese landen actief heeft opgeroepen om ernstig zieke en gewonde patiënten uit Gaza op te nemen en via het EU-mechanisme medische evacuaties te ondersteunen;\noverwegende dat landen als het Verenigd Koninkrijk, Italië en Frankrijk geëvacueerde patiënten opnemen;\noverwegende dat er een grotere kans van slagen is als een verzoek tot medische evacuatie gedaan wordt door een bevriende natie;\nverzoekt de regering tijdelijke medische evacuaties van ernstig gewonde of zieke Gazaanse kinderen met naaste familie naar Nederlandse ziekenhuizen te organiseren, met het recht op terugkeer,\nen gaat over tot de orde van de dag.\nDobbe\nPaternotte\nOuwehand\nPiri\nDassen\nCeder\nBoswijk",
  "content_char_count": 1141,
  "source": {
    "document_id": "6fd9b599-c0a6-4600-9d76-a599591cbb31",
    "document_nummer": "2025D35438",
    "document_soort": "Motie",
    "publication_id": "9373f8a0-8a8a-439a-beff-63921b3d6b12",
    "publication_content_type": "application/xml",
    "publication_length": 5328,
    "cached": false,
    "binary_path": "bronmateriaal-onbewerkt\\cache\\document_publications\\9373f8a0-8a8a-439a-beff-63921b3d6b12.xml"
  },
  "issues": []
}