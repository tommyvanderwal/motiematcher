{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n20 361\nSuriname\nNr.\n227\nMOTIE VAN DE LEDEN CEDER EN PATERNOTTE\nVoorgesteld tijdens het Notaoverleg van\n2 juni 2025\nDe Kamer,\ngehoord de beraadslaging,\nconstaterende dat er een sterke historische, culturele en familiale band bestaat tussen Nederland en Suriname;\noverwegende dat een groot deel van de Surinaamse diaspora in Nederland woont en een waardevolle brug vormt tussen beide landen;\noverwegende dat er binnen deze gemeenschap grote bereidheid en potentieel aanwezig is om bij te dragen aan de sociaaleconomische ontwikkeling van Suriname en wederzijdse samenwerking en ontwikkeling;\nconstaterende dat Nederland momenteel geen integraal beleid voert gericht op het activeren en ondersteunen van de diaspora in het onderhouden en versterken van de banden met Suriname;\noverwegende dat de betrekkingen met Suriname ook vanuit geopolitiek oogpunt belangrijk zijn en dat in het uitblijven van actieve Nederlandse betrokkenheid andere landen – waaronder staten met minder gedeelde waarden – het geopolitieke en economische vacuüm kunnen opvullen;\nroept de regering op om een integraal diasporabeleid gericht op de Surinaamse gemeenschap te verkennen, waarin het faciliteren van maatschappelijke betrokkenheid, kennisuitwisseling, economische initiatieven en culturele samenwerking tussen Nederland en Suriname wordt verkend, en de Kamer hierover voor de begrotingsbehandeling te informeren,\nen gaat over tot de orde van de dag.\nCeder\nPaternotte",
  "content_char_count": 1516,
  "source": {
    "document_id": "60f3e73f-9e85-422a-a955-2423437d7ca6",
    "document_nummer": "2025D25617",
    "document_soort": "Motie",
    "publication_id": "08b23462-c972-4579-b421-c57cfa27ed48",
    "publication_content_type": "application/xml",
    "publication_length": 5227,
    "cached": false,
    "binary_path": "bronmateriaal-onbewerkt\\cache\\document_publications\\08b23462-c972-4579-b421-c57cfa27ed48.xml"
  },
  "issues": []
}