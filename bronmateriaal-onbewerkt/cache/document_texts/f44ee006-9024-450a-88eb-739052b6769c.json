{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n505\nMOTIE VAN HET LID WESTERVELD C.S.\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat er in 2023 in het primair en voorgezet onderwijs ruim 1 miljard euro is uitgegeven aan het inhuren van docenten en ander onderwijspersoneel;\noverwegende dat het niet wenselijk is dat publiek onderwijsgeld terechtkomt bij commerciële uitzend- en detacheringsbureaus, die verdienen aan de krapte op de onderwijsmarkt en die zelfs verergeren;\nconstaterende dat het onderwijsveld zelf al alternatieven heeft opgezet om niet meer afhankelijk te zijn van dure externe inhuur, door bijvoorbeeld binnen de onderwijsregio af te spreken niet meer extern in te huren of door zelf invalpools te creëren;\nverzoekt de regering om in gesprek te gaan met het onderwijsveld om te kijken hoe deze goede voorbeelden breder bekend kunnen worden gemaakt en te faciliteren dat ze op korte termijn worden ingezet,\nen gaat over tot de orde van de dag.\nWesterveld\nPijpelink\nRooderkerk",
  "content_char_count": 1085,
  "source": {
    "document_id": "72febe14-7e93-47fc-a967-01263478c2ce",
    "document_nummer": "2025D03251",
    "document_soort": "Motie",
    "publication_id": "f44ee006-9024-450a-88eb-739052b6769c",
    "publication_content_type": "application/xml",
    "publication_length": 2534,
    "cached": false,
    "binary_path": "bronmateriaal-onbewerkt\\cache\\document_publications\\f44ee006-9024-450a-88eb-739052b6769c.xml"
  },
  "issues": []
}