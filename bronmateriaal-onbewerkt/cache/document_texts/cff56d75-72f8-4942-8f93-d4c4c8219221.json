{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n53\nGEWIJZIGDE MOTIE VAN HET LID VAN BAARLE TER VERVANGING VAN DIE GEDRUKT ONDER NR. 37\nVoorgesteld\n26 november 2024\nDe Kamer,\ngehoord de beraadslaging,\nconstaterende dat er sprake is van ernstige mensenrechtenschendingen in Xinjiang tegen de Oeigoeren, waaronder grootschalige arbitraire detentie, seksueel geweld en dwangarbeid;\noverwegende dat Nederland samen met gelijkgestemde landen zich ertoe in dient te spannen om de mensenrechtenschendingen tegen de Oeigoeren te stoppen;\nverzoekt de regering om blijvend in bilateraal contact met China en in contact met gelijkgestemde landen de mensenrechtenschendingen tegen de Oeigoeren te adresseren;\nverzoekt de regering tevens om de naar verwachting eind dit jaar in werking tredende EU anti-dwangarbeidverordening aan te wenden om in Europees verband aanvullende stappen te zetten om producten die vervaardigd zijn met Oeigoerse dwangarbeid te weren;\nverzoekt de regering voorts om in internationaal verband zich in te spannen voor de implementatie van de aanbevelingen van het OHCHR-rapport over de Oeigoeren.\nen gaat over tot de orde van de dag.\nVan Baarle",
  "content_char_count": 1293,
  "source": {
    "document_id": "fefb2233-892a-432c-a104-ce6db0dd9b5c",
    "document_nummer": "2024D45527",
    "document_soort": "Motie (gewijzigd/nader)",
    "publication_id": "cff56d75-72f8-4942-8f93-d4c4c8219221",
    "publication_content_type": "application/xml",
    "publication_length": 2718,
    "cached": false,
    "binary_path": "bronmateriaal-onbewerkt\\cache\\document_publications\\cff56d75-72f8-4942-8f93-d4c4c8219221.xml"
  },
  "issues": []
}