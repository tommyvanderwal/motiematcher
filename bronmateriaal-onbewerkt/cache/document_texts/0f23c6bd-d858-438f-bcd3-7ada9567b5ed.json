{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n716\nMOTIE VAN HET LID PAULUSMA\nVoorgesteld\n29 februari 2024\nDe Kamer,\ngehoord de beraadslaging,\nconstaterende dat er elk jaar ongeveer 3.500 baby's en jonge kinderen met het RS-virus in het ziekenhuis belanden;\nconstaterende dat de Gezondheidsraad een positief advies heeft gegeven voor de RSV-vaccinatie, maar dat er op dit moment geen dekking is voor het volledig opvolgen van het advies;\noverwegende dat de bespaarde behandelkosten (nog los van de gezondheidswinst) groter zijn dan de kosten voor vaccinatie bij seizoensimmunisatie, waardoor de kosten van seizoensimmunisatie gefinancierd kunnen worden uit de besparing op de Zvw-uitgaven;\nverzoekt de regering het RSV-vaccin op te nemen in het Rijksvaccinatieprogramma op basis van seizoensgebonden immunisatie, dit te betrekken bij de Voorjaarsnota en te zoeken naar mogelijkheden om ook de catch-up te bewerkstelligen,\nen gaat over tot de orde van de dag.\nPaulusma",
  "content_char_count": 1031,
  "source": {
    "document_id": "545a8ac4-31d7-4922-8c5a-fbef1ae2145a",
    "document_nummer": "2024D07358",
    "document_soort": "Motie",
    "publication_id": "0f23c6bd-d858-438f-bcd3-7ada9567b5ed",
    "publication_content_type": "application/xml",
    "publication_length": 2384,
    "cached": false,
    "binary_path": "bronmateriaal-onbewerkt\\cache\\document_publications\\0f23c6bd-d858-438f-bcd3-7ada9567b5ed.xml"
  },
  "issues": []
}