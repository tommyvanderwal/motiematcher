{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n115\nMOTIE VAN DE LEDEN BIKKER EN DIEDRIK VAN DIJK\nVoorgesteld\n3 april 2025\nDe Kamer,\ngehoord de beraadslaging,\nconstaterende dat onder zowel geadopteerden als adoptieouders breed de overtuiging leeft dat dossiers toegankelijk moeten zijn voor de direct betrokkenen, wat ook breed onderschreven werd door de Kamer in het commissiedebat;\noverwegende dat er zorgen bestaan dat dossiers beperkter toegankelijk zijn na de overdracht aan het Nationaal Archief, en dat in deze nieuwe situatie mogelijk niet de ondersteuning geboden wordt zoals nu wel het geval is bij de vergunninghouders en Fiom;\nverzoekt de regering te waarborgen dat de toegankelijkheid van adoptiedossiers niet verslechtert, en tevens te regelen dat professionele ondersteuning bij het raadplegen van dossiers beschikbaar blijft,\nen gaat over tot de orde van de dag.\nBikker\nDiederik van Dijk",
  "content_char_count": 963,
  "source": {
    "document_id": "aeaf8857-6d30-44f5-8a0e-9107d0c792b0",
    "document_nummer": "2025D14846",
    "document_soort": "Motie",
    "publication_id": "dfa39949-4ab8-4242-83a8-4f689f1bcfa8",
    "publication_content_type": "application/xml",
    "publication_length": 2366,
    "cached": false,
    "binary_path": "bronmateriaal-onbewerkt\\cache\\document_publications\\dfa39949-4ab8-4242-83a8-4f689f1bcfa8.xml"
  },
  "issues": []
}