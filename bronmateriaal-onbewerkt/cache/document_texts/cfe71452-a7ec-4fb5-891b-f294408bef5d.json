{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n95\nMOTIE VAN HET LID BIKKER C.S.\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat de coronapandemie het belang van een goede gezondheid en van robuuste publieke gezondheidszorg heeft onderstreept;\noverwegende dat de Nationaal Coördinator Terrorismebestrijding en Veiligheid in de Landelijke Agenda Crisisbeheersing benoemt dat infectieziekten een actueel dreigingsthema vormen voor Nederland en dat de Onderzoeksraad voor Veiligheid de pandemische en maatschappelijke paraatheid van Nederland «onvoldoende» acht;\nverzoekt de regering zich zo voor te bereiden op een onverhoopte pandemie, dat bij alternatieve financiering de uitvoerders van de publieke gezondheidszorg hetzelfde pakket zoals al afgesproken in het programma pandemische paraatheid kunnen uitvoeren,\nen gaat over tot de orde van de dag.\nBikker\nDiederik van Dijk\nKrul\nEerdmans\nDijk\nTielen\nRikkers-Oosterkamp\nBushoff\nEl Abass\nOuwehand\nPaulusma",
  "content_char_count": 1144,
  "source": {
    "document_id": "c1fc587f-efa9-4e9e-a133-8b585abd2628",
    "document_nummer": "2024D40796",
    "document_soort": "Motie",
    "publication_id": "cfe71452-a7ec-4fb5-891b-f294408bef5d",
    "publication_content_type": "application/xml",
    "publication_length": 2811,
    "cached": false,
    "binary_path": "bronmateriaal-onbewerkt\\cache\\document_publications\\cfe71452-a7ec-4fb5-891b-f294408bef5d.xml"
  },
  "issues": []
}