{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n349\nMOTIE VAN HET LID BECKERMAN C.S.\nVoorgesteld\n20 februari 2025\nDe Kamer,\ngehoord de beraadslaging,\noverwegende dat het RIVM concludeert dat als een bijdrage kleiner is dan de detectielimiet dat niet betekent dat deze bijdrage er niet is;\nconstaterende dat ook het PBL waarschuwt dat altijd rekening gehouden dient te worden met de totale bijdrage van alle activiteiten die onder de rekenkundige ondergrens kleine bijdragen zullen leveren aan de totale stikstofdepositie;\nvoorts constaterende dat prof. dr. Petersen zelf aangeeft dat de hogere grens zal leiden tot meer stikstofemissie en dat «de kleine beetjes» een probleem zijn;\nverzoekt de regering zich rekenschap te geven van de optelsom van kleine beetjes en niet voetstoots aan te nemen dat deze automatisch zullen dalen;\nverzoekt de regering voorts een administratiesysteem te ontwikkelen voor het bijhouden van alle deposities die onder de rekenkundige ondergrens blijven, omdat dit onontbeerlijk is om doeltreffende reductiemaatregelen te nemen,\nen gaat over tot de orde van de dag.\nBeckerman\nVan Campen\nVedder\nKoekkoek\nPodt",
  "content_char_count": 1206,
  "source": {
    "document_id": "6431aa0c-63a1-406d-af6f-78bc3d865c85",
    "document_nummer": "2025D07569",
    "document_soort": "Motie",
    "publication_id": "0389386c-f6fa-4019-9c1b-a48612c2eebd",
    "publication_content_type": "application/xml",
    "publication_length": 2722,
    "cached": false,
    "binary_path": "bronmateriaal-onbewerkt\\cache\\document_publications\\0389386c-f6fa-4019-9c1b-a48612c2eebd.xml"
  },
  "issues": []
}