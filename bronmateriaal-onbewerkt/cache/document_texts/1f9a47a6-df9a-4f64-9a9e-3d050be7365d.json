{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 389\nVergrijzing en het integrale ouderenbeleid\nNr.\n142\nMOTIE VAN HET LID JOSEPH\nVoorgesteld\n27 november 2024\nDe Kamer,\ngehoord de beraadslaging,\nconstaterende dat door het scheiden van wonen en zorg de huurders van zorgwoningen zorg-, huur- en servicekosten apart moeten betalen;\noverwegende dat de huur van zorgwoningen door de 35% opslag in het woningwaarderingsstelsel vaak hoger uitvalt dan de sociale huurgrens, terwijl de huurtoeslag geldt tot de liberalisatiegrens;\noverwegende dat de combinatie van wonen en zorg betaalbaar en toegankelijk moet zijn voor iedereen;\nverzoekt de regering te onderzoeken hoe voorkomen kan worden dat de combinatie van zorg-, huur- en servicekosten van (on)zelfstandige zorgwoningen te hoog wordt voor mensen uit de lage- en middeninkomensgroepen, en de Kamer hier in februari 2025 over te informeren,\nen gaat over tot de orde van de dag.\nJoseph",
  "content_char_count": 956,
  "source": {
    "document_id": "e0fb6e9d-7cc3-49be-90e7-d6d393747088",
    "document_nummer": "2024D46504",
    "document_soort": "Motie",
    "publication_id": "1f9a47a6-df9a-4f64-9a9e-3d050be7365d",
    "publication_content_type": "application/xml",
    "publication_length": 2308,
    "cached": false,
    "binary_path": "bronmateriaal-onbewerkt\\cache\\document_publications\\1f9a47a6-df9a-4f64-9a9e-3d050be7365d.xml"
  },
  "issues": []
}