{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 383\nRegelgeving Ruimtelijke Ordening en Milieu\nNr.\n430\nMOTIE VAN HET LID WINGELAAR C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat in de huidige systematiek industriële afvalproducten zoals staalslakken onbeperkt toegepast kunnen worden, totdat naar buiten komt dat ze schadelijk zijn voor de leefomgeving;\noverwegende dat hierdoor grote voorkombare milieuschade kan ontstaan, zoals bij de Sintrale As en de Heak om Ljouwert in Fryslân;\noverwegende dat de Staatssecretaris verwijst naar de noodzaak van een gemotiveerd besluit om dergelijke bouwstoffen te kunnen weren;\nverzoekt de regering tot een systematiek te komen waarin beter kan worden geborgd dat voor de toepassing van op industriële afvalstromen gebaseerde bouwstoffen voordat ze worden toegepast bewezen moet worden dat er geen milieuschade veroorzaakt wordt,\nen gaat over tot de orde van de dag.\nWingelaar\nKostić\nBamenga\nGabriëls",
  "content_char_count": 1001,
  "source": {
    "document_id": "c3e1834f-c8a3-4dcc-9291-d0971f288a1f",
    "document_nummer": "2025D24575",
    "document_soort": "Motie",
    "publication_id": "2c557e97-754b-4272-88fa-ddb760befa4d",
    "publication_content_type": "application/xml",
    "publication_length": 5130,
    "cached": false,
    "binary_path": "bronmateriaal-onbewerkt\\cache\\document_publications\\2c557e97-754b-4272-88fa-ddb760befa4d.xml"
  },
  "issues": []
}