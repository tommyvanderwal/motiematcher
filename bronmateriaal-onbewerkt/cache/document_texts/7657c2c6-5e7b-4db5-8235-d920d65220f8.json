{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n298\nMOTIE VAN DE LEDEN GRINWIS EN KOSTIC\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat de Kamer de regering in 2021 heeft verzocht zich in Europees verband in te zetten voor een vrijstelling van btw voor kringloopwinkels (Kamerstuk\n32 852, nr. 147\n);\nconstaterende dat dit volgens de Btw-richtlijn in bepaalde gevallen mogelijk is en lidstaten als Oostenrijk, Denemarken, België, Italië, Frankrijk en Finland hier gebruik van maken en een verlaagd btw-tarief of zelfs een nultarief hanteren;\noverwegende dat het kabinet aangeeft (Kamerstuk\n36 418, nr. 135\n) dat het mogelijk is een verlaagd btw-tarief te rekenen voor kringloopwinkels als zij erkend worden als liefdadigheidsinstelling en in het sociale domein actief zijn;\noverwegende dat er bij kringloopwinkels al veel mensen met een afstand tot de arbeidsmarkt werken en dat toegang tot tweedehands spullen van groot belang is voor mensen met een kleinere portemonnee;\nverzoekt de regering, na overleg met de kringloopbranche, uit te werken hoe het btw-tarief voor (bepaalde) kringloopwinkels kan worden verlaagd van 21% naar 9% of 0%, inclusief de voor- en nadelen, en deze uitwerking voor de behandeling van het Belastingplan aan de Kamer te doen toekomen,\nen gaat over tot de orde van de dag.\nGrinwis\nKostić",
  "content_char_count": 1414,
  "source": {
    "document_id": "e6d162d0-5b71-41f5-9b8e-630be9ce3917",
    "document_nummer": "2024D09770",
    "document_soort": "Motie",
    "publication_id": "7657c2c6-5e7b-4db5-8235-d920d65220f8",
    "publication_content_type": "application/xml",
    "publication_length": 3002,
    "cached": false,
    "binary_path": "bronmateriaal-onbewerkt\\cache\\document_publications\\7657c2c6-5e7b-4db5-8235-d920d65220f8.xml"
  },
  "issues": []
}