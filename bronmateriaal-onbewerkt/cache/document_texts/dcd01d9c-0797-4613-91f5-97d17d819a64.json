{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n227\nMOTIE VAN DE LEDEN KOSTIĆ EN TEUNISSEN\nVoorgesteld\n19 december 2024\nDe Kamer,\ngehoord de beraadslaging,\nconstaterende dat de omgevingsdienst net heeft vastgelegd dat Tata Steel tot twintig keer méér kankerverwekkende pak's en zware metalen uitstoot dan de norm;\noverwegende dat de Kamer van de PVV tot de SP, verenigd voor de bescherming van de gezondheid van burgers, per motie de regering heeft verzocht om alle adviezen van de Expertgroep Gezondheid IJmond over te nemen en een harde voorwaarde te laten zijn bij de maatwerkafspraken;\nverzoekt de regering om, in lijn met de eerdere opdracht van de Kamer en het advies van de Expertgroep Gezondheid, ervoor te zorgen dat de 90% reductie van onder andere pak's en benzeen onderdeel wordt van de maatwerkafspraken met Tata Steel,\nen gaat over tot de orde van de dag.\nKostić\nTeunissen",
  "content_char_count": 936,
  "source": {
    "document_id": "ffde7897-993a-4e9e-83e9-279099a63c2b",
    "document_nummer": "2024D51504",
    "document_soort": "Motie",
    "publication_id": "dcd01d9c-0797-4613-91f5-97d17d819a64",
    "publication_content_type": "application/xml",
    "publication_length": 2343,
    "cached": false,
    "binary_path": "bronmateriaal-onbewerkt\\cache\\document_publications\\dcd01d9c-0797-4613-91f5-97d17d819a64.xml"
  },
  "issues": []
}