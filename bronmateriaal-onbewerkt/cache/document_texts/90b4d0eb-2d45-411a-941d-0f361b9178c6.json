{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4139\nMOTIE VAN HET LID PETER DE GROOT\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de Europese Commissie heeft voorgesteld om een nieuw doel te stellen van 90% CO2-reductie en in de EU-klimaatwet op te nemen, waarbij uitvoering van bestaand beleid naar verwachting al tot zo'n 88% reductie leidt;\noverwegende dat een stevig uitvoeringspakket voor het aanpakken van nationale randvoorwaarden, zoals netcongestie, vereenvoudiging van regelgeving en versnelling van vergunningverlening, cruciaal is voor het halen van een nieuwe doelstelling;\noverwegende dat betaalbaarheid voor huishoudens en de industrie goed geborgd moet worden om de energierekening betaalbaar te houden en onze concurrentiekracht te beschermen;\nverzoekt de regering om, samen met gelijkgezinde lidstaten, zich in te zetten voor een stevig uitvoeringspakket en te waarborgen dat er voldoende flexibiliteit wordt ingebouwd om de nieuwe doelstelling te halen, en mocht het pakket tekortschieten in het wegnemen van knelpunten in de uitvoering;\nverzoekt de regering om bij de uitwerking van het 2040-doel betaalbaarheid voor huishoudens en industrie randvoorwaardelijk te maken, zodat iedereen de transitie kan meemaken,\nen gaat over tot de orde van de dag.\nPeter de Groot",
  "content_char_count": 1440,
  "source": {
    "document_id": "5ec0575d-ca1e-4d7a-986f-b07758a887c9",
    "document_nummer": "2025D38593",
    "document_soort": "Motie",
    "publication_id": "90b4d0eb-2d45-411a-941d-0f361b9178c6",
    "publication_content_type": "application/xml",
    "publication_length": 5104,
    "cached": false,
    "binary_path": "bronmateriaal-onbewerkt\\cache\\document_publications\\90b4d0eb-2d45-411a-941d-0f361b9178c6.xml"
  },
  "issues": []
}