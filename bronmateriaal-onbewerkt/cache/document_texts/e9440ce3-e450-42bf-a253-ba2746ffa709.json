{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 526\nWijziging van de Wet ter voorkoming van witwassen en financieren van terrorisme en enige andere wetten in verband met de uitvoering van Verordening (EU) 2023/1113 betreffende bij geldovermakingen en overdrachten van bepaalde cryptoactiva te voegen informatie en tot wijziging van Richtlijn (EU) 2015/849 (Uitvoeringswet verordening bij geldovermakingen en overdrachten van cryptoactiva te voegen informatie)\nNr.\n12\nMOTIE VAN HET LID JOSEPH\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\nconstaterende dat de regering aangeeft dat deze wetgeving niet door het ATR getoetst hoeft te worden op regeldruk, omdat deze wetgeving uit Europa zou komen;\noverwegende dat meer dan de helft van de nieuwe wetgeving in Nederland uit Europa komt, en een effectieve aanpak van de regeldruk dus ook gericht zal moeten zijn op Europese richtlijnen en verordeningen;\nverzoekt de regering om te onderzoeken hoe ook aankomende Europese wetgeving beter te toetsen op regeldruk,\nen gaat over tot de orde van de dag.\nJoseph",
  "content_char_count": 1130,
  "source": {
    "document_id": "fac0cf39-c105-40fc-8d7d-5d6e312a145b",
    "document_nummer": "2024D44662",
    "document_soort": "Motie",
    "publication_id": "e9440ce3-e450-42bf-a253-ba2746ffa709",
    "publication_content_type": "application/xml",
    "publication_length": 2460,
    "cached": false,
    "binary_path": "bronmateriaal-onbewerkt\\cache\\document_publications\\e9440ce3-e450-42bf-a253-ba2746ffa709.xml"
  },
  "issues": []
}