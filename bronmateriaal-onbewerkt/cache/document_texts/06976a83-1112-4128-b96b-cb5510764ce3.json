{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 529\nGaswinning\nNr.\n1316\nMOTIE VAN HET LID HOLMAN C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de regering zich inspant voor de komst van een AI-fabriek in Groningen en voor het doen van een aanvraag voor cofinanciering bij de Europese Commissie;\noverwegende dat de aanvraag (ruim) voor 30 juni aanstaande fysiek moet worden ingediend in Luxemburg, waarbij ook zekerheid moet worden gegeven over reservering van voldoende nationale middelen;\noverwegende dat er 60 miljoen is gereserveerd vanuit de middelen van Nij begun;\nverzoekt de regering om de aanvraag inclusief reservering van de benodigde nationale middelen (ruim) voor 30 juni aanstaande te doen;\nverzoekt de regering, indien het niet lukt om de aanvraag inclusief reservering van de benodigde rijksmiddelen tijdig te doen, de rijksmiddelen die gereserveerd werden voor de AI-fabriek in Groningen onverkort voor een AI-faciliteit in Groningen gereserveerd te houden, zodat het consortium dat de fabriek wil bouwen alternatieve mogelijkheden kan verkennen;\nverzoekt de regering om de Kamer in de eerste week van juli op de hoogte te stellen van de stand van zaken,\nen gaat over tot de orde van de dag.\nHolman\nPostma\nSix Dijkstra",
  "content_char_count": 1298,
  "source": {
    "document_id": "c6bcc431-8382-461a-9ca5-41d102931a09",
    "document_nummer": "2025D28854",
    "document_soort": "Motie",
    "publication_id": "06976a83-1112-4128-b96b-cb5510764ce3",
    "publication_content_type": "application/xml",
    "publication_length": 5210,
    "cached": false,
    "binary_path": "bronmateriaal-onbewerkt\\cache\\document_publications\\06976a83-1112-4128-b96b-cb5510764ce3.xml"
  },
  "issues": []
}