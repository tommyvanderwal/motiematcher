{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n423\nGEWIJZIGDE MOTIE VAN HET LID CHAKOR TER VERVANGING VAN DIE GEDRUKT ONDER NR. 418\nVoorgesteld\n24 september 2024\nDe Kamer,\ngehoord de beraadslaging,\nconstaterend dat de uitkomsten van meerdere onderzoeken, waaronder de personeelsenquête, aantonen dat racisme en discriminatie op de werkvloer binnen de rijksoverheid nog steeds aanwezig zijn\noverwegend dat de Minister van BZK een coördinerende rol heeft in de aanpak van racisme en discriminatie binnen de rijksoverheid;\noverwegend dat wetenschappers en experts benadrukken dat er concreet beleid moet komen op institutioneel niveau, met afrekenbare doelen en verantwoording om sociale onveiligheid, discriminatie en racisme tegen te gaan;\nvan mening dat de Minister van BZK niet alleen een coördinerende en aanjagende rol moet vervullen, maar ook meer doorzettingsmacht nodig heeft om daadwerkelijk verandering te bewerkstelligen en sociale veiligheid te waarborgen;\nverzoekt de regering te onderzoeken of de Minister van BZK naast haar coördinerende rol als aanjager tegen racisme en discriminatie, ook meer doozettingsmacht kan krijgen en de Kamer hierover te informeren;\nen gaat over tot de orde van de dag,\nChakor",
  "content_char_count": 1277,
  "source": {
    "document_id": "47aa577c-2713-493d-b6f9-d4759fefc08b",
    "document_nummer": "2024D34422",
    "document_soort": "Motie (gewijzigd/nader)",
    "publication_id": "dfeec377-008b-4655-88ca-8f1ca1162d3d",
    "publication_content_type": "application/xml",
    "publication_length": 2654,
    "cached": false,
    "binary_path": "bronmateriaal-onbewerkt\\cache\\document_publications\\dfeec377-008b-4655-88ca-8f1ca1162d3d.xml"
  },
  "issues": []
}