{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 582\nWijziging van de Participatiewet, de Wet inkomensvoorziening en oudere en gedeeltelijk arbeidsongeschikte gewezen werkloze werknemers en de Wet inkomensvoorziening oudere en gedeeltelijk arbeidsongeschikte gewezen zelfstandigen in verband met het op onderdelen in balans brengen van deze wetten tussen bestaanszekerheid, re-integratie en handhaving (Participatiewet in balans)\nNr.\n61\nMOTIE VAN HET LID CEDER\nVoorgesteld\n17 april 2025\nDe Kamer,\ngehoord de beraadslaging,\noverwegende dat artikel 18 van de Participatiewet gemeenten aanzienlijke beleidsvrijheid biedt om uitzonderingen te maken op de kostendelersnorm;\noverwegende dat tijdelijke vrijstellingen niet verplicht zijn volgens de wet, maar door betrokkenen vaak als zodanig worden ervaren;\nverzoekt de regering om gemeenten expliciet te informeren dat zij reeds de bevoegdheid hebben om, bij gerechtvaardigde omstandigheden, specifieke personen na periodieke toetsing voor onbepaalde tijd uit te sluiten van de kostendelersnorm,\nen gaat over tot de orde van de dag.\nCeder",
  "content_char_count": 1108,
  "source": {
    "document_id": "e72bdf92-7e0e-445b-add4-e2e9959f4f9b",
    "document_nummer": "2025D17693",
    "document_soort": "Motie",
    "publication_id": "e672ffed-56d6-43b9-badc-d2586f13de4d",
    "publication_content_type": "application/xml",
    "publication_length": 5391,
    "cached": false,
    "binary_path": "bronmateriaal-onbewerkt\\cache\\document_publications\\e672ffed-56d6-43b9-badc-d2586f13de4d.xml"
  },
  "issues": []
}