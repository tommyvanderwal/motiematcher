{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1450\nMOTIE VAN HET LID TEUNISSEN\nVoorgesteld\n19 december 2024\nDe Kamer,\ngehoord de beraadslaging,\noverwegende dat een groeiende hoeveelheid wetenschappelijk onderzoek onderbouwt dat economische groei niet verenigbaar is met het opereren binnen planetaire grenzen;\noverwegende dat recent onderzoek aantoont dat zes van de negen planetaire grenzen reeds zijn overschreden, wat wijst op een toenemende druk en zelfs overschrijding van de veerkracht van de aarde;\nverzoekt de regering inzichtelijk te maken op welke wetenschappelijke onderzoeken het concept van «groene groei» is gebaseerd, te reflecteren op de groeiende hoeveelheid wetenschappelijk onderzoek waaruit volgt dat economische groei niet verenigbaar is met het opereren binnen planetaire grenzen, en de Kamer hierover uiterlijk in het tweede kwartaal te informeren,\nen gaat over tot de orde van de dag.\nTeunissen",
  "content_char_count": 983,
  "source": {
    "document_id": "493af1ce-1d8d-4dfd-a684-aa86033c9d11",
    "document_nummer": "2024D51494",
    "document_soort": "Motie",
    "publication_id": "6f7c2e9c-2055-4649-b5ad-e36028b3a248",
    "publication_content_type": "application/xml",
    "publication_length": 2318,
    "cached": false,
    "binary_path": "bronmateriaal-onbewerkt\\cache\\document_publications\\6f7c2e9c-2055-4649-b5ad-e36028b3a248.xml"
  },
  "issues": []
}