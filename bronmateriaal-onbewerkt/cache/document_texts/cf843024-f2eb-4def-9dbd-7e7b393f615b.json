{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1316\nGEWIJZIGDE MOTIE VAN HET LID PETER DE GROOT TER VERVANGING VAN DIE GEDRUKT ONDER NR. 1297\nVoorgesteld\n1 april 2025\nDe Kamer,\ngehoord de beraadslaging,\noverwegende dat veel mensen geen betaalbare woning kunnen vinden;\noverwegende dat de komende jaren 981.000 woningen moeten worden gebouwd;\nconstaterende dat er ook na 2030 nieuwe grootschalige woonwijken moeten worden gebouwd;\nconstaterende dat de aanleg van grootschalige woningbouwlocaties de woningnood terugdringt en dat het bouwen op grote schaal goedkoper is;\nverzoekt de regering nieuwe grootschalige woningbouwlocaties te onderzoeken, waaronder in Zeeland, Limburg en in de Noordelijke provincies,\nverzoekt de regering in ieder geval Amsterdam-Noord boven de A10, Amersfoort-Noord, Nijkerk-Zuid, Arnhem-Zuid, Zwolle Vechtpoort en de doorontwikkeling van Oosterwold in Flevoland, in overweging te nemen als nieuwe grootstedelijke woningbouwlocatie,\nen gaat over tot de orde van de dag.\nPeter de Groot",
  "content_char_count": 1079,
  "source": {
    "document_id": "58264f0d-488c-44b3-98be-cee6ee7bac69",
    "document_nummer": "2025D13606",
    "document_soort": "Motie (gewijzigd/nader)",
    "publication_id": "cf843024-f2eb-4def-9dbd-7e7b393f615b",
    "publication_content_type": "application/xml",
    "publication_length": 2474,
    "cached": false,
    "binary_path": "bronmateriaal-onbewerkt\\cache\\document_publications\\cf843024-f2eb-4def-9dbd-7e7b393f615b.xml"
  },
  "issues": []
}