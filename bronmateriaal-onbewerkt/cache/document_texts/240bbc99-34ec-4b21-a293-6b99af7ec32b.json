{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 139\nVeteranenzorg\nNr.\n288\nGEWIJZIGDE MOTIE VAN HET LID NORDKAMP C.S. TER VERVANGING VAN DIE GEDRUKT ONDER NR. 287\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat het 11 juli aanstaande 30 jaar geleden is dat de genocide in Srebrenica heeft plaatsgevonden;\noverwegende dat er nog altijd geen nationale herdenkingsplek in Nederland bestaat ter nagedachtenis aan de slachtoffers van deze genocide;\noverwegende dat een nationale herdenkingsplek kan bijdragen aan educatie, herdenking en bewustwording van genocide en massaal geweld;\noverwegende dat een nationale herdenkingsplek van onschatbare waarde is voor zowel nabestaanden als veteranen;\nspreekt uit dat er een nationaal monument ter nagedachtenis aan de slachtoffers van de genocide in Srebrenica moet komen, bij voorkeur in Den Haag op het Churchillplein tegenover het voormalige Joegoslaviëtribunaal gezien de historische en symbolische waarde;\nverzoekt de regering zich actief in te zetten voor een dergelijke nationale herdenkingsplek tegenover het voormalige Joegoslaviëtribunaal op het Churchillplein in Den Haag en hierover in overleg te treden met relevante partijen zoals de stichting Nationaal Monument Srebrenica Genocide «95, en de Kamer hierover voor het einde van het jaar te rapporteren,\nen gaat over tot de orde van de dag.\nNordkamp\nDobbe\nEllian\nKahraman\nBoswijk\nHeite\nKostić",
  "content_char_count": 1449,
  "source": {
    "document_id": "f8762c6e-7a42-4153-bf1f-243c0bc7bef8",
    "document_nummer": "2025D29436",
    "document_soort": "Motie (gewijzigd/nader)",
    "publication_id": "240bbc99-34ec-4b21-a293-6b99af7ec32b",
    "publication_content_type": "application/xml",
    "publication_length": 5772,
    "cached": false,
    "binary_path": "bronmateriaal-onbewerkt\\cache\\document_publications\\240bbc99-34ec-4b21-a293-6b99af7ec32b.xml"
  },
  "issues": []
}