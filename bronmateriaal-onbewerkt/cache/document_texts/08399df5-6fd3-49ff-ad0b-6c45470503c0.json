{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 477\nBestrijden witwassen en terrorismefinanciering\nNr.\n119\nMOTIE VAN HET LID ERGIN\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat uit verschillende onderzoeken blijkt dat moslims structureel worden gediscrimineerd door banken en financiële instellingen, met name rondom donaties aan moskeeën en goede doelen tijdens de ramadan;\nconstaterende dat moslims bij reguliere transacties zoals zakatdonaties disproportioneel vaak worden onderworpen aan aanvullende controles en blokkades, terwijl dit niet geldt voor andere religieuze of maatschappelijke donaties;\noverwegende dat de Wwft bedoeld is om witwassen en terrorismefinanciering tegen te gaan, maar in de praktijk leidt tot religieus profileren en structurele uitsluiting van moslims;\nverzoekt de regering om in de implementatiewet en het toetsingskader een expliciet verbod op religieuze profilering en (moslim)discriminatie op te nemen, en de toezichthouders te verplichten actief te controleren op religieuze discriminatie door banken en betaalinstellingen,\nen gaat over tot de orde van de dag.\nErgin",
  "content_char_count": 1163,
  "source": {
    "document_id": "a58ec143-2aa9-4b1f-a59a-adbdde83f7bf",
    "document_nummer": "2025D42701",
    "document_soort": "Motie",
    "publication_id": "08399df5-6fd3-49ff-ad0b-6c45470503c0",
    "publication_content_type": "application/xml",
    "publication_length": 5058,
    "cached": false,
    "binary_path": "bronmateriaal-onbewerkt\\cache\\document_publications\\08399df5-6fd3-49ff-ad0b-6c45470503c0.xml"
  },
  "issues": []
}