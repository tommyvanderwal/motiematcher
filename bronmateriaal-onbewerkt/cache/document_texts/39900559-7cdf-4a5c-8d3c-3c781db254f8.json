{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n29\nMOTIE VAN HET LID DOBBE C.S.\nVoorgesteld\n20 november 2024\nDe Kamer,\ngehoord de beraadslaging,\nconstaterende dat de regering op dit moment een belangrijke financiële ondersteuner is van het werk voor vrouwenrechten en van vrouwelijke mensenrechtenverdedigers, mede door steun aan Nederlandse en zuidelijke maatschappelijke organisaties;\noverwegende dat de positie van vrouwelijke mensenrechtenverdedigers en vrouwenrechtenorganisaties die opkomen voor het recht om mee te doen, mee te beslissen en over hun eigen lichaam te beschikken, onder druk staat;\nverzoekt de regering om financiële steun na 2025 voort te zetten voor het werk op het gebied van vrouwenrechten en gendergelijkheid, seksuele en reproductieve gezondheid en rechten, vrouwelijke mensenrechtenverdedigers en vrouwenrechtenorganisaties,\nen gaat over tot de orde van de dag.\nDobbe\nTeunissen\nBamenga",
  "content_char_count": 1060,
  "source": {
    "document_id": "054975ea-d436-4a84-b959-bbf5c1e26c52",
    "document_nummer": "2024D45083",
    "document_soort": "Motie",
    "publication_id": "39900559-7cdf-4a5c-8d3c-3c781db254f8",
    "publication_content_type": "application/xml",
    "publication_length": 2543,
    "cached": false,
    "binary_path": "bronmateriaal-onbewerkt\\cache\\document_publications\\39900559-7cdf-4a5c-8d3c-3c781db254f8.xml"
  },
  "issues": []
}