{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n12\nMOTIE VAN HET LID INGE VAN DIJK C.S.\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat het kader voor de financiële verhoudingen tussen overheden is vastgelegd in artikel 2 Financiële-verhoudingswet en artikel 108, derde lid Gemeentewet;\nconstaterende dat artikel 2 Financiële-verhoudingswet zegt dat het Rijk moet aangeven hoe decentrale overheden financiële gevolgen moeten dekken die voortvloeien uit beleidsvoornemens van het Rijk, en artikel 108, derde lid Gemeentewet stelt dat waar sprake is van medebewindstaken het Rijk de kosten die ten laste van gemeenten komen aan hen dient te vergoeden;\nverzoekt de regering de Kamer een overzicht te doen toekomen van alle door gemeenten uitgevoerde medebewindstaken met daarbij de onderbouwing hoe artikel 2 Financiële-verhoudingswet en artikel 108, derde lid Gemeentewet zijn toegepast en dit naast inhoudelijk ook financieel te onderbouwen;\nverzoekt de regering dit overzicht voor behandeling van de Voorjaarsnota 2025 aan de Kamer te doen toekomen,\nen gaat over tot de orde van de dag.\nInge van Dijk\nFlach\nVijlbrief\nGrinwis",
  "content_char_count": 1337,
  "source": {
    "document_id": "b1c6931f-84b6-4d17-ba96-c4b89d133578",
    "document_nummer": "2024D36659",
    "document_soort": "Motie",
    "publication_id": "6b3dc300-4f03-451e-8ad2-7e2009f13246",
    "publication_content_type": "application/xml",
    "publication_length": 2866,
    "cached": false,
    "binary_path": "bronmateriaal-onbewerkt\\cache\\document_publications\\6b3dc300-4f03-451e-8ad2-7e2009f13246.xml"
  },
  "issues": []
}