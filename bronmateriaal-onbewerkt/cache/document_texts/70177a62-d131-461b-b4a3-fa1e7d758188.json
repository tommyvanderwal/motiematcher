{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n250\nMOTIE VAN HET LID KOSTIĆ C.S.\nVoorgesteld\n20 maart 2025\nDe Kamer,\ngehoord de beraadslaging,\noverwegende dat verschillende economen deze week een oproep aan het kabinet deden niet langer te dralen, maar keuzes te maken over de toekomst van de Nederlandse industrie, met name de basisindustrie;\noverwegende dat Nederland het zich niet kan permitteren fundamentele keuzes over toekomstbestendige industrie uit te stellen;\noverwegende dat de Raad van State het kabinet onlangs ook heeft geadviseerd met een visie op de industrie te komen;\noverwegende dat geld, ruimte, netcapaciteit, duurzame energie en arbeid schaars zijn en strategisch moeten worden ingezet;\noverwegende dat de geopolitieke veranderingen en de extra nadruk op Europese strategische autonomie kansen en relevante context bieden voor slimme keuzes;\nverzoekt de regering uiterlijk in Q4 van 2025 met een onderbouwde visie en bijbehorend actieplan te komen voor de toekomst van de Nederlandse industrie en daarbij een integrale afweging te maken in het licht van Europese strategische autonomie, de Clean Industrial Deal, circulaire doelen, gezondheid, schaarse ruimte, woonopgave, natuur, energie, water, arbeidsmarkt en grondstoffen,\nen gaat over tot de orde van de dag.\nKostić\nKoekkoek\nThijssen\nRooderkerk\nBeckerman\nGrinwis",
  "content_char_count": 1390,
  "source": {
    "document_id": "b5c9a6a6-722c-4a46-b8b2-841fa4779ef1",
    "document_nummer": "2025D12193",
    "document_soort": "Motie",
    "publication_id": "70177a62-d131-461b-b4a3-fa1e7d758188",
    "publication_content_type": "application/xml",
    "publication_length": 2950,
    "cached": false,
    "binary_path": "bronmateriaal-onbewerkt\\cache\\document_publications\\70177a62-d131-461b-b4a3-fa1e7d758188.xml"
  },
  "issues": []
}