{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n383\nMOTIE VAN HET LID BROMET C.S.\nVoorgesteld\n20 juni 2024\nDe Kamer,\ngehoord de beraadslaging,\noverwegende dat het enthousiasme onder boeren over ecosysteemdiensten en natuurbeheer groot is, maar dat dit veelal om een aanpassing van de bedrijfsvoering en een financiële investering vraagt;\noverwegende dat het Agrarisch Natuur- en Landschapsbeheer (ANLb) hiervoor nu onvoldoende financiële zekerheid biedt vanwege de korte looptijd;\noverwegende dat het verlengen van contracten naar twaalf jaar binnen het GLB juridisch mogelijk is;\noverwegende dat het agrarisch natuurbeheer en ecosysteemdiensten cruciaal zijn voor het behalen van de doelen uit het NPLG;\noverwegende dat in het hoofdlijnenakkoord is opgenomen dat «agrarisch natuurbeheer en ecosysteemdiensten worden beloond met langjarige marktconforme financiële zekerheid»;\nverzoekt de regering garant te staan voor langjarige contracten van minimaal twaalf jaar om zo boeren die deelnemen aan het ANLb financiële zekerheid te bieden,\nen gaat over tot de orde van de dag.\nBromet\nVedder\nGrinwis",
  "content_char_count": 1143,
  "source": {
    "document_id": "3e45c38e-3841-48f1-b78c-c5a2036d3780",
    "document_nummer": "2024D26019",
    "document_soort": "Motie",
    "publication_id": "9e3b2f06-4953-4151-a4fd-b6694e74fe91",
    "publication_content_type": "application/xml",
    "publication_length": 2689,
    "cached": false,
    "binary_path": "bronmateriaal-onbewerkt\\cache\\document_publications\\9e3b2f06-4953-4151-a4fd-b6694e74fe91.xml"
  },
  "issues": []
}