{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nVoorjaarsnota 2024\nNr.\n20\nGEWIJZIGDE MOTIE VAN DE LEDEN DIJK EN BIKKER TER VERVANGING VAN DIE GEDRUKT ONDER NR. 11\nVoorgesteld\n4 juli 2024\nDe Kamer,\ngehoord de beraadslaging,\nconstaterende dat het Nationaal Programma Leefbaarheid en Veiligheid (NPLV) belangrijke steun geeft aan wijken in verschillende Nederlandse steden om de langdurige achterstelling en problemen aan te pakken;\nconstaterende dat de burgemeesters van de negentien betrokken gemeenten en het Rijk zich hierbij hebben gecommitteerd aan een langjarige inzet van vijftien tot twintig jaar;\noverwegende dat de financiering van dit programma versnipperd en niet structureel is;\nverzoekt de regering in overleg te treden met de 19 NPLV-gemeenten over langjarige voortzetting van het NPLV en de Kamer voorafgaand aan de behandeling van de begroting Volkshuisvesting en Ruimtelijke Ordening te informeren over de uitkomsten,\nen gaat over tot de orde van de dag.\nDijk\nBikker",
  "content_char_count": 1012,
  "source": {
    "document_id": "771a11d0-f0da-4c54-9e11-99be9192202f",
    "document_nummer": "2024D28279",
    "document_soort": "Motie (gewijzigd/nader)",
    "publication_id": "c26cc2e3-613f-44ff-9240-c721e01c2124",
    "publication_content_type": "application/xml",
    "publication_length": 2435,
    "cached": false,
    "binary_path": "bronmateriaal-onbewerkt\\cache\\document_publications\\c26cc2e3-613f-44ff-9240-c721e01c2124.xml"
  },
  "issues": []
}