{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1250\nMOTIE VAN HET LID GIRNWIS C.S\nVoorgesteld\n27 mei 2025\nDe Kamer,\ngehoord de beraadslaging,\noverwegende dat een strikte uitleg van het standstillprincipe, dat stelt dat de\noverwegveiligheid niet mag verslechteren bij gewijzigde verkeersstromen, verregaande toepassing van onderdoorgangen in plaats van overgangen bij nieuw aan te leggen spoor vereist;\noverwegende dat het MIRT-onderzoek naar de Nedersaksenlijn aangeeft dat de realisatie van deze lijn tussen Stadskanaal en Emmen de aanleg van 38 onderdoorgangen vergt;\noverwegende dat dit fors kostenverhogend werkt, terwijl de verkeersintensiteiten op veel landelijke wegen beperkt zijn, waardoor toepassing van onderdoorgangen op al deze plekken de verkeersveiligheid slechts beperkt ten goede komt;\nverzoekt de regering bij de MIRT-verkenning een ruime interpretatie van het standstillprincipe te hanteren en daartoe verschillende scenario's uit te werken, en daarbij minstens een scenario uit te werken waarin op de wegen met de laagste verkeersintensiteit beveiligde overwegen in plaats van\nonderdoorgangen worden toegepast,\nen gaat over tot de orde van de dag.\nGrinwis\nVedder\nOlger van Dijk",
  "content_char_count": 1262,
  "source": {
    "document_id": "27e5dea1-6d07-47c5-989d-011746aabfdc",
    "document_nummer": "2025D24549",
    "document_soort": "Motie",
    "publication_id": "a37f360e-7555-4128-ad36-cd959ef11b6c",
    "publication_content_type": "application/xml",
    "publication_length": 5184,
    "cached": false,
    "binary_path": "bronmateriaal-onbewerkt\\cache\\document_publications\\a37f360e-7555-4128-ad36-cd959ef11b6c.xml"
  },
  "issues": []
}