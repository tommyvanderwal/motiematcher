{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1052\nMOTIE VAN DE LEDEN DRAL EN CEDER\nVoorgesteld\n19 december 2024\nDe Kamer,\ngehoord de beraadslaging,\nconstaterende dat ouderverstoting een groot maatschappelijk probleem is met ernstige en langdurige gevolgen voor het kind en de verstoten ouder, en dat vaders veel vaker worden verstoten dan moeders;\nconstaterende dat rechterlijke uitspraken niet worden nagekomen en dat weinig zaken van ouderverstoting worden aangebracht;\noverwegende dat ouderverstoting internationaal wordt gekwalificeerd als kindermishandeling;\noverwegende dat Denemarken, België en Frankrijk manieren hebben ontwikkeld om ouderverstoting te voorkomen en om afspraken eenvoudiger af te dwingen;\nvan mening dat kinderen tegen deze vorm van kindermishandeling moeten worden beschermd;\nverzoekt de regering de aanpak in Denemarken, België en Frankrijk te bestuderen en gemotiveerd aan te geven welke maatregelen daarvan in Nederland kunnen worden toegepast, en de Kamer hierover medio 2025 te informeren;\nverzoekt de regering om in overleg te treden met het Openbaar Ministerie om effectiever vervolgingsbeleid met betrekking tot ouderverstoting tot stand te brengen,\nen gaat over tot de orde van de dag.\nDral\nCeder",
  "content_char_count": 1278,
  "source": {
    "document_id": "f7f9c4ef-9cac-427a-93b5-5dc469574c7a",
    "document_nummer": "2024D51471",
    "document_soort": "Motie",
    "publication_id": "12bd0fca-2dd5-44cc-adf8-f9726b61af00",
    "publication_content_type": "application/xml",
    "publication_length": 2819,
    "cached": false,
    "binary_path": "bronmateriaal-onbewerkt\\cache\\document_publications\\12bd0fca-2dd5-44cc-adf8-f9726b61af00.xml"
  },
  "issues": []
}