{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 614\nInitiatiefnota van de leden Beckerman en Westerveld over dakloosheid\nNr.\n11\nMOTIE VAN HET LID BRUYNING\nVoorgesteld tijdens het notaoverleg\n22 september 2025\nDe Kamer,\ngehoord de beraadslaging,\nconstaterende dat er een groot tekort is aan betaalbare sociale huurwoningen en dat sommige gemeenten achterblijven bij het realiseren van hun aandeel;\noverwegende dat zonder evenwichtige verdeling de druk op enkele gemeenten te groot wordt en de gezamenlijke doelstelling om dakloosheid te beëindigen vóór 2030 niet haalbaar is;\nverzoekt de regering om instrumenten te ontwikkelen waarmee gemeenten die achterblijven effectief kunnen worden aangesproken en gestimuleerd om hun aandeel in de bouw van sociale huurwoningen en het huisvesten van dakloze gezinnen te leveren, en de Kamer hierover uiterlijk medio 2026 te informeren,\nen gaat over tot de orde van de dag.\nBruyning",
  "content_char_count": 946,
  "source": {
    "document_id": "b204efa6-cdba-44a3-b8e4-6edaff70356c",
    "document_nummer": "2025D40752",
    "document_soort": "Motie",
    "publication_id": "69de22b7-98e6-4906-9636-417a113a2249",
    "publication_content_type": "application/xml",
    "publication_length": 4521,
    "cached": false,
    "binary_path": "bronmateriaal-onbewerkt\\cache\\document_publications\\69de22b7-98e6-4906-9636-417a113a2249.xml"
  },
  "issues": []
}