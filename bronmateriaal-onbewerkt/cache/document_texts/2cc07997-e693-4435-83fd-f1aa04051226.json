{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n27\nMOTIE VAN HET LID INGE VAN DIJK C.S.\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat onlinewinkeldiensten het «buy now, pay later»-model naar de fysieke winkelstraat willen brengen, zodat ook in fysieke winkels achteraf betalen mogelijk wordt;\noverwegende dat de introductie van buy now, pay later bij onlinewinkels heeft geleid leidt tot ongeremd consumentisme, terwijl kwetsbare consumenten en in het bijzonder jongeren onvoldoende worden beschermd tegen de risico's, zoals het ontstaan van problematische schulden;\noverwegende dat uit het ibo Problematische schulden blijkt dat problematische schulden de samenleving jaarlijks 8,5 miljard kosten en dat daarmee de rekening terechtkomt bij de maatschappij terwijl «buy now, pay later»-diensten profiteren;\nverzoekt de regering ervoor te zorgen dat het «buy now, pay later»-model niet wordt ingevoerd in fysieke winkels, en waar nodig maatregelen te nemen om een ongelijk speelveld tussen online en fysieke winkels te verminderen,\nen gaat over tot de orde van de dag.\nInge van Dijk\nGrinwis\nThijssen\nFlach\nKisteman\nZeedijk\nDassen",
  "content_char_count": 1307,
  "source": {
    "document_id": "bce79c16-c566-4ac6-8d62-02cb6be1d7cc",
    "document_nummer": "2024D39336",
    "document_soort": "Motie",
    "publication_id": "2cc07997-e693-4435-83fd-f1aa04051226",
    "publication_content_type": "application/xml",
    "publication_length": 2907,
    "cached": false,
    "binary_path": "bronmateriaal-onbewerkt\\cache\\document_publications\\2cc07997-e693-4435-83fd-f1aa04051226.xml"
  },
  "issues": []
}