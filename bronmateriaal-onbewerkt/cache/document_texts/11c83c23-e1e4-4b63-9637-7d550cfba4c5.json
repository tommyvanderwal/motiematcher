{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n386\nMOTIE VAN HET LID VAN BAARLE\nVoorgesteld\n25 april 2024\nDe Kamer,\ngehoord de beraadslaging,\nconstaterende dat de regering stelt dat binnen de strafrechtketen de IHRA-definitie van antisemitisme gebruikt kan worden voor het herkennen van discriminatie;\noverwegende dat de IHRA-definitie politieke elementen bevat, zoals het als antisemitisme betitelen van het van de staat Israël verlangen van gedrag dat men niet van andere staten verlangt;\nvan mening dat antisemitisme moet worden bestreden, waarbij antisemitisme niet gelijkstaat aan kritiek op de staat Israël;\nverzoekt de regering de IHRA-definitie van antisemitisme geen uitgangspunt te laten zijn in beleid en in de strafrechtketen,\nen gaat over tot de orde van de dag.\nVan Baarle",
  "content_char_count": 846,
  "source": {
    "document_id": "77fc7244-b0c2-4666-b31c-6f8b564ebac9",
    "document_nummer": "2024D17385",
    "document_soort": "Motie",
    "publication_id": "11c83c23-e1e4-4b63-9637-7d550cfba4c5",
    "publication_content_type": "application/xml",
    "publication_length": 2200,
    "cached": false,
    "binary_path": "bronmateriaal-onbewerkt\\cache\\document_publications\\11c83c23-e1e4-4b63-9637-7d550cfba4c5.xml"
  },
  "issues": []
}