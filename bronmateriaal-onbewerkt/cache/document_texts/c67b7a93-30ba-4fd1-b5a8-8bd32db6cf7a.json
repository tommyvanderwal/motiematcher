{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 861\nArbeidsmigratie en sociale zekerheid\nNr.\n135\nMOTIE VAN HET LID BOON C.S.\nVoorgesteld\n10 september 2024\nDe Kamer,\ngehoord de beraadslaging,\nconstaterende dat de boetes voor bedrijven die werknemers uit het buitenland illegaal tewerkstellen, momenteel ontoereikend zijn, zoals aangegeven door de Nederlandse Arbeidsinspectie;\nconstaterende dat in 90% van de gevallen de boetes binnen een jaar kunnen worden terugverdiend, en dat dit in 7 van de 24 onderzochte situaties zelfs binnen drie maanden of minder gebeurt;\noverwegende dat de huidige boetes onvoldoende afschrikwekkend zijn en daardoor geen effectief middel vormen om illegale arbeid tegen te gaan;\noverwegende dat de maximale boete in 2005 is vastgesteld op € 8.000;\nverzoekt de regering om zo spoedig mogelijk te bewerkstelligen dat de genoemde boetes met terugwerkende kracht worden geïndexeerd, en de Kamer te informeren over de tijdsplanning hiervan, uiterlijk voorafgaand aan de behandeling van de SZW-begroting voor 2025,\nen gaat over tot de orde van de dag.\nBoon\nVan Oostenbruggen\nAartsen\nVan der Plas",
  "content_char_count": 1143,
  "source": {
    "document_id": "db7aa642-2b5c-401f-bbc5-34e83b5c6718",
    "document_nummer": "2024D32531",
    "document_soort": "Motie",
    "publication_id": "c67b7a93-30ba-4fd1-b5a8-8bd32db6cf7a",
    "publication_content_type": "application/xml",
    "publication_length": 2638,
    "cached": false,
    "binary_path": "bronmateriaal-onbewerkt\\cache\\document_publications\\c67b7a93-30ba-4fd1-b5a8-8bd32db6cf7a.xml"
  },
  "issues": []
}