{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1214\nMOTIE VAN HET LID PIERIK\nVoorgesteld\n19 februari 2025\nDe Kamer,\ngehoord de beraadslaging,\nconstaterende dat de aanwezigheid van grote aantallen ganzen rondom Schiphol een aanzienlijk risico vormt voor de vliegveiligheid;\noverwegende dat de impact van een vogelaanvaring met een vliegtuig catastrofaal kan zijn en dat adequate populatiebeheersing noodzakelijk is om incidenten te voorkomen;\nconstaterende dat in het nieuwe ganzenbeheerplan 2025â€“2031 van de provincie Noord-Holland de ruimte voor effectief populatiebeheer rondom Schiphol wordt beperkt;\nverzoekt de regering zich in te zetten voor effectief populatiebeheer van ganzen rondom Schiphol om de vliegveiligheid te waarborgen;\nverzoekt de regering in overleg te treden met de provincie Noord-Holland om te waarborgen dat er voldoende ruimte blijft voor adequaat ganzenbeheer binnen een straal van 20 kilometer rondom Schiphol,\nen gaat over tot de orde van de dag.\nPierik",
  "content_char_count": 1033,
  "source": {
    "document_id": "d658cb43-3399-425f-a0e2-431c8221546b",
    "document_nummer": "2025D07070",
    "document_soort": "Motie",
    "publication_id": "cf79e710-3433-4cf3-ab26-fe9860d1a48f",
    "publication_content_type": "application/xml",
    "publication_length": 2409,
    "cached": false,
    "binary_path": "bronmateriaal-onbewerkt\\cache\\document_publications\\cf79e710-3433-4cf3-ab26-fe9860d1a48f.xml"
  },
  "issues": []
}