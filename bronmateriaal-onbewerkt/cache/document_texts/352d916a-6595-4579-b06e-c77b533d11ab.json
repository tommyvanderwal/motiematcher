{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1715\nMOTIE VAN HET LID OUWEHAND\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat het nog altijd is toegestaan om dieren op snikhete dagen op transport te zetten naar het slachthuis, met ernstig dierenleed tot gevolg;\nconstaterende dat de Tweede Kamer de regering al vier jaar lang oproept om over te gaan tot het verlagen van de maximumtemperatuur en dat de beleidsregel in augustus of september 2024 definitief in werking had moeten treden;\nconstaterende dat de beleidsregel helemaal klaarligt en is genotificeerd bij de Europese Commissie en dat niets een snelle inwerkingtreding in de weg staat;\noverwegende dat we moeten voorkomen dat dieren ook deze zomer weer in snikhete transportwagens worden gestopt;\nverzoekt de regering om de beleidsregel voor het verlagen van de maximumtemperatuur voor diertransporten op zeer korte termijn in werking te laten treden,\nen gaat over tot de orde van de dag.\nOuwehand",
  "content_char_count": 1053,
  "source": {
    "document_id": "93a1935f-69cc-4216-9238-771d945af392",
    "document_nummer": "2025D28888",
    "document_soort": "Motie",
    "publication_id": "352d916a-6595-4579-b06e-c77b533d11ab",
    "publication_content_type": "application/xml",
    "publication_length": 4817,
    "cached": false,
    "binary_path": "bronmateriaal-onbewerkt\\cache\\document_publications\\352d916a-6595-4579-b06e-c77b533d11ab.xml"
  },
  "issues": []
}