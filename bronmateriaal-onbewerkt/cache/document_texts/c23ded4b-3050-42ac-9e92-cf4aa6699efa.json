{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVoorjaarsnota 2025\nNr.\n18\nMOTIE VAN HET LID ERGIN\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat het mkb relatief hard wordt geraakt door de maatregelen in de Voorjaarsnota, terwijl het grootbedrijf grotendeels buiten schot blijft;\noverwegende dat het mkb wordt geconfronteerd met een stapeling van lastenverzwaringen, waaronder een verhoging van de arbeidsongeschiktheidspremie en het schrappen van de jaarlijkse verhogingen van belastingkortingen;\noverwegende voorts dat het grootbedrijf in deze Voorjaarsnota nauwelijks bijdraagt aan de dekking van de begroting;\nverzoekt de regering zich in te spannen om een voorstel uit te werken voor een meer evenwichtige verdeling van de lasten, waarbij het grootbedrijf naar draagkracht bijdraagt en een lastenverlichting voor het mkb mogelijk wordt gemaakt,\nen gaat over tot de orde van de dag.\nErgin",
  "content_char_count": 954,
  "source": {
    "document_id": "8510c0df-133d-41b7-95f8-d8fa130855bf",
    "document_nummer": "2025D28758",
    "document_soort": "Motie",
    "publication_id": "c23ded4b-3050-42ac-9e92-cf4aa6699efa",
    "publication_content_type": "application/xml",
    "publication_length": 4443,
    "cached": false,
    "binary_path": "bronmateriaal-onbewerkt\\cache\\document_publications\\c23ded4b-3050-42ac-9e92-cf4aa6699efa.xml"
  },
  "issues": []
}