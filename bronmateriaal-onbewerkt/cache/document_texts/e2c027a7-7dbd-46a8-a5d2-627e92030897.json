{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1329\nMOTIE VAN DE LEDEN BRUYNING EN WELZIJN\nVoorgesteld\n24 april 2025\nDe Kamer,\ngehoord de beraadslaging,\nconstaterende dat er signalen zijn van fraude bij de toekenning van energielabels, zoals recentelijk onderzocht en gerapporteerd door Het Financieele Dagblad;\noverwegende dat het energielabel van invloed is op de hoogte van de huurprijs, de koopprijs van woningen en de hoogte van de hypotheek die verstrekt kan worden;\noverwegende dat onjuiste of frauduleuze energielabels daardoor kunnen leiden tot misleiding van consumenten, oneerlijke concurrentie en onterechte financiële voordelen;\nconstaterende dat er in 2025 een wetsvoorstel aan de Kamer voorgelegd zal worden om de onafhankelijke toezichthouder te introduceren en het toezicht verder vorm te geven;\nverzoekt de Minister om te verkennen wat er nodig is om datagedreven metingen de norm te maken bij het vaststellen van een energielabel, daarbij financiële instellingen zoals banken te betrekken om de voor hen mogelijke gevolgen in kaart te brengen wanneer een woning voorzien blijkt van een te hoog energielabel, en haar bevindingen uiterlijk september 2025 met de Kamer te delen,\nen gaat over tot de orde van de dag.\nBruyning\nWelzijn",
  "content_char_count": 1317,
  "source": {
    "document_id": "2e77c93c-0800-4aac-b40a-a7c84cb1ba6f",
    "document_nummer": "2025D18893",
    "document_soort": "Motie",
    "publication_id": "e2c027a7-7dbd-46a8-a5d2-627e92030897",
    "publication_content_type": "application/xml",
    "publication_length": 5050,
    "cached": false,
    "binary_path": "bronmateriaal-onbewerkt\\cache\\document_publications\\e2c027a7-7dbd-46a8-a5d2-627e92030897.xml"
  },
  "issues": []
}