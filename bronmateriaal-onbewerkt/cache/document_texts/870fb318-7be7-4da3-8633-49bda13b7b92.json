{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n85\nMOTIE VAN DE LEDEN SIX DIJKSTRA EN MICHON-DERKZEN\nVoorgesteld\n21 november 2024\nDe Kamer,\ngehoord de beraadslaging,\nvan mening dat de samenleving weerstand moet kunnen bieden tegen grote dreigingen, zoals hybride aanvallen, uitval en storingen;\nconstaterende dat het WODC met de weerbaarheidsmatrix een wetenschappelijke methodiek heeft laten ontwikkelen voor het meten van weerbaarheid;\nverzoekt de regering op basis van die methodiek en in overleg met sectoren te komen tot sectorspecifieke, objectieve standaarden voor het basisweerbaarheidsniveau van Nederlandse organisaties en processen;\nverzoekt de regering te bevorderen dat decentrale bestuurders actief mee worden genomen in het opstellen van de standaarden,\nen gaat over tot de orde van de dag.\nSix Dijkstra\nMichon-Derkzen",
  "content_char_count": 977,
  "source": {
    "document_id": "d5dcbf64-24e4-4dbe-b9c9-137c3eb51f72",
    "document_nummer": "2024D45480",
    "document_soort": "Motie",
    "publication_id": "870fb318-7be7-4da3-8633-49bda13b7b92",
    "publication_content_type": "application/xml",
    "publication_length": 2454,
    "cached": false,
    "binary_path": "bronmateriaal-onbewerkt\\cache\\document_publications\\870fb318-7be7-4da3-8633-49bda13b7b92.xml"
  },
  "issues": []
}