{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 578\nWijziging van de Pensioenwet, de Wet op de loonbelasting 1964 en enige andere wetten in verband met de verlenging van de transitieperiode naar het nieuwe pensioenstelsel\nNr.\n21\nMOTIE VAN HET LID JOSEPH\nVoorgesteld\n23 april 2025\nDe Kamer,\ngehoord de beraadslaging,\nconstaterende dat koopkrachtbehoud een belangrijke doelstelling is voor pensioenen omdat inflatierisico een van de grootste risico's is voor gepensioneerden;\noverwegende dat verschillende adviesbureaus (waaronder Ortec, Confident en WTW) aangeven dat het ontwerp van de Wet toekomst pensioenen niet gericht is op directe koopkrachtbescherming en dat de wetgeving het sturen op koopkrachtbehoud zelfs ontmoedigt;\noverwegende dat het behoud van voldoende koopkracht ontzettend belangrijk is voor de bestaanszekerheid van (toekomstige) gepensioneerden, in het bijzonder in tijden van hoge inflatie;\nverzoekt de regering sociale partners en pensioenfondsen te verplichten een koopkrachtambitie te formuleren voor pensioenuitkeringen in termen van een beoogd percentage van de prijs- of looninflatie,\nen gaat over tot de orde van de dag.\nJoseph",
  "content_char_count": 1181,
  "source": {
    "document_id": "9bce2ec1-2b3e-4cb5-9591-b15944ebed56",
    "document_nummer": "2025D18736",
    "document_soort": "Motie",
    "publication_id": "4d1305c6-82cf-4887-8b39-555e60286b0e",
    "publication_content_type": "application/xml",
    "publication_length": 4961,
    "cached": false,
    "binary_path": "bronmateriaal-onbewerkt\\cache\\document_publications\\4d1305c6-82cf-4887-8b39-555e60286b0e.xml"
  },
  "issues": []
}