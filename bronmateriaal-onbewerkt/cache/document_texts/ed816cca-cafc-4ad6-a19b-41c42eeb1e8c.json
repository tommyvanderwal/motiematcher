{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3380\nMOTIE VAN DE LEDEN DIEDERIK VAN DIJK EN VAN DER PLAS\nVoorgesteld\n13 februari 2025\nDe Kamer,\ngehoord de beraadslaging,\nconstaterende dat uit de maatschappelijke kosten-batenanalyse van de gemeente Westerwolde duidelijk naar voren komt dat een steeds groter wordende groep inwoners zijn dagelijkse boodschappen niet meer in het dorp Ter Apel doet, maar naar winkels in de omliggende dorpen gaat;\nconstaterende dat dit voor winkeliers betekent dat zij te maken hebben met soms forse inkomstenderving;\nconstaterende dat het Rijk heeft toegezegd om op dit punt te zoeken naar een oplossing;\nverzoekt de regering op zeer korte termijn opties uit te werken voor hoe de inkomstenderving aan winkeliers in Ter Apel vergoed kan worden,\nen gaat over tot de orde van de dag.\nDiederik van Dijk\nVan der Plas",
  "content_char_count": 900,
  "source": {
    "document_id": "765363e0-12fa-49dd-a963-050929ebd6ef",
    "document_nummer": "2025D06279",
    "document_soort": "Motie",
    "publication_id": "ed816cca-cafc-4ad6-a19b-41c42eeb1e8c",
    "publication_content_type": "application/xml",
    "publication_length": 2325,
    "cached": false,
    "binary_path": "bronmateriaal-onbewerkt\\cache\\document_publications\\ed816cca-cafc-4ad6-a19b-41c42eeb1e8c.xml"
  },
  "issues": []
}