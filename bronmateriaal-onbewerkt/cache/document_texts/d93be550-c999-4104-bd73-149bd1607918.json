{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1216\nMOTIE VAN HET LID RAJKOWSKI\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat een sociaal en veilig onderwijs- en onderzoeksklimaat op onderwijsinstellingen een randvoorwaarde is om de academische vrijheid te borgen, te beschermen en uit te oefenen;\nconstaterende dat zware overtredingen van de huisregels van onderwijsinstellingen, zoals vernieling van eigendom, intimidatie van personeel of studenten, of dreiging met geweld, tot onveilige situaties leiden, die de academische vrijheid be√Ønvloeden of beperken;\nvan mening dat de academische vrijheid een onmisbaar principe is;\nverzoekt de regering om in overleg te gaan met diverse colleges van bestuur om te bezien wat zij nodig hebben om bij zware overtredingen van de huisregels altijd in te grijpen, en de Kamer hierover uiterlijk Q1 2026 te informeren;\nverzoekt de regering voorts deze colleges te vragen altijd sancties te verbinden aan het overtreden van die huisregels, bijvoorbeeld door het doen van aangifte, zodat de schade bij vernielingen verhaald kan worden of fysieke intimidatie en geweld aangepakt kunnen worden,\nen gaat over tot de orde van de dag.\nRajkowski",
  "content_char_count": 1294,
  "source": {
    "document_id": "379162b9-8df5-4ce0-81ea-45daca558edf",
    "document_nummer": "2025D42862",
    "document_soort": "Motie",
    "publication_id": "d93be550-c999-4104-bd73-149bd1607918",
    "publication_content_type": "application/xml",
    "publication_length": 5062,
    "cached": false,
    "binary_path": "bronmateriaal-onbewerkt\\cache\\document_publications\\d93be550-c999-4104-bd73-149bd1607918.xml"
  },
  "issues": []
}