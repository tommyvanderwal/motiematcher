{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n833\nMOTIE VAN HET LID DANIËLLE JANSEN\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat roken de grootste risicofactor is voor kanker en chronische ziekten met hoge zorgkosten, hoge maatschappelijke kosten en grote sociaaleconomische gezondheidsverschillen;\nconstaterende dat volgens het Trimbos-instituut circa 80% van de rokers wil stoppen met roken, maar dat in 2024 slechts 35,3% van hen in het voorgaande jaar een serieuze stoppoging heeft ondernomen;\noverwegende dat het onbekend is in hoeverre het percentage van rokers dat wil stoppen, zich vertaalt naar daadwerkelijk gebruik van organisaties die begeleiding bieden, terwijl de kans op succesvol stoppen tot twee keer zo groot kan zijn met professionele ondersteuning;\nverzoekt de regering om, samen met experts en gemeenten, de toeleiding naar bestaande bewezen effectieve stoppen-met-rokenondersteuning te versterken, en de Kamer over de voortgang hiervan te informeren voor het einde van het jaar,\nen gaat over tot de orde van de dag.\nDaniëlle Jansen",
  "content_char_count": 1152,
  "source": {
    "document_id": "ea7be10c-e53c-491a-bcba-42d2114185f0",
    "document_nummer": "2025D27112",
    "document_soort": "Motie",
    "publication_id": "451fb4b5-ecbd-44b8-be5f-f8705e4fd5e9",
    "publication_content_type": "application/xml",
    "publication_length": 4755,
    "cached": false,
    "binary_path": "bronmateriaal-onbewerkt\\cache\\document_publications\\451fb4b5-ecbd-44b8-be5f-f8705e4fd5e9.xml"
  },
  "issues": []
}