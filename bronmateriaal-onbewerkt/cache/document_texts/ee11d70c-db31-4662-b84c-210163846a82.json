{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1227\nMOTIE VAN HET LID FLACH C.S.\nVoorgesteld\n5 december 2024\nDe Kamer,\ngehoord de beraadslaging,\nconstaterende dat de leennormen voor hypotheekverstrekking jaarlijks worden vastgesteld op basis van een advies van het Nibud;\noverwegende dat door de huidige systematiek van het vaststellen van leennormen enkel rekening wordt gehouden met de woonlasten van individuele hypotheeknemers;\noverwegende dat andere effecten, zoals de macro-economische gevolgen op de woningmarkt en de effecten op woningprijzen, niet meegewogen worden, waardoor nauwelijks rekening gehouden wordt met langetermijneffecten;\nverzoekt de regering bij wijzigingen van leennormen voortaan meerdere adviezen te vragen, in ieder geval van De Nederlandsche Bank, en deze mee te wegen in het vaststellen van de leennormen,\nen gaat over tot de orde van de dag.\nFlach\nVijlbrief\nVedder\nGrinwis",
  "content_char_count": 973,
  "source": {
    "document_id": "aaf7a019-762c-47fc-98e3-6b66aca40295",
    "document_nummer": "2024D47975",
    "document_soort": "Motie",
    "publication_id": "ee11d70c-db31-4662-b84c-210163846a82",
    "publication_content_type": "application/xml",
    "publication_length": 2444,
    "cached": false,
    "binary_path": "bronmateriaal-onbewerkt\\cache\\document_publications\\ee11d70c-db31-4662-b84c-210163846a82.xml"
  },
  "issues": []
}