{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n969\nMOTIE VAN HET LID ELLIAN\nVoorgesteld\n11 september 2024\nDe Kamer,\ngehoord de beraadslaging,\nconstaterende dat de extra beveiligde inrichting feitelijk zo goed als vol zit met gedetineerden van wie een extreem hoog veiligheidsrisico uitgaat zoals criminele kopstukken;\nconstaterende dat deze gedetineerden mede door de verbouwing van de ebi tot eind 2026 niet meer voldoende van elkaar gespreid kunnen worden;\nconstaterende dat onderling contact tussen gedetineerden in de ebi, met name tussen de criminele kopstukken, tot onaanvaardbare maatschappelijke risico's leidt;\nvan mening dat in de ebi leden en vermeende leden van een crimineel samenwerkingsverband geen contact met elkaar moeten kunnen hebben en dit nog uitdrukkelijker geldt voor het criminele samenwerkingsverband van Ridouan Taghi;\nverzoekt de regering om zo veel mogelijk een individueel programma, dus niet in groepen, als uitgangspunt te hanteren in de extra beveiligde inrichting,\nen gaat over tot de orde van de dag.\nEllian",
  "content_char_count": 1101,
  "source": {
    "document_id": "280a6f51-697e-422f-8402-3853c2647968",
    "document_nummer": "2024D32776",
    "document_soort": "Motie",
    "publication_id": "74103f1e-8786-4dbd-a64b-9e7a9ad1ec26",
    "publication_content_type": "application/xml",
    "publication_length": 2475,
    "cached": false,
    "binary_path": "bronmateriaal-onbewerkt\\cache\\document_publications\\74103f1e-8786-4dbd-a64b-9e7a9ad1ec26.xml"
  },
  "issues": []
}