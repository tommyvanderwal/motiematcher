{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n716\nMOTIE VAN HET LID BIKKER C.S.\nVoorgesteld\n11 december 2024\nDe Kamer,\ngehoord de beraadslaging,\noverwegende dat problemen die binnen de context van een (gezins-)systeem plaatsvinden het beste daar opgelost kunnen worden, waarbij de inzet van relatie- en gezinstherapeuten, oftewel systeemtherapeuten, van grote toegevoegde waarde is;\nconstaterende dat systeemtherapeuten evidencebased ggz-zorg bieden maar niet zijn opgenomen op de beroepenlijst van het zorgprestatiemodel (zpm), waardoor zij alleen op een ander beroep mogen declareren en niet naar behoren worden ingezet;\noverwegende dat voor de beroepen wo-psycholoog, wo-orthopedagoog en ervaringsdeskundige werker eenzelfde probleem gold, maar dat zij via de hardheidsclausule alsnog op de beroepenlijst zijn geplaatst omdat er anders grote capaciteitsproblemen in de ggz zouden ontstaan;\nverzoekt de regering in overleg met de sector te bevorderen dat voor erkende systeemtherapeuten, opgenomen in het register van de Nederlandse Vereniging voor Relatie- en Gezinstherapie (NVRG), de hardheidsclausule van toepassing wordt verklaard, zodat ze alsnog op de zpm-beroepenlijst worden geplaatst, en de Kamer hierover in het voorjaar van 2025 te informeren,\nen gaat over tot de orde van de dag.\nBikker\nVan den Hil\nJoseph",
  "content_char_count": 1384,
  "source": {
    "document_id": "f741d675-fa6e-462e-9345-52ff2e97563a",
    "document_nummer": "2024D49016",
    "document_soort": "Motie",
    "publication_id": "b4fc686d-ba75-4946-88bf-cacfdaed079e",
    "publication_content_type": "application/xml",
    "publication_length": 2831,
    "cached": false,
    "binary_path": "bronmateriaal-onbewerkt\\cache\\document_publications\\b4fc686d-ba75-4946-88bf-cacfdaed079e.xml"
  },
  "issues": []
}