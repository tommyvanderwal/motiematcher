{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 234\nToekomstig sportbeleid\nNr.\n413\nMOTIE VAN DE LEDEN MOHANDIS EN VAN NISPEN\nVoorgesteld\n3 september 2025\nDe Kamer,\ngehoord de beraadslaging,\nconstaterende dat het aantal kinderen zonder zwemdiploma de afgelopen jaren is verdubbeld van 6% naar 13%, en dit percentage alsmaar stijgt;\nconstaterende dat niet alleen kinderen uit arme gezinnen, maar ook uit middeninkomens minder vaak een zwemdiploma hebben;\noverwegende dat armoederegelingen niet altijd toegankelijk of voldoende toereikend zijn en dat die in ons waterrijk land geen luxe zijn, maar een recht behoren te zijn;\noverwegende dat naar aanleiding van de aangenomen motie-Van Nispen/Mohandis (\n36 410-XVI, nr. 127\n) een onderzoek is gepubliceerd met verschillende scenario's en alternatieven voor schoolzwemmen;\nverzoekt de regering in samenwerking met gemeentes en scholen te onderzoeken hoe diplomazwemmen voor kinderen zonder A-diploma buiten onderwijstijd in groep zes kan worden vormgegeven;\nverzoekt de regering om te onderzoeken wat er nodig is om het A-diploma zonder financiÃ«le drempels als algemene basisvoorziening in te richten met betrekking tot voldoende zwembadwater en genoeg opgeleide zweminstructeurs, wat gemeentes op dit moment al uitgeven om het A-diploma kosteloos aan te bieden, waar de verantwoordelijkheid het best kan liggen en wat een mogelijk tijdpad hiervoor is,\nen gaat over tot de orde van de dag.\nMohandis\nVan Nispen",
  "content_char_count": 1480,
  "source": {
    "document_id": "7632d73b-3e98-4e76-a6c6-2f9a05388809",
    "document_nummer": "2025D36968",
    "document_soort": "Motie",
    "publication_id": "5b64d576-0002-49e6-8f48-d4f16009bd0c",
    "publication_content_type": "application/xml",
    "publication_length": 5371,
    "cached": false,
    "binary_path": "bronmateriaal-onbewerkt\\cache\\document_publications\\5b64d576-0002-49e6-8f48-d4f16009bd0c.xml"
  },
  "issues": []
}