{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n272\nMOTIE VAN DE LEDEN VEROUDEN EN POSTMA\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat het kabinet recentelijk (aanvullend) 17 miljoen euro heeft vrijgemaakt voor de verduurzaming van cluster 6;\nconstaterende dat dit budget gereserveerd is voor ondersteuning van de casusaanpak en de regioaanpak voor cluster 6 onder het actieplan 2.0, in de zin van bijvoorbeeld kennisdeling en procesbegeleiding;\noverwegende dat deze middelen dan niet concreet of rechtstreeks ingezet kunnen worden voor de forse investeringen die cluster 6-bedrijven moeten doen in hun fabrieken;\nverzoekt de regering om ten minste de helft van het aanvullende budget aan te wenden voor verduurzamingsinvesteringen die groepen bedrijven moeten doen binnen de regioaanpak ten behoeve van de duurzame energievoorziening in hun regio (bijvoorbeeld energiehubs, aankoop van windmolens en/of zonnepanelen en/of batterijen) die ze niet kunnen financieren uit bestaande rijkssubsidies,\nen gaat over tot de orde van de dag.\nVerouden\nPostma",
  "content_char_count": 1134,
  "source": {
    "document_id": "3347199d-0cdc-4fbc-b7fc-8028b465fe01",
    "document_nummer": "2025D42937",
    "document_soort": "Motie",
    "publication_id": "56f62389-2e00-4324-bf58-97ab5faacdb8",
    "publication_content_type": "application/xml",
    "publication_length": 4891,
    "cached": false,
    "binary_path": "bronmateriaal-onbewerkt\\cache\\document_publications\\56f62389-2e00-4324-bf58-97ab5faacdb8.xml"
  },
  "issues": []
}