{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n70\nMOTIE VAN DE LEDEN PATERNOTTE EN STOFFER\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat een derde van de 15-jarigen onvoldoende geletterd is;\nconstaterende dat uit het PISA-onderzoek in 2018 al bleek dat Nederlandse kinderen excelleren in informatie opzoeken in teksten, maar fors onder gemiddeld scoren op het evalueren van en reflecteren op teksten;\noverwegende dat sinds de eeuwwisseling een nadruk is ontstaan op begrijpend lezen en leesstrategieÃ«n, met korte teksten en begrijpend lezen als apart vak;\nverzoekt de regering vooruitlopend op de curriculumherziening de focus van het leesonderwijs te verleggen door scholen nadrukkelijk in staat te stellen bewezen effectief leesonderwijs te geven met kennisrijke teksten in combinatie met andere vakgebieden,\nen gaat over tot de orde van de dag.\nPaternotte\nStoffer",
  "content_char_count": 1061,
  "source": {
    "document_id": "14d215ce-c95d-4e58-9610-13d487b4debf",
    "document_nummer": "2024D01324",
    "document_soort": "Motie",
    "publication_id": "f92068f6-ef7d-44a9-9a02-258ca56571b7",
    "publication_content_type": "application/xml",
    "publication_length": 2541,
    "cached": false,
    "binary_path": "bronmateriaal-onbewerkt\\cache\\document_publications\\f92068f6-ef7d-44a9-9a02-258ca56571b7.xml"
  },
  "issues": []
}