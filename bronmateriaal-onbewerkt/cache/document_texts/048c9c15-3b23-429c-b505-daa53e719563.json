{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 934\nDouane\nNr.\n88\nMOTIE VAN HET LID VAN EIJK\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat bedrijven getroffen zijn door navorderingen door de Douane vanwege het overschrijden van hoeveelheid of waarde in de aanvraag van een zogenaamde «vergunning bijzondere douaneregeling»;\noverwegende dat deze navorderingen het voortbestaan van gezonde bedrijven in gevaar kunnen brengen;\noverwegende dat een te lage inschatting bij de aanvraag van de vergunning de betreffende bedrijven geen enkel (fiscaal) voordeel verschaft;\noverwegende dat wanneer bedrijven deze omissie zelf zouden hebben geconstateerd en verzocht zouden hebben om aanpassing, dit geen enkele consequentie zou hebben voor het bedrijf of de Douane;\nverzoekt de regering onnodige navorderingen door administratieve omissies voor bedrijven te voorkomen door bij de Europese Commissie aan te dringen op:\n•\nhet opnemen in de Guidance Special Procedures van een voorbeeld van hoeveelheid-/waardeoverschrijding waaruit volgt dat dit met terugwerkende kracht kan worden hersteld;\n•\neen wijziging van de Gedelegeerde Verordening van het Douanewetboek van de Unie zodat een hoeveelheid-/waardeoverschrijding als een verzuim zonder werkelijke gevolgen kan worden toegepast;\nverzoekt de regering naar analogie van de City Jet-zaak (REM 01/2019) van de Republiek Ierland, bij de Europese Commissie te bepleiten dat de gunstige tariefbehandeling van toepassing blijft als de hoeveelheid/waarde is overschreden;\nverzoekt de regering de Kamer te informeren over de voortgang in de periodieke stand-van-zakenbrief,\nen gaat over tot de orde van de dag.\nVan Eijk",
  "content_char_count": 1713,
  "source": {
    "document_id": "94a9479f-21d3-4c7b-a082-6d0fd91ab506",
    "document_nummer": "2025D02078",
    "document_soort": "Motie",
    "publication_id": "048c9c15-3b23-429c-b505-daa53e719563",
    "publication_content_type": "application/xml",
    "publication_length": 3544,
    "cached": false,
    "binary_path": "bronmateriaal-onbewerkt\\cache\\document_publications\\048c9c15-3b23-429c-b505-daa53e719563.xml"
  },
  "issues": []
}