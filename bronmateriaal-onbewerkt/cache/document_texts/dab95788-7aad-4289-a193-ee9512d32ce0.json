{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n545\nMOTIE VAN HET LID KOSTIĆ C.S.\nVoorgesteld\n24 april 2025\nDe Kamer,\ngehoord de beraadslaging,\nconstaterende dat het kabinet een milieueffectrapportage (MER) gaat uitvoeren voor de integrale herziening van het nieuwe luchthavenbesluit (LVB) om te toetsen of aan gelijkwaardigheidscriteria wordt voldaan;\nconstaterende dat het kabinet momenteel enkel de effecten van 460.000 tot 500.000 vluchten in de MER wil gaan onderzoeken;\nconstaterende dat uit onderzoeken blijkt dat om de geluidshinder voldoende te verminderen, een bandbreedte van maximaal 400.000 tot 460.000 vluchten nodig is;\nconstaterende dat uit onderzoeken blijkt dat met die bandbreedte Schiphol ook nog zijn gewenste netwerk kan faciliteren;\nverzoekt de regering om in de MER voor de integrale herziening van het LVB de bandbreedte aan te passen van 460.000 tot 500.000 vluchten naar 400.000 tot 500.000 vluchten, zodat ook scenario's met vluchtaantallen opgenomen zijn waarvan eerdere onderzoeken hebben aangetoond dat aan gelijkwaardigheidscriteria voldaan wordt,\nen gaat over tot de orde van de dag.\nKostić\nBamenga\nDe Hoop",
  "content_char_count": 1198,
  "source": {
    "document_id": "b2b6e709-4038-4459-bf73-38aad3dbb151",
    "document_nummer": "2025D18821",
    "document_soort": "Motie",
    "publication_id": "dab95788-7aad-4289-a193-ee9512d32ce0",
    "publication_content_type": "application/xml",
    "publication_length": 5113,
    "cached": false,
    "binary_path": "bronmateriaal-onbewerkt\\cache\\document_publications\\dab95788-7aad-4289-a193-ee9512d32ce0.xml"
  },
  "issues": []
}