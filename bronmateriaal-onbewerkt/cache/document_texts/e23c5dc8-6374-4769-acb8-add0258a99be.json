{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 045\nSituatie in Oekraïne\nNr.\n225\nMOTIE VAN HET LID PATERNOTTE C.S.\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de grootschalige Russische agressieoorlog in Oekraïne gepaard gaat met grove schendingen van het internationaal recht, zoals het ontvoeren van Oekraïense kinderen, het bombarderen van ziekenhuizen en het martelen van Oekraïense krijgsgevangen;\noverwegende dat is besloten tot oprichting van een speciaal tribunaal;\noverwegende dat Nederland reeds gastland is van veel internationale hoven en tribunalen, gevestigd in de internationale stad van vrede en recht;\noverwegende dat het kabinet voornemens is om op korte termijn een besluit te nemen over het al dan niet vestigen van het tribunaal in Nederland;\noverwegende dat een zorgvuldige vestiging van het tribunaal vereist dat tijdig wordt gezorgd voor adequate randvoorwaarden, waaronder maatregelen ter bescherming van de binnenlandse veiligheid;\nverzoekt het kabinet positief te besluiten over de vestiging van het agressietribunaal in Den Haag, dit besluit zo snel als mogelijk over te brengen aan internationale partners en de voorbereidingen voor de oprichting van het agressietribunaal te starten,\nen gaat over tot de orde van de dag.\nPaternotte\nVan Hijum\nTimmermans\nBoswijk\nYeşilgöz-Zegerius\nDassen\nDobbe\nCeder\nEerdmans\nTeunissen\nVan Baarle",
  "content_char_count": 1423,
  "source": {
    "document_id": "7648c943-e54c-4341-8332-1b5ac9a6398a",
    "document_nummer": "2025D38801",
    "document_soort": "Motie",
    "publication_id": "e23c5dc8-6374-4769-acb8-add0258a99be",
    "publication_content_type": "application/xml",
    "publication_length": 6242,
    "cached": false,
    "binary_path": "bronmateriaal-onbewerkt\\cache\\document_publications\\e23c5dc8-6374-4769-acb8-add0258a99be.xml"
  },
  "issues": []
}