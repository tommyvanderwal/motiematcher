{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n758\nMOTIE VAN HET LID SIX DIJKSTRA C.S.\nVoorgesteld\n28 mei 2025\nDe Kamer,\ngehoord de beraadslaging,\noverwegende dat medewerkers van woningcorporaties vaak goed zicht hebben op huurders die mogelijk hulp of zorg nodig hebben;\noverwegende dat zij daarom een belangrijke rol kunnen spelen in de vroegsignalering van mensen met verward of zorgwekkend gedrag;\nconstaterende dat deze signalen in de praktijk echter vaak niet gemeld worden, omdat deze medewerkers niet weten waar ze hun zorgen kunnen uiten of daarin terughoudend zijn vanwege privacywetgeving zoals de AVG;\nverzoekt de regering in kaart te brengen welke belemmeringen zich voordoen in het kader van vroegsignalering door medewerkers van woningcorporaties van verward en zorgwekkend gedrag;\nverzoekt de regering te bevorderen dat deze medewerkers hier op een laagdrempelige manier meldingen over kunnen doen en, indien dat noodzakelijk is, een aanvullende wetswijziging hiertoe voor te bereiden,\nen gaat over tot de orde van de dag.\nSix Dijkstra\nMichon-Derkzen\nDiederik van Dijk\nVan der Werf\nKrul\nMutluer\nEerdmans",
  "content_char_count": 1182,
  "source": {
    "document_id": "117f1019-5a69-4e03-b833-82a0f21a4adc",
    "document_nummer": "2025D25089",
    "document_soort": "Motie",
    "publication_id": "0aa1dd9d-cfa7-49c5-ab74-4e8c4824c389",
    "publication_content_type": "application/xml",
    "publication_length": 5488,
    "cached": false,
    "binary_path": "bronmateriaal-onbewerkt\\cache\\document_publications\\0aa1dd9d-cfa7-49c5-ab74-4e8c4824c389.xml"
  },
  "issues": []
}