{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 687\nInitiatiefnota van de leden Bromet en Van Campen over «De wijsheid in pacht»\nNr.\n12\nMOTIE VAN DE LEDEN MEULENKAMP EN DE HOOP\nVoorgesteld tijdens het Notaoverleg van\n2 juni 2025\nDe Kamer,\ngehoord de beraadslaging,\noverwegende dat informele pacht kan leiden tot onduidelijkheden en juridische geschillen en dat het daarmee niet in het belang is van de rechtszekerheid van zowel de pachter als de verpachter;\nvan mening dat het onwenselijk is als pachter en verpachters per definitie een jurist nodig hebben om ingewikkelde pachtovereenkomsten te sluiten;\nverzoekt de regering om de herziening van het pachtstelsel zo in te richten dat het in beginsel relatief eenvoudig is om een formeel pachtcontract op te stellen, zodat pachters en verpachters gestimuleerd worden om schriftelijke overeenkomsten naar de grondkamer op te sturen,\nen gaat over tot de orde van de dag.\nMeulenkamp\nDe Hoop",
  "content_char_count": 963,
  "source": {
    "document_id": "1cc935b7-d0e8-4df1-82fd-64bad689460b",
    "document_nummer": "2025D25699",
    "document_soort": "Motie",
    "publication_id": "942b305c-c1cc-459e-a1a4-35fabe6ca7ac",
    "publication_content_type": "application/xml",
    "publication_length": 4691,
    "cached": false,
    "binary_path": "bronmateriaal-onbewerkt\\cache\\document_publications\\942b305c-c1cc-459e-a1a4-35fabe6ca7ac.xml"
  },
  "issues": []
}