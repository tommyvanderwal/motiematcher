{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3334\nMOTIE VAN DE LEDEN BOOMSMA EN RAJKOWSKI\nVoorgesteld\n19 december 2024\nDe Kamer,\ngehoord de beraadslaging,\noverwegende dat kinderen nog steeds soms langere tijd in de noodopvang verblijven;\noverwegende dat de Minister aangeeft dat dit «reden is tot grote zorg, omdat kinderen niet de aandacht en begeleiding krijgen die ze nodig hebben»;\noverwegende dat maatregelen die de uit- en doorstroom bevorderen en de instroom beperken daarbij op termijn oplossingen kunnen bieden, maar ook op korte termijn inzet noodzakelijk is;\nverzoekt de regering zich maximaal in te spannen om:\n•\ngezinnen met minderjarige kinderen met voorrang te plaatsen in noodopvanglocaties die geschikt zijn voor kinderen en waar zij toegang hebben tot de faciliteiten en de begeleiding die ze nodig hebben;\n•\nindien die onvoldoende beschikbaar zijn, zo snel mogelijk aanvullende maatregelen te nemen om die faciliteiten en begeleiding daar alsnog ter beschikking te stellen;\n•\ndaarbij in kaart te brengen welke faciliteiten aanwezig zijn bij (nood)opvanglocaties,\nen gaat over tot de orde van de dag.\nBoomsma\nRajkowski",
  "content_char_count": 1193,
  "source": {
    "document_id": "7f589c18-8dc7-4165-bc29-9d30206d0fae",
    "document_nummer": "2024D51548",
    "document_soort": "Motie",
    "publication_id": "21843dc8-0b1c-4620-af89-25d47a84d61a",
    "publication_content_type": "application/xml",
    "publication_length": 3089,
    "cached": false,
    "binary_path": "bronmateriaal-onbewerkt\\cache\\document_publications\\21843dc8-0b1c-4620-af89-25d47a84d61a.xml"
  },
  "issues": []
}