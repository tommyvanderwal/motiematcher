{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n68\nMOTIE VAN HET LID MUTLUER\nVoorgesteld\n21 november 2024\nDe Kamer,\ngehoord de beraadslaging,\noverwegende dat ondanks de toename van taken en bevoegdheden voor gemeenten in het kader van handhaving van de openbare orde en veiligheid de investeringen daarbij achtergebleven zijn;\noverwegende dat uit cijfers van het Ministerie van Justitie en Veiligheid blijkt dat er voor gemeentelijke uitvoering van diverse veiligheidsopgaven een structureel tekort bestaat;\nverzoekt de regering om in samenspraak met de VNG in kaart te brengen welke impact en welk effect dit structurele tekort op de gemeentelijke uitvoering van veiligheidsopgaven heeft en daar voor de zomer van 2025 concrete oplossingen voor aan te dragen,\nen gaat over tot de orde van de dag.\nMutluer",
  "content_char_count": 949,
  "source": {
    "document_id": "8317106b-831e-42c8-add4-d74b4ad31ccf",
    "document_nummer": "2024D45463",
    "document_soort": "Motie",
    "publication_id": "a638f118-811e-480d-abce-fd792e8a485d",
    "publication_content_type": "application/xml",
    "publication_length": 2334,
    "cached": false,
    "binary_path": "bronmateriaal-onbewerkt\\cache\\document_publications\\a638f118-811e-480d-abce-fd792e8a485d.xml"
  },
  "issues": []
}