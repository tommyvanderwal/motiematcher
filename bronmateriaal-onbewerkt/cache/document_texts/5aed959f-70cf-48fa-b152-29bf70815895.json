{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n380\nMOTIE VAN HET LID CHAKOR\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat uit de Jaarrapportage Bedrijfsvoering Rijk blijkt dat de overheid juist meer in plaats van minder externen inhuurt en dat ruim 15% van de totale personeelsbudgetten voor externe inhuur fors meer bedraagt dan de Roemernorm;\noverwegende dat de rijksoverheid en ook decentrale overheden vaak consultants moeten inhuren om belangrijke taken te kunnen uitvoeren;\noverwegende dat een voorgenomen nullijn niet zal bijdragen aan de aantrekkelijkheid van de rijksoverheid als werkgever;\nvan mening dat de overheid niet te afhankelijk moet zijn van extern ingehuurde consultants en voldoende deskundigheid in huis dient te hebben om belangrijke overheidstaken uit te kunnen voeren;\nverzoekt de regering met een plan van aanpak te komen om de afhankelijkheid van de rijksoverheid van consultants te verkleinen en de Kamer hierover voor de begrotingsbehandeling voor het jaar 2026 te informeren,\nen gaat over tot de orde van de dag.\nChakor",
  "content_char_count": 1147,
  "source": {
    "document_id": "83ac4f21-0575-4f05-9b91-5bdf824b3609",
    "document_nummer": "2025D23294",
    "document_soort": "Motie",
    "publication_id": "5aed959f-70cf-48fa-b152-29bf70815895",
    "publication_content_type": "application/xml",
    "publication_length": 4706,
    "cached": false,
    "binary_path": "bronmateriaal-onbewerkt\\cache\\document_publications\\5aed959f-70cf-48fa-b152-29bf70815895.xml"
  },
  "issues": []
}