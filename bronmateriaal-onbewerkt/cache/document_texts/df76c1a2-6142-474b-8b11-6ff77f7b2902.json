{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n141\nMOTIE VAN HET LID CHAKOR\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat sociale grondrechten, zoals het recht op huisvesting, gezondheid en een schoon leefmilieu op dit moment als gevolg van het toetsingsverbod uit artikel 120 Grondwet niet toetsbaar zijn door de rechter;\noverwegende dat deze grondrechten essentieel zijn voor de rechtsbescherming van burgers;\noverwegende dat het kabinet in de contourennota constitutionele toetsing (nog) niet kiest voor toetsing aan deze bepalingen vanwege hun vermeende vaagheid of onbepaaldheid;\nverzoekt de regering om te laten onderzoeken op welke wijze sociale grondrechten in de Nederlandse Grondwet verduidelijkt kunnen worden, om zo de veronderstelde onbepaaldheid weg te kunnen nemen, zodat deze grondrechten op termijn toetsbaar kunnen worden, en de Kamer over de uitkomsten van dit onderzoek te informeren,\nen gaat over tot de orde van de dag.\nChakor",
  "content_char_count": 1147,
  "source": {
    "document_id": "2e2a7d3b-d1d1-457e-87cc-e054d049580c",
    "document_nummer": "2025D27333",
    "document_soort": "Motie",
    "publication_id": "df76c1a2-6142-474b-8b11-6ff77f7b2902",
    "publication_content_type": "application/xml",
    "publication_length": 4842,
    "cached": false,
    "binary_path": "bronmateriaal-onbewerkt\\cache\\document_publications\\df76c1a2-6142-474b-8b11-6ff77f7b2902.xml"
  },
  "issues": []
}