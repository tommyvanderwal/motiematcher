{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n93\nMOTIE VAN HET LID ROODERKERK C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de WIS te vaak ontoereikend is voor warmteprojecten bij bestaande woningen en gebouwen en daardoor onderbenut blijft;\nconstaterende dat warmtebedrijven daardoor niet altijd in staat zijn om een passend en betaalbaar aanbod te doen voor bewoners op locaties waar warmtenetten maatschappelijk gezien de beste oplossing zijn;\noverwegende dat collectieve warmte op veel locaties maatschappelijk gezien de meest kosteneffectieve duurzame optie is;\noverwegende dat de warmtetransitie een cruciale rol speelt in het reduceren van de kosten voor de aanleg van elektriciteitsnetten;\noverwegende dat de warmtetransitie een noodzakelijke stap is voor Nederland om energieonafhankelijk te worden;\nverzoekt de regering om de subsidiekaders van de WIS door te ontwikkelen en daartoe in ieder geval in gesprek te gaan met de Warmtealliantie, en de Kamer daar voor Prinsjesdag over te informeren,\nen gaat over tot de orde van de dag.\nRooderkerk\nGrinwis\nPostma",
  "content_char_count": 1225,
  "source": {
    "document_id": "c9eb38e5-b8ea-41a9-9f38-11f9a60a82d1",
    "document_nummer": "2025D29133",
    "document_soort": "Motie",
    "publication_id": "e003a5fc-059b-4685-8995-ba5b57d735f6",
    "publication_content_type": "application/xml",
    "publication_length": 5100,
    "cached": false,
    "binary_path": "bronmateriaal-onbewerkt\\cache\\document_publications\\e003a5fc-059b-4685-8995-ba5b57d735f6.xml"
  },
  "issues": []
}