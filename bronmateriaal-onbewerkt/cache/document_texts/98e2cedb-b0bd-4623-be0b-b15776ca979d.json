{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 470\nNajaarsnota 2023\nNr.\n14\nGEWIJZIGE MOTIE VAN HET LID INGE VAN DIJK TER VERVANGING VAN DIE GEDRUKT ONDER NR. 8\nVoorgesteld\n19 december 2023\nDe Kamer,\ngehoord de beraadslaging,\noverwegende dat er in de najaarsnota op het gebied van woningbouw veel onderuitputting zichtbaar is, terwijl er ook oplossingen zijn waarbij inzet van middelen wél direct effect kan hebben,\noverwegende dat gemeenten kleine grondportefeuilles hebben, die zij ten behoeve van de woningbouw kunnen uitbreiden,\noverwegende dat grondprijzen van gemeenten oplopen, terwijl een lagere grondprijs de stagnerende woningbouw juist weer op gang kan helpen, en de bouw van goedkopere woningen daarmee mogelijk kan maken,\nverzoekt de regering te onderzoeken:\n–\nof een meefinancieringsoplossing, waarbij de Rijksoverheid een deel van de grond met gemeenten meefinanciert, bijvoorbeeld voor 1/3 deel, kan bijdragen aan versnelling van de woningbouwopgave, omdat gemeenten dit kunnen doorrekenen in een lagere grondprijs voor de bouw van betaalbare woningen;\n–\nof het decentrale overheden zou helpen in onze gezamenlijke uitdaging, de stap naar actievere grondpolitiek,\n–\nhoe de bijdrage van het Rijk doorgerekend zou moeten worden in de grondprijs om tot lagere grondprijzen en betaalbare woningen te komen,\n–\nhoe zo’n meefinancieringsoplossing vormgegeven zou kunnen worden en | welk budget hiervoor wenselijk zou zijn,\nEn de kamer hierover te informeren voor het debat over de voorjaarsnota,\nen gaat over tot de orde van de dag.\nInge van Dijk",
  "content_char_count": 1581,
  "source": {
    "document_id": "6ec5cb92-5a91-47c8-afbb-48f375fe45da",
    "document_nummer": "2023D50417",
    "document_soort": "Motie (gewijzigd/nader)",
    "publication_id": "98e2cedb-b0bd-4623-be0b-b15776ca979d",
    "publication_content_type": "application/xml",
    "publication_length": 3532,
    "cached": false,
    "binary_path": "bronmateriaal-onbewerkt\\cache\\document_publications\\98e2cedb-b0bd-4623-be0b-b15776ca979d.xml"
  },
  "issues": []
}