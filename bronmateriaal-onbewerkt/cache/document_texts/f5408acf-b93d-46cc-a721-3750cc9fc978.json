{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n943\nMOTIE VAN HET LID GRINWIS C.S.\nVoorgesteld\n28 maart 2024\nDe Kamer,\ngehoord de beraadslaging,\noverwegende dat, ongeacht de uitkomst van besluitvorming over de Natuurherstelverordening, het gelet op de toestand van de Nederlandse natuur van groot belang is om het denken over en het werken aan natuurherstel voort te zetten;\noverwegende dat de Vogel- en Habitatrichtlijn om een voortdurende verbetering van de natuur vraagt, er in 2022 door VN-lidstaten overeenstemming is bereikt over het Kunming-Montreal Global Biodiversity Framework, en Nederland invulling dient te geven aan de daarin gemaakte afspraken op het gebied van biodiversiteit en natuurherstel;\nverzoekt de regering de voorbereidingen voor een nationaal natuurherstelplan, passend bij de Nederlandse situatie en met inachtneming van bestaande richtlijnen en afspraken, en rekening houdend met het NPLG, ter hand te nemen en een hoofdlijnenbrief hierover voor het einde van het jaar met de Kamer te delen,\nen gaat over tot de orde van de dag.\nGrinwis\nBromet\nTjeerd de Groot",
  "content_char_count": 1137,
  "source": {
    "document_id": "b8ffc591-4f4f-4ff3-86b2-7e4f1d43a9e9",
    "document_nummer": "2024D12535",
    "document_soort": "Motie",
    "publication_id": "f5408acf-b93d-46cc-a721-3750cc9fc978",
    "publication_content_type": "application/xml",
    "publication_length": 2574,
    "cached": false,
    "binary_path": "bronmateriaal-onbewerkt\\cache\\document_publications\\f5408acf-b93d-46cc-a721-3750cc9fc978.xml"
  },
  "issues": []
}