{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n91\nMOTIE VAN DE LEDEN VAN NISPEN EN PALMEN\nVoorgesteld\n21 november 2024\nDe Kamer,\ngehoord de beraadslaging,\noverwegende dat mensen met sociaal-juridische problematiek terecht moeten kunnen in een laagdrempelige voorziening in de buurt, waar de juiste instanties ingeschakeld worden en waar mogelijk samenwerken of in ieder geval afstemmen om tot een oplossing te komen;\noverwegende dat het Huis van het Recht in Heerlen een mooi voorbeeld is en goed blijkt te werken in de praktijk;\nconstaterende dat de doorontwikkeling tot een landelijk dekkend netwerk van laagdrempelige voorzieningen niet vanzelf gaat en gebaat is bij landelijke regie, waarbij Rijk en gemeenten samenwerken om de rechtsbescherming voor mensen te verbeteren;\nverzoekt de regering met voorstellen te komen hoe een landelijk dekkend netwerk tot stand zou kunnen komen waarin lokale en regionale samenwerkingsvormen zoals het Huis van het Recht een plek krijgen, te beginnen in die regio's waar de sociaal-juridische problematiek het grootst is en/of het aanbod beperkt is, en de Kamer over een concreet tijdpad met doelstellingen te informeren,\nen gaat over tot de orde van de dag.\nVan Nispen\nPalmen",
  "content_char_count": 1360,
  "source": {
    "document_id": "77b870ac-5ba6-4ef6-9cca-11356da522ed",
    "document_nummer": "2024D45486",
    "document_soort": "Motie",
    "publication_id": "0f92fbc8-bd18-436b-af9c-7a6efaf74ba7",
    "publication_content_type": "application/xml",
    "publication_length": 2837,
    "cached": false,
    "binary_path": "bronmateriaal-onbewerkt\\cache\\document_publications\\0f92fbc8-bd18-436b-af9c-7a6efaf74ba7.xml"
  },
  "issues": []
}