{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n883\nMOTIE VAN HET LID DIEDERIK VAN DIJK\nVoorgesteld\n2 oktober 2024\nDe Kamer,\ngehoord de beraadslaging,\nconstaterende dat de landsadvocaat in zijn advies over online aangejaagde openbare-ordeverstoringen constateert dat het mogelijk is om bijzondere voorwaarden op te leggen aan verdachten van ordeverstoringen, zodat niet opnieuw kan worden opgeroepen tot strafbare feiten;\noverwegende dat het herhaaldelijk blokkeren van snelwegen door Extinction Rebellion een onrechtmatige verstoring van de openbare orde oplevert en als zodanig moet worden benaderd;\nverzoekt de regering de mogelijkheden te verkennen om bijzondere voorwaarden op te leggen aan organisaties die oproepen tot het blokkeren van snelwegen,\nen gaat over tot de orde van de dag.\nDiederik van Dijk",
  "content_char_count": 869,
  "source": {
    "document_id": "4f0bd222-bf07-42bd-a017-aa8359b7caf5",
    "document_nummer": "2024D36372",
    "document_soort": "Motie",
    "publication_id": "640c3f73-44a4-457c-b8f0-ef1029e4fb5a",
    "publication_content_type": "application/xml",
    "publication_length": 2200,
    "cached": false,
    "binary_path": "bronmateriaal-onbewerkt\\cache\\document_publications\\640c3f73-44a4-457c-b8f0-ef1029e4fb5a.xml"
  },
  "issues": []
}