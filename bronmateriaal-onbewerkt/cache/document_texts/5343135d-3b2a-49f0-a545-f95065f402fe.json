{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 037\nMestbeleid\nNr.\n616\nMOTIE VAN HET LID VAN DER PLAS\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat het afromen van dier- en fosfaatrechten veel ondernemers raakt die ook door de stikstofproblematiek in problemen zijn gekomen;\nconstaterende dat deze ondernemers kunnen worden geholpen als nieuwe wetenschappelijke kennis zo snel mogelijk wordt toegepast;\nconstaterende dat het expertoordeel voor invoering van de rekenkundige ondergrens wetenschappelijk robuust en goed onderbouwd is;\nconstaterende dat met een pakket aan reductiemaatregelen, waaronder vrijwillige uitkoopregelingen, doelsturing en bedrijfsspecifieke emissiereductie het kabinet de stikstofuitstoot gaat terugdringen;\nconstaterende dat ondanks alle maatregelen die ofwel in uitvoering zijn, ofwel in uitvoering komen, Nederland nog steeds op slot zit;\nconstaterende dat partijen van links tot rechts de woningbouw willen lostrekken, steden en regio's bereikbaar willen maken of houden, goed willen zorgen voor de natuur en onze nationale veiligheid willen beschermen;\nconstaterende dat het stikstofslot PAS-melders, woningbouw, Defensie, infrastructuur en agrarisch natuurbeheer op slot zet;\noverwegende dat PAS-melders, woningbouw, Defensie, aanleg en onderhoud van wegen en spoor, en natuurherstel geen vertraging kunnen hebben;\nverzoekt de regering de rekenkundige ondergrens van 1 mol zo snel mogelijk in te voeren,\nen gaat over tot de orde van de dag.\nVan der Plas",
  "content_char_count": 1545,
  "source": {
    "document_id": "4d92df46-0f25-47d5-ab32-dd3a65aaa036",
    "document_nummer": "2025D42875",
    "document_soort": "Motie",
    "publication_id": "5343135d-3b2a-49f0-a545-f95065f402fe",
    "publication_content_type": "application/xml",
    "publication_length": 5130,
    "cached": false,
    "binary_path": "bronmateriaal-onbewerkt\\cache\\document_publications\\5343135d-3b2a-49f0-a545-f95065f402fe.xml"
  },
  "issues": []
}