{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n812\nMOTIE VAN HET LID UPPELSCHOTEN\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat een op de drie 15-jarigen functioneel analfabeet is en Nederland internationaal achteruitgaat op het gebied van basisvaardigheden;\nconstaterende dat meetbare onderwijskwaliteit leidend moet zijn en dat er een einde moet worden gemaakt aan vrijblijvendheid in het onderwijsbeleid;\nverzoekt de regering vooruitlopend op de herijking van de sturing met schoolbesturen prestatieafspraken te maken gericht op het fors verlagen van het percentage laaggeletterde leerlingen in het eerstvolgende PISA-onderzoek;\nverzoekt de regering rekenschap te eisen van scholen en besturen over de behaalde resultaten en consequenties te verbinden aan onvoldoende verbetering,\nen gaat over tot de orde van de dag.\nUppelschoten",
  "content_char_count": 918,
  "source": {
    "document_id": "e7a747bc-9268-406d-a0ae-d06b9250a50c",
    "document_nummer": "2025D23394",
    "document_soort": "Motie",
    "publication_id": "ffab0f42-38fa-4804-abdd-d58d61956b1a",
    "publication_content_type": "application/xml",
    "publication_length": 4583,
    "cached": false,
    "binary_path": "bronmateriaal-onbewerkt\\cache\\document_publications\\ffab0f42-38fa-4804-abdd-d58d61956b1a.xml"
  },
  "issues": []
}