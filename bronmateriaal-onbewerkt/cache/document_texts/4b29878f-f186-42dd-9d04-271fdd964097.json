{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n873\nMOTIE VAN HET LID PAULUSMA C.S.\nVoorgesteld\n26 september 2024\nDe Kamer,\ngehoord de beraadslaging,\noverwegende dat zorgaanbieders reeds de plicht hebben om ketenpartners, gemeenten en inwoners te informeren over en te betrekken bij plannen voor het aanbod acute zorg;\nconstaterende dat bij eerdere besluiten over het verplaatsen van zorg inwoners, patiënten, zorgprofessionals en ondersteunend personeel zich onvoldoende betrokken voelden, waardoor het de vraag is of zorgaanbieders zich aan deze plicht hebben gehouden;\nverzoekt de regering een zorgvuldig proces in te richten om invulling te geven aan de plicht van zorgaanbieders, waarbij vanaf het begin de impact op belanghebbenden wordt meegenomen, en de Kamer hierover te informeren,\nen gaat over tot de orde van de dag.\nPaulusma\nTielen\nKrul\nDaniëlle Jansen\nBushoff\nVan der Plas",
  "content_char_count": 939,
  "source": {
    "document_id": "c5b3cd47-fa2e-4864-b8da-2e3dba7b8bf1",
    "document_nummer": "2024D35375",
    "document_soort": "Motie",
    "publication_id": "4b29878f-f186-42dd-9d04-271fdd964097",
    "publication_content_type": "application/xml",
    "publication_length": 2436,
    "cached": false,
    "binary_path": "bronmateriaal-onbewerkt\\cache\\document_publications\\4b29878f-f186-42dd-9d04-271fdd964097.xml"
  },
  "issues": []
}