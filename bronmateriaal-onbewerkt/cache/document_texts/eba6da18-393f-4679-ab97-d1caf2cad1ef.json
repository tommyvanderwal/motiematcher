{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is â€“ Strategie voor Buitenlandse Handel en Ontwikkelingssamenwerking\nNr.\n149\nMOTIE VAN DE LEDEN CEDER EN BAMENGA\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat mensen met een beperking niet worden meegenomen in de beleidsbrief over ontwikkelingshulp;\nconstaterende dat wereldwijd 1,3 miljard mensen een beperking hebben en dat naar schatting 80% daarvan in lage- en middeninkomenslanden woont;\noverwegende dat de ILO heeft berekend dat 3% tot 7% van het bnp verloren gaat door het uitsluiten van mensen met een beperking;\noverwegende dat mensen met een beperking tot twintig jaar eerder overlijden door slechte toegang en discriminatie in gezondheidszorg;\nverzoekt de regering om de toegang voor mensen met een beperking tot door Nederland gefinancierde interventies onder de sectoren water, voedsel en gezondheid aantoonbaar te garanderen, en hierover in gesprek te blijven met de relevante organisaties,\nen gaat over tot de orde van de dag.\nCeder\nBamenga",
  "content_char_count": 1093,
  "source": {
    "document_id": "41d1c9ba-71ab-4eb1-a2d0-38033f0723ad",
    "document_nummer": "2025D24508",
    "document_soort": "Motie",
    "publication_id": "eba6da18-393f-4679-ab97-d1caf2cad1ef",
    "publication_content_type": "application/xml",
    "publication_length": 4981,
    "cached": false,
    "binary_path": "bronmateriaal-onbewerkt\\cache\\document_publications\\eba6da18-393f-4679-ab97-d1caf2cad1ef.xml"
  },
  "issues": []
}