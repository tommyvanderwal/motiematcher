{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n294\nMOTIE VAN DE LEDEN MUTLUER EN KATHMANN\nVoorgesteld\n12 juni 2025\nDe Kamer,\ngehoord de beraadslaging,\noverwegende dat de CTIVD en de TIB de zorg hebben dat door vermenging van opsporing en inlichtingen het recht op een eerlijk proces en het recht op bescherming van de persoonlijke levenssfeer in het geding komen;\noverwegende dat deze toezichthouders van mening zijn dat de AIVD met betrekking tot het onderwerp criminele ondermijning bredere activiteiten onderneemt dan die passen onder de taakomschrijving in de Wet op de inlichtingen- en veiligheidsdiensten;\noverwegende dat de Minister van BZK te kennen heeft gegeven er van overtuigd te zijn dat er voldoende waarborgen bestaan om het risico op ongewenste neveneffecten van de samenloop tussen opsporing en inlichtingen te voorkomen;\nvan mening dat het ongewenst is dat de CTIVD, de TIB en de Minister op dit punt van mening blijven verschillen;\nverzoekt de regering bij de herziening van de Wiv nadrukkelijk stil te staan bij de taken van de AIVD en bij de onderzoeken naar criminele netwerken daarbinnen, alsmede stil te staan bij waarborgen om het risico op ongewenste neveneffecten van de samenloop tussen opsporing en inlichtingen te voorkomen, en deze waarborgen expliciet te betrekken bij de adviesaanvraag bij de Raad van State,\nen gaat over tot de orde van de dag.\nMutluer\nKathmann",
  "content_char_count": 1451,
  "source": {
    "document_id": "accd4508-04d2-4a79-abcf-832ad4aa10af",
    "document_nummer": "2025D27358",
    "document_soort": "Motie",
    "publication_id": "a6bb0f99-86c2-4137-9517-4e7f9a02cb59",
    "publication_content_type": "application/xml",
    "publication_length": 5143,
    "cached": false,
    "binary_path": "bronmateriaal-onbewerkt\\cache\\document_publications\\a6bb0f99-86c2-4137-9517-4e7f9a02cb59.xml"
  },
  "issues": []
}