{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n270\nMOTIE VAN HET LID PETER DE GROOT\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat onze industrie in zwaar weer verkeert vanwege torenhoge energieprijzen in Nederland en een ongelijk speelveld met de rest van Europa waardoor bedrijven naar het buitenland vertrekken en investeringen in verduurzaming worden opgeschort;\noverwegende dat het daarom noodzakelijk is om het gelijke speelveld te herstellen en de energiekosten voor de industrie te drukken door bijvoorbeeld de IKC-regeling te verlengen of te zoeken naar een alternatief voor de volumecorrectieregeling;\noverwegende dat de VCR en IKC-regeling onderdeel zijn van de discussie over fossiele subsidies terwijl deze juist ook de businesscase voor verduurzaming kunnen verbeteren;\nspreekt uit dat fossiele subsidies die de betaalbaarheid van elektriciteit borgen, tijdelijk nodig kunnen zijn voor behoud en verduurzaming van de Nederlandse industrie,\nen gaat over tot de orde van de dag.\nPeter de Groot",
  "content_char_count": 1090,
  "source": {
    "document_id": "1d8f209f-8280-4a06-ad7e-dc92ce9a5aa9",
    "document_nummer": "2025D42935",
    "document_soort": "Motie",
    "publication_id": "cf469cae-e8fa-43a8-9d01-3d0decb677c4",
    "publication_content_type": "application/xml",
    "publication_length": 4636,
    "cached": false,
    "binary_path": "bronmateriaal-onbewerkt\\cache\\document_publications\\cf469cae-e8fa-43a8-9d01-3d0decb677c4.xml"
  },
  "issues": []
}