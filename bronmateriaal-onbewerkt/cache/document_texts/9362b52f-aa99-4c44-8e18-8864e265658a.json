{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n56\nMOTIE VAN HET LID VAN DEN HIL C.S.\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat de beÃ«indiging van jeugdzorgtrajecten voor jongeren ingrijpende en onzekere gevolgen kan hebben;\nconstaterende dat jeugdhulpverleners hierdoor soms, omdat er geen terugvalmogelijkheid is, behandelingen onnodig lang laten duren;\noverwegende dat het goed is om een jongere te laten ervaren hoe zonder hulp zijn of haar leven weer opgepakt kan worden, maar dat deze jongeren vaak hoge drempels ervaren om weer hulp te vragen en te ontvangen;\noverwegende dat het een jongere en professionals zekerheid geeft als er nog een terugvalmogelijkheid is om binnen het bestaande zorgtraject hulp te kunnen ontvangen, waardoor er een pauzeknop ontstaat;\nverzoekt de regering om mogelijk te maken dat jongeren binnen twee jaar nadat hun jeugdhulprelatie eindigt, zonder indicatie weer een consult jeugdhulp kunnen ontvangen,\nen gaat over tot de orde van de dag.\nVan den Hil\nBruyning\nKrul\nCeder",
  "content_char_count": 1387,
  "source": {
    "document_id": "2ac4a445-cc7c-4e17-a465-b10222f3831f",
    "document_nummer": "2025D13218",
    "document_soort": "Motie",
    "publication_id": "9362b52f-aa99-4c44-8e18-8864e265658a",
    "publication_content_type": "application/xml",
    "publication_length": 2878,
    "cached": false,
    "binary_path": "bronmateriaal-onbewerkt\\cache\\document_publications\\9362b52f-aa99-4c44-8e18-8864e265658a.xml"
  },
  "issues": []
}