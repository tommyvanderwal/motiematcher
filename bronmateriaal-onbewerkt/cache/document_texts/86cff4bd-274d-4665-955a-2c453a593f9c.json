{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n526\nMOTIE VAN HET LID DIEDERIK VAN DIJK\nVoorgesteld\n16 mei 2024\nDe Kamer,\ngehoord de beraadslaging,\noverwegende dat het kabinet stappen wil zetten om via het EU-Associatieakkoord Israël onder economische en politieke druk te zetten;\noverwegende dat zowel de VS als stemmen in de Israëlische regering\nverzoeken om een beter plan om te voldoen aan het humanitair oorlogsrecht en dat het kabinet zich daar ook in kan voegen zonder deze sanctie;\nverzoekt het kabinet af te zien van inzet op opschorting van het associatieverdrag en op zoek te gaan naar andere manieren om de humanitaire situatie van burgers in Gaza te verbeteren,\nen gaat over tot de orde van de dag.\nDiederik van Dijk",
  "content_char_count": 796,
  "source": {
    "document_id": "c94a9499-6ce9-4708-9d18-9d7e691276be",
    "document_nummer": "2024D19784",
    "document_soort": "Motie",
    "publication_id": "86cff4bd-274d-4665-955a-2c453a593f9c",
    "publication_content_type": "application/xml",
    "publication_length": 2201,
    "cached": false,
    "binary_path": "bronmateriaal-onbewerkt\\cache\\document_publications\\86cff4bd-274d-4665-955a-2c453a593f9c.xml"
  },
  "issues": []
}