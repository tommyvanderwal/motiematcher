{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n737\nMOTIE VAN HET LID VAN DER WERF\nVoorgesteld\n19 december 2024\nDe Kamer,\ngehoord de beraadslaging,\nconstaterende dat het dreigingsbeeld van de NCTV onverminderd hoog is en er een reële kans is op een aanslag in Nederland;\nconstaterende dat gemeenten een cruciale rol spelen bij het tijdig signaleren, voorkomen en aanpakken van radicalisering;\noverwegende dat ook de versterkingsgelden worden beïnvloed door de generieke korting van 10%, wat hen dwingt om dezelfde taken met minder middelen te vervullen, maar het cruciaal blijft dat gemeenten voldoende capaciteit behouden om radicalisering effectief te signaleren en voorkomen;\nverzoekt de regering te waarborgen dat de generieke korting van 10% voor gemeenten geen afbreuk doet aan de effectiviteit van de lokale aanpak radicalisering en gemeenten voldoende capaciteit behouden om radicalisering effectief te signaleren en voorkomen,\nen gaat over tot de orde van de dag.\nVan der Werf",
  "content_char_count": 1041,
  "source": {
    "document_id": "e30fcf4c-997d-4f76-ab07-ebf2418f22ee",
    "document_nummer": "2024D51556",
    "document_soort": "Motie",
    "publication_id": "3830ada7-c899-454a-bb90-c6866a6ed200",
    "publication_content_type": "application/xml",
    "publication_length": 2395,
    "cached": false,
    "binary_path": "bronmateriaal-onbewerkt\\cache\\document_publications\\3830ada7-c899-454a-bb90-c6866a6ed200.xml"
  },
  "issues": []
}