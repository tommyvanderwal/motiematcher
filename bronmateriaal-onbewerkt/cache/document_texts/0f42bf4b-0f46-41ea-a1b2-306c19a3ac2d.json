{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n67\nMOTIE VAN HET LID KOEKKOEK\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat de digitale onafhankelijkheid van Europa ten opzichte van andere wereldmachten beperkt is;\nconstaterende dat overheid veel gebruikmaakt van producten en diensten van grote niet-Europese techbedrijven;\noverwegende dat het van belang is om te investeren in alternatieven voor deze producten en diensten waarbij onze democratische en publieke waarden centraal staan;\noverwegende dat het daarvoor van belang is om inzichtelijk te hebben welk deel van onze middelen wordt besteed aan niet-Europese techbedrijven en welk deel we in plaats daarvan kunnen investeren in Europese alternatieven;\nverzoekt het kabinet om inzichtelijk te maken hoeveel middelen jaarlijks worden besteed aan producten en diensten van grote niet-Europese techbedrijven en welk deel daarvan we vrij kunnen maken om te investeren in Europese alternatieven,\nen gaat over tot de orde van de dag.\nKoekkoek",
  "content_char_count": 1229,
  "source": {
    "document_id": "c9554dbc-bd53-42c6-b6d2-86905f7dabc5",
    "document_nummer": "2024D43167",
    "document_soort": "Motie",
    "publication_id": "0f42bf4b-0f46-41ea-a1b2-306c19a3ac2d",
    "publication_content_type": "application/xml",
    "publication_length": 2656,
    "cached": false,
    "binary_path": "bronmateriaal-onbewerkt\\cache\\document_publications\\0f42bf4b-0f46-41ea-a1b2-306c19a3ac2d.xml"
  },
  "issues": []
}