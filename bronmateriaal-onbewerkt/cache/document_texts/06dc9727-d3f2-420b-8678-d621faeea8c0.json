{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2024\nNr.\n99\nMOTIE VAN HET LID BECKERMAN C.S.\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat Friese scholen verplicht zijn het vak Fries als extra vak op te nemen in hun curriculum zonder daar aanvullende middelen voor te krijgen;\nconstaterende dat het Friese taalonderwijs zowel in niveau als positie achterblijft bij het Nederlandse taalonderwijs;\noverwegende dat beheersing van de Friese taal evenwel een basisvaardigheid is in Fryslân;\nverzoekt de regering het Friese taalonderwijs in het primair en voortgezet onderwijs in Fryslân blijvend te stimuleren voor een gelijkwaardige positie van het Fries in het onderwijs,\nen gaat over tot de orde van de dag.\nBeckerman\nVan Nispen\nDe Hoop\nTjeerd de Groot\nBikker",
  "content_char_count": 947,
  "source": {
    "document_id": "f1e6c8b6-fb6d-4673-a4f1-cc73ef5e99dc",
    "document_nummer": "2024D12112",
    "document_soort": "Motie",
    "publication_id": "06dc9727-d3f2-420b-8678-d621faeea8c0",
    "publication_content_type": "application/xml",
    "publication_length": 2496,
    "cached": false,
    "binary_path": "bronmateriaal-onbewerkt\\cache\\document_publications\\06dc9727-d3f2-420b-8678-d621faeea8c0.xml"
  },
  "issues": []
}