{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXII\nWijziging van de begrotingsstaten van het Ministerie van Infrastructuur en Waterstaat (XII) voor het jaar 2025 (wijziging samenhangende met de Voorjaarsnota)\nNr.\n10\nMOTIE VAN HET LID DE HOOP\nVoorgesteld tijdens het wetgevingsoverleg van\n26 juni 2025\nDe Kamer,\ngehoord de beraadslaging,\nconstaterende dat het kabinet bij de Voorjaarsnota geen structurele oplossing heeft gevonden voor de forse extra stijging van de tarieven bij NS;\noverwegende dat als gevolg hiervan de tarieven bij NS in 2026 fors dreigen te stijgen;\noverwegende dat de betaalbaarheid van het ov al geruime tijd onder druk staat;\nverzoekt de regering om samen met NS tot afspraken te komen over een structurele oplossing om te voorkomen dat de tarieven extra zullen stijgen bovenop de reguliere verhoging en er moet worden gesneden in de dienstregeling, en de Kamer hierover bij de begroting voor het jaar 2026 te informeren,\nen gaat over tot de orde van de dag.\nDe Hoop",
  "content_char_count": 1020,
  "source": {
    "document_id": "ad031c1b-6783-43a0-9ac0-2738f369f8ea",
    "document_nummer": "2025D30287",
    "document_soort": "Motie",
    "publication_id": "cf16af64-19a3-4ec6-87da-69e97189abaf",
    "publication_content_type": "application/xml",
    "publication_length": 4850,
    "cached": false,
    "binary_path": "bronmateriaal-onbewerkt\\cache\\document_publications\\cf16af64-19a3-4ec6-87da-69e97189abaf.xml"
  },
  "issues": []
}