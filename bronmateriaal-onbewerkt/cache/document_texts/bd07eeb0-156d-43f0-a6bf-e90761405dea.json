{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n528\nMOTIE VAN HET LID DE ROON\nVoorgesteld\n16 mei 2024\nDe Kamer,\ngehoord de beraadslaging,\noverwegende dat een woordvoerder van de Al Aqsa Martelarenbrigades in een officiële verklaring heeft gezegd dat hun strijders hebben deelgenomen aan de terreuraanval op 7 oktober 2023 tegen Israël en nog steeds een aantal zionisten in handen heeft;\noverwegende dat deze brigades opereren als een gewapende arm van Fatah;\nverzoekt de regering om te bevorderen dat een onderzoek wordt ingesteld naar de rol en verantwoordelijkheid van Fatah met betrekking tot de terreuraanval van 7 oktober;\nverzoekt de regering om ook van Fatah te eisen dat gijzelaars van 7 oktober onmiddellijk worden vrijgelaten,\nen gaat over tot de orde van de dag.\nDe Roon",
  "content_char_count": 848,
  "source": {
    "document_id": "8b1980c1-3296-47b1-9203-a4182a9f9a12",
    "document_nummer": "2024D19786",
    "document_soort": "Motie",
    "publication_id": "bd07eeb0-156d-43f0-a6bf-e90761405dea",
    "publication_content_type": "application/xml",
    "publication_length": 2205,
    "cached": false,
    "binary_path": "bronmateriaal-onbewerkt\\cache\\document_publications\\bd07eeb0-156d-43f0-a6bf-e90761405dea.xml"
  },
  "issues": []
}