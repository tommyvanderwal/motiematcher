{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 225\nToekomst van de Nederlandse onderzeedienst\nNr.\n65\nMOTIE VAN HET LID STOFFER\nVoorgesteld tijdens het Notaoverleg van\n3 juni 2024\nDe Kamer,\ngehoord de beraadslaging,\nconstaterende dat er twijfels zijn gerezen over de staatssteun die Naval Group ontvangt, aangezien het bedrijf voor het overgrote deel in staatshanden is;\noverwegende dat een gelijk speelveld en transparantie over de vraag of sprake is van ongeoorloofde staatssteun van groot belang zijn, alvorens wordt overgegaan tot een besluit over een dergelijke miljardenbeslissing;\nverzoekt de regering de Europese Commissie te verzoeken op de kortst mogelijke termijn te onderzoeken en duidelijkheid te geven over de vraag of sprake is van ongeoorloofde staatssteun bij de Franse werf, en tot de uitkomst van dit onderzoek geen definitief besluit te nemen over de gunning van de order voor onderzeeboten,\nen gaat over tot de orde van de dag.\nStoffer",
  "content_char_count": 982,
  "source": {
    "document_id": "a2ef29c4-49c1-4581-be9d-0401bd6426fa",
    "document_nummer": "2024D22669",
    "document_soort": "Motie",
    "publication_id": "90f5aa4c-cb5d-4841-bf7a-dfdebb2a8e20",
    "publication_content_type": "application/xml",
    "publication_length": 2312,
    "cached": false,
    "binary_path": "bronmateriaal-onbewerkt\\cache\\document_publications\\90f5aa4c-cb5d-4841-bf7a-dfdebb2a8e20.xml"
  },
  "issues": []
}