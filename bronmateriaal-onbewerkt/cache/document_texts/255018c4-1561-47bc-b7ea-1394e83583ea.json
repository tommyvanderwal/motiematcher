{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 715\nStaat van de Europese Unie 2025\nNr.\n23\nMOTIE VAN HET LID VAN HOUWELINGEN\nVoorgesteld\n12 juni 2025\nDe Kamer,\ngehoord de beraadslaging,\noverwegende dat de effectieve uitvoering en handhaving van het terugsturen van asielzoekers naar verantwoordelijke lidstaten krachtens de Dublinverordening essentieel is voor een werkbaar asielbeleid;\noverwegende dat het rapport «Asielstroom 2014–2016: een cohort asielzoekers in beeld» van de Algemene Rekenkamer knelpunten aantoont in de samenwerking en in de terugkeerprocessen binnen de EU;\nconstaterende dat een groot deel van de EU-lidstaten de verantwoordelijkheid voor asielopvang aantoonbaar niet neemt en deze verantwoordelijkheid onterecht bij Nederland neerlegt;\nverzoekt de regering, met inachtneming van de Dublinverordening, strenge maar rechtvaardige maatregelen te nemen om de uitvoering en effectuering van het terugsturen van asielzoekers naar de verantwoordelijke lidstaat te verbeteren en te waarborgen,\nen gaat over tot de orde van de dag.\nVan Houwelingen",
  "content_char_count": 1089,
  "source": {
    "document_id": "dbf58e4f-5577-45bf-ac76-ab3035784724",
    "document_nummer": "2025D27649",
    "document_soort": "Motie",
    "publication_id": "255018c4-1561-47bc-b7ea-1394e83583ea",
    "publication_content_type": "application/xml",
    "publication_length": 4619,
    "cached": false,
    "binary_path": "bronmateriaal-onbewerkt\\cache\\document_publications\\255018c4-1561-47bc-b7ea-1394e83583ea.xml"
  },
  "issues": []
}