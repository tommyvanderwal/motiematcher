{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1096\nMOTIE VAN HET LID GRINWIS C.S.\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat er nog 82 kilometer aan drukke schoolroutes over 80 kilometerwegen voert zonder vrijliggend fietspad, en nog 1.100 kilometer aan drukke schoolroutes over 50 kilometerwegen zonder vrijliggend fietspad, wat een groot gevaar vormt voor de verkeersveiligheid van de scholieren en andere fietsers;\noverwegende dat binnen de Investeringsimpuls Verkeersveiligheid middelen beschikbaar zijn om de verkeersveiligheid op deze schoolroutes te verbeteren;\nverzoekt de regering om zich samen met provincies en gemeenten in te spannen om het aantal drukke schoolroutes zonder vrijliggend fietspad op 80 kilometer- en 50 kilometerwegen terug te dringen;\nverzoekt de regering de Kamer jaarlijks te informeren over de voortgang van deze operatie, en daarbij aan te geven in hoeverre het gelukt is om de resterende 82 kilometer aan schoolroutes langs 80 kilometerwegen en de 504 kilometer aan schoolroutes over 50 kilometerwegen weg te werken of de snelheid te verlagen als een fietspad niet past,\nen gaat over tot de orde van de dag.\nGrinwis\nOlger van Dijk\nStoffer",
  "content_char_count": 1278,
  "source": {
    "document_id": "5c99680e-d0f3-4680-aea6-c7e1e0298dcf",
    "document_nummer": "2024D04669",
    "document_soort": "Motie",
    "publication_id": "9042dba0-8119-473a-995d-a2ac5d93d59d",
    "publication_content_type": "application/xml",
    "publication_length": 2726,
    "cached": false,
    "binary_path": "bronmateriaal-onbewerkt\\cache\\document_publications\\9042dba0-8119-473a-995d-a2ac5d93d59d.xml"
  },
  "issues": []
}