{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n176\nMOTIE VAN HET LID WESTERVELD C.S.\nVoorgesteld\n19 december 2024\nDe Kamer,\ngehoord de beraadslaging,\nconstaterende dat ook de regering erkent dat de ETHOS-telling helpt om verborgen dakloosheid meer zichtbaar te maken;\nconstaterende dat de regering alle regio's de kans wil geven om één ETHOS-telling te doen;\noverwegende dat het belangrijk is om structureel inzicht te krijgen in het totaal aantal dakloze mensen;\nverzoekt de regering om de ETHOS-telling structureel per regio te laten plaatsvinden en hier met gemeenten binnen een jaar een voorstel voor te ontwikkelen,\nen gaat over tot de orde van de dag.\nWesterveld\nBeckerman\nKrul\nCeder",
  "content_char_count": 748,
  "source": {
    "document_id": "4a38ba39-2eec-448e-a2bc-398829648480",
    "document_nummer": "2024D51387",
    "document_soort": "Motie",
    "publication_id": "0ee06bf2-ae9b-4335-9246-e4a85fe84755",
    "publication_content_type": "application/xml",
    "publication_length": 2221,
    "cached": false,
    "binary_path": "bronmateriaal-onbewerkt\\cache\\document_publications\\0ee06bf2-ae9b-4335-9246-e4a85fe84755.xml"
  },
  "issues": []
}