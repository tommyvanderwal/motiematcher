{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n941\nMOTIE VAN HET LID PODT\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat UNHCR op aandringen van de Tunesische autoriteiten is gestopt met het registreren van nieuwe migranten in Tunesië en daardoor al lange tijd geen zicht heeft op het aantal migranten dat zich in het land bevindt;\noverwegende dat dit risico's met zich meebrengt met betrekking tot het monitoren van mensenrechten, aangezien er onvoldoende zicht is op deze groep;\noverwegende dat ook de mogelijkheid tot terugkeer van migranten wordt bemoeilijkt als onvoldoende zicht is op wie zich in Tunesië bevindt;\nverzoekt het kabinet zowel bilateraal als in EU-verband actief aan te dringen op hervatting van de registratie van vluchtelingen door de UNHCR en voldoende financiële ondersteuning om deze taak uit te voeren,\nen gaat over tot de orde van de dag.\nPodt",
  "content_char_count": 945,
  "source": {
    "document_id": "2d0cdacd-8fac-4a11-8926-33a189c80b70",
    "document_nummer": "2025D22672",
    "document_soort": "Motie",
    "publication_id": "988a326a-4a37-4915-9b9c-710f9440d998",
    "publication_content_type": "application/xml",
    "publication_length": 4425,
    "cached": false,
    "binary_path": "bronmateriaal-onbewerkt\\cache\\document_publications\\988a326a-4a37-4915-9b9c-710f9440d998.xml"
  },
  "issues": []
}