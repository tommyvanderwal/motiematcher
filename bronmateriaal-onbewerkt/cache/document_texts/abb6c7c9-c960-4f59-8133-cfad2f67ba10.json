{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n57\nMOTIE VAN HET LID WHITE C.S.\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat burgers en bedrijven in Caribisch Nederland, met name op Sint-Eustatius en Saba, geruime tijd problemen ondervinden bij het openen van een Nederlandse bankrekening en het deelnemen aan het betalingsverkeer;\nconstaterende dat DNB onlangs bekendgemaakt heeft in te grijpen om te voorkomen dat contant geld op Sint-Eustatius en Saba zal verdwijnen en hiervoor onder andere het aantal geldautomaten op de eilanden te verdubbelen;\noverwegende dat een van de grotere Nederlandse banken voornemens is terug\nte keren naar Caribisch Nederland, maar dat er nog praktische belemmeringen moeten worden opgelost;\nverzoekt de regering om in overleg met DNB en de systeembanken te bezien hoe gestimuleerd kan worden dat op een spoedige en zorgvuldige manier kan worden bewerkstelligd dat inwoners en bedrijven in Caribisch Nederland weer gebruik kunnen maken van Nederlandse bancaire voorzieningen en de Kamer van de uitkomsten hiervan te informeren,\nen gaat over tot de orde van de dag.\nWhite\nBamenga\nVan Nispen\nKostiÄ‡\nBruyning",
  "content_char_count": 1314,
  "source": {
    "document_id": "922129b8-f981-4974-8d09-ad5a011a1f62",
    "document_nummer": "2025D21593",
    "document_soort": "Motie",
    "publication_id": "abb6c7c9-c960-4f59-8133-cfad2f67ba10",
    "publication_content_type": "application/xml",
    "publication_length": 5600,
    "cached": false,
    "binary_path": "bronmateriaal-onbewerkt\\cache\\document_publications\\abb6c7c9-c960-4f59-8133-cfad2f67ba10.xml"
  },
  "issues": []
}