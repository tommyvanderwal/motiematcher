{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4124\nMOTIE VAN HET LID VAN NISPEN\nVoorgesteld\n4 september 2025\nDe Kamer,\ngehoord de beraadslaging,\nconstaterende dat het momenteel onduidelijk is welke initiÃ«le en structurele kosten zijn verbonden aan de Nederlandse uitwerking van de Terugkeerverordening;\noverwegende dat het faciliteren van terugkeerhubs door derde landen kan worden ingezet als een verdienmodel waarmee veel geld aan Nederland en Europa kan worden gevraagd voor de opvang, zeker gezien het feit dat landen zoals Nederland consequent spreken van een asielcrisis;\nverzoekt de regering op korte termijn een doorrekening te maken van de kosten van de Nederlandse beleidsinzet op terugkeer, waarbij zowel de extra benodigde bewaringscapaciteit (cellen en medewerkers) in Nederland als de kosten van de Europese inzet, zoals de terugkeerhubs, worden meegenomen,\nen gaat over tot de orde van de dag.\nVan Nispen",
  "content_char_count": 1037,
  "source": {
    "document_id": "e02a8504-197f-4729-9e28-1efb6b30f066",
    "document_nummer": "2025D37304",
    "document_soort": "Motie",
    "publication_id": "3f22b29f-05c2-4c0a-94f4-cc01f9cbaf4c",
    "publication_content_type": "application/xml",
    "publication_length": 4596,
    "cached": false,
    "binary_path": "bronmateriaal-onbewerkt\\cache\\document_publications\\3f22b29f-05c2-4c0a-94f4-cc01f9cbaf4c.xml"
  },
  "issues": []
}