{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n236\nMOTIE VAN HET LID ERGIN\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat de Staatssecretaris van Financiën de Tweede Kamer heeft geïnformeerd over de uitkomsten van een onderzoek naar de mogelijkheden voor een verlaagd btw-tarief op reparatiediensten voor huishoudelijke apparaten;\noverwegende dat de EU-btw-richtlijn lidstaten toestaat een verlaagd btw-tarief toe te passen op de reparatie van huishoudelijke apparaten, maar dat Nederland hier momenteel geen gebruik van maakt;\noverwegende dat het ontbreken van een duidelijke definitie van «huishoudelijke apparaten» en de daarmee samenhangende afbakeningsproblematiek een belemmering vormen voor de invoering van een verlaagd btw-tarief op deze reparatiediensten;\nverzoekt de regering een heldere en juridisch houdbare definitie vast te stellen voor «huishoudelijke apparaten» ten behoeve van de toepassing van een verlaagd btw-tarief op reparatiediensten en de budgettaire gevolgen van deze maatregel in kaart te brengen,\nen gaat over tot de orde van de dag.\nErgin",
  "content_char_count": 1163,
  "source": {
    "document_id": "72293052-1005-41c7-b3b7-d1bb8c4f90f5",
    "document_nummer": "2025D13333",
    "document_soort": "Motie",
    "publication_id": "e623483d-4323-4e5f-9cce-ce9d305d6b7c",
    "publication_content_type": "application/xml",
    "publication_length": 2521,
    "cached": false,
    "binary_path": "bronmateriaal-onbewerkt\\cache\\document_publications\\e623483d-4323-4e5f-9cce-ce9d305d6b7c.xml"
  },
  "issues": []
}