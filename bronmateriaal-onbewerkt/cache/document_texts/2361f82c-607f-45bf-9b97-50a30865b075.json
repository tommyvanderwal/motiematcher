{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1132\nMOTIE VAN HET LID HERTZBERGER C.S.\nVoorgesteld\n21 mei 2024\nDe Kamer,\ngehoord de beraadslaging,\noverwegende dat Nederlandse kennisinstellingen veel samenwerken met Chinese kennisinstellingen en bedrijven waarin overeenkomsten worden gesloten over intellectueel eigendom en patenteerbare kennis en technologie (zogenaamde knowhow) in gezamenlijk bezit;\noverwegende dat dit onder Chinees recht in praktijk Chinees intellectueel eigendom is;\nverzoekt de regering om Nederlandse kennisinstellingen dringend te adviseren om in gevoelige onderzoeksgebieden geen samenwerkingsovereenkomsten of andere contracten af te sluiten waarin sprake is van gedeeld intellectueel eigendom of patenteerbare ongepubliceerde kennis (knowhow) met landen waarin dit in praktijk automatisch eigendom van de staat is,\nen gaat over tot de orde van de dag.\nHertzberger\nMartens-America\nRooderkerk\nPaternotte",
  "content_char_count": 1015,
  "source": {
    "document_id": "f46ddb07-fbd9-459c-8d2c-a0ef2e0212e6",
    "document_nummer": "2024D20396",
    "document_soort": "Motie",
    "publication_id": "2361f82c-607f-45bf-9b97-50a30865b075",
    "publication_content_type": "application/xml",
    "publication_length": 2465,
    "cached": false,
    "binary_path": "bronmateriaal-onbewerkt\\cache\\document_publications\\2361f82c-607f-45bf-9b97-50a30865b075.xml"
  },
  "issues": []
}