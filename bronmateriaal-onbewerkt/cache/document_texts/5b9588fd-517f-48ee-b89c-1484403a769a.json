{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n999\nMOTIE VAN HET LID EL ABASSI\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat verkeersboetes door aanmaningen kunnen verdrievoudigen, waardoor een boete van enkele honderden euro's kan oplopen tot duizenden euro's;\nconstaterende dat deze verhogingen veel mensen met lage inkomens in onoverkomelijke schulden storten, en in sommige gevallen zelfs in strijd lijken met het Europees Verdrag voor de Rechten van de Mens;\noverwegende dat commerciÃ«le schuldeisers dergelijke extreme verhogingen niet mogen toepassen en dat ook het CJIB zich proportioneel en redelijk moet opstellen;\nvan mening dat boetes een middel zijn om verkeersveiligheid te bevorderen en geen verdienmodel van de overheid mogen vormen;\nverzoekt de regering om de aanmaningskosten bij verkeersboetes substantieel te verlagen naar een proportioneel niveau,\nen gaat over tot de orde van de dag.\nEl Abassi",
  "content_char_count": 1010,
  "source": {
    "document_id": "e3438080-4a0e-41bc-96c7-fcd719a29019",
    "document_nummer": "2025D43055",
    "document_soort": "Motie",
    "publication_id": "5b9588fd-517f-48ee-b89c-1484403a769a",
    "publication_content_type": "application/xml",
    "publication_length": 4498,
    "cached": false,
    "binary_path": "bronmateriaal-onbewerkt\\cache\\document_publications\\5b9588fd-517f-48ee-b89c-1484403a769a.xml"
  },
  "issues": []
}