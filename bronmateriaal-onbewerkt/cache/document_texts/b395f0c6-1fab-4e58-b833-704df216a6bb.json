{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n775\nMOTIE VAN DE LEDEN KOSTIĆ EN BAMENGA\nVoorgesteld\n9 april 2025\nDe Kamer,\ngehoord de beraadslaging,\nconstaterende dat de Expertgroep Gezondheid IJmond vraagt om meer transparantie en het uitvoeren van de gezondheidseffectrapportage (GER) ziet als essentieel om de maatwerkafspraken met Tata Steel goed te kunnen toetsen;\noverwegende dat het RIVM en de Expertgroep Gezondheid IJmond eerst een milieueffectrapportage (MER) nodig hebben, voordat ze een gezondheidseffectrapportage kunnen maken;\nconstaterende dat er al een concept-MER ligt die gedeeld zou kunnen worden met de Expertgroep Gezondheid IJmond en het RIVM, zodat ze verder kunnen gaan met de beoordeling van de plannen van Tata Steel en zo vertraging kan worden voorkomen, maar dat dit nog niet gebeurd is;\nverzoekt de regering er bij Tata Steel op aan te dringen de concept-MER in ieder geval nog deze maand met het RIVM en de Expertgroep Gezondheid IJmond te delen, om verdere vertraging te voorkomen,\nen gaat over tot de orde van de dag.\nKostić\nBamenga",
  "content_char_count": 1129,
  "source": {
    "document_id": "d629ecf4-27c3-4b84-af33-c474d40112da",
    "document_nummer": "2025D15721",
    "document_soort": "Motie",
    "publication_id": "b395f0c6-1fab-4e58-b833-704df216a6bb",
    "publication_content_type": "application/xml",
    "publication_length": 2555,
    "cached": false,
    "binary_path": "bronmateriaal-onbewerkt\\cache\\document_publications\\b395f0c6-1fab-4e58-b833-704df216a6bb.xml"
  },
  "issues": []
}