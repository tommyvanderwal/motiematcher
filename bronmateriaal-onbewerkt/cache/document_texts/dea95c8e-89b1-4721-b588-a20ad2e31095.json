{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n65\nMOTIE VAN HET LID VAN NISPEN\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat socialemediaplatforms op grote schaal trackingcookies inzetten om de data van kinderen te verwerven;\noverwegende dat deze data wordt verwerkt in (marketing)profielen, waardoor het ontwerp en de algoritmische elementen van socialemediaplatforms verslavend zijn voor kinderen;\noverwegende dat kinderen onvoldoende in staat zijn om de consequenties van hun digitale voetafdruk te overzien;\nvan mening dat de overheid de bescherming van kinderen op het internet niet aan techbedrijven kan overlaten;\nverzoekt de regering met gelijkgestemde landen in de Europese Unie op te trekken om kinderen op socialemediaplatformen te beschermen en de vrijheid van big tech in te perken,\nen gaat over tot de orde van de dag.\nVan Nispen",
  "content_char_count": 1080,
  "source": {
    "document_id": "a07c5a24-9234-4b3c-b1a5-8d59acd883c8",
    "document_nummer": "2024D43165",
    "document_soort": "Motie",
    "publication_id": "dea95c8e-89b1-4721-b588-a20ad2e31095",
    "publication_content_type": "application/xml",
    "publication_length": 2508,
    "cached": false,
    "binary_path": "bronmateriaal-onbewerkt\\cache\\document_publications\\dea95c8e-89b1-4721-b588-a20ad2e31095.xml"
  },
  "issues": []
}