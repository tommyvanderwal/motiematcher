{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n161\nMOTIE VAN HET LID VAN CAMPEN C.S.\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat Wageningen Economic Research (WER) in opdracht van het Ministerie van LNV onderzoek doet naar het stimuleren van innovaties, in het bijzonder fermentatie (de motie-Gündoğan);\nconstaterende dat met het faillissement van de Bioprocess Pilot Facility (BPF) in Delft in 2022 een belangrijke opschalingsfaciliteit die innovatie en verduurzaming moest aanwakkeren is weggevallen in Nederland;\nvan mening dat de ontwikkeling van innovatieve technologieën een belangrijke bijdrage kan leveren aan een duurzamere productie van voedsel, materialen en chemicaliën;\nvan mening dat Nederland koploper zou moeten zijn als het gaat om baanbrekende biotechnologieën, zoals fermentatietechnologie, en dit momenteel geenszins het geval is omdat omringende landen ruimer omgaan met Europese staatssteunregels;\nverzoekt de regering het lopende onderzoek te verbreden met een plan van aanpak om te komen tot een gelijk Europees speelveld voor biotechnologie in relatie tot de toepassing van staatssteunregels en daarnaast te verkennen welke faciliteit het wegvallen van BPF zou kunnen ondervangen,\nen gaat over tot de orde van de dag.\nVan Campen\nMartens-America\nBromet",
  "content_char_count": 1379,
  "source": {
    "document_id": "5f99706a-167b-4955-9730-876130ef607e",
    "document_nummer": "2024D12023",
    "document_soort": "Motie",
    "publication_id": "6044161b-01f6-44a4-8b11-92cbc4e832a8",
    "publication_content_type": "application/xml",
    "publication_length": 2852,
    "cached": false,
    "binary_path": "bronmateriaal-onbewerkt\\cache\\document_publications\\6044161b-01f6-44a4-8b11-92cbc4e832a8.xml"
  },
  "issues": []
}