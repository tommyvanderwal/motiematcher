{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n449\nMOTIE VAN HET LID VAN MEIJEREN\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat de overheid bij de selectie van personeel gebruikmaakt van diversiteitsquota en kandidaten beoordeelt op basis van ras, geslacht en andere groepskenmerken;\noverwegende dat dit leidt tot discriminatie van sollicitanten die niet het gewenste ras of geslacht hebben en daardoor benadeeld worden;\noverwegende dat het diversiteitsbeleid bovendien aantoonbaar niet leidt tot meer eenheid of effectiviteit, maar juist tot meer verdeeldheid en wantrouwen;\nroept de regering op te stoppen met het personeelsbeleid waarin selectie plaatsvindt op grond van ras, geslacht of andere groepskenmerken en alle diversiteitsquota af te schaffen,\nen gaat over tot de orde van de dag.\nVan Meijeren",
  "content_char_count": 899,
  "source": {
    "document_id": "ada3df1a-63ba-4c29-b74f-4c5fce862581",
    "document_nummer": "2025D11689",
    "document_soort": "Motie",
    "publication_id": "8b96d67c-fab6-439b-93b3-9ec152257944",
    "publication_content_type": "application/xml",
    "publication_length": 2251,
    "cached": false,
    "binary_path": "bronmateriaal-onbewerkt\\cache\\document_publications\\8b96d67c-fab6-439b-93b3-9ec152257944.xml"
  },
  "issues": []
}