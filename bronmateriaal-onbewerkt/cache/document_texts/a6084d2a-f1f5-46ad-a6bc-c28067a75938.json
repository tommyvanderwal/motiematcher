{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n849\nMOTIE VAN HET LID VELTMAN\nVoorgesteld\n9 april 2025\nDe Kamer,\ngehoord de beraadslaging,\noverwegende dat stations slecht scoren als het gaat om het veiligheidsgevoel van mensen;\nconstaterende dat uit de Stationsagenda 2024 is gebleken dat vrouwen zich in\nnog meer stations onveilig voelden dan in 2023;\noverwegende dat dit voor veel meisjes en vrouwen betekent dat zij het ov minder gebruiken en zich belemmerd voelen om te kunnen gaan en staan waar zij willen;\nconstaterende dat uit de Stationsagenda blijkt dat veel capaciteit wordt besteed aan modulaire, duurzame en energieopwekkende fietsenstallingen, cultuur en verbinding in stations, en het circulair en gasloos maken van stations;\noverwegende dat het verbeteren van de veiligheid in het ov en op stations prioriteit zou moeten zijn;\nverzoekt de regering om in de uitvoering van de Stationsagenda 2024 veiligheid meer prioriteit te geven ten opzichte van de andere acties in de Stationsagenda,\nen gaat over tot de orde van de dag.\nVeltman",
  "content_char_count": 1097,
  "source": {
    "document_id": "1234fd0f-3d87-47bb-aad0-5761c5d82d97",
    "document_nummer": "2025D15711",
    "document_soort": "Motie",
    "publication_id": "a6084d2a-f1f5-46ad-a6bc-c28067a75938",
    "publication_content_type": "application/xml",
    "publication_length": 2563,
    "cached": false,
    "binary_path": "bronmateriaal-onbewerkt\\cache\\document_publications\\a6084d2a-f1f5-46ad-a6bc-c28067a75938.xml"
  },
  "issues": []
}