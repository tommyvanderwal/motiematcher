{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1294\nMOTIE VAN HET LID GRINWIS C.S.\nVoorgesteld\n26 maart 2025\nDe Kamer,\ngehoord de beraadslaging,\noverwegende dat het voor de vitaliteit en toekomstige leefbaarheid van dorpen en kleine kernen van essentieel belang is dat er woningen blijven gebouwd worden voor starters, gezinnen en ouderen;\noverwegende dat de ontwikkeling van kleinschalige woningbouwlocaties (straatje erbij), zoals deze vaak in dorpen gepland worden, niet van de grond dreigt te komen, door relatief hoge ontwikkelingskosten die lastig te dekken zijn binnen relatief kleinschalige bouwprojecten in combinatie met de steeds krappere financiÃ«le en personele situatie van gemeenten;\nverzoekt de regering in haar woningbouwbeleid, bijvoorbeeld bij de inzet van het Expertteam Woningbouw en bij de uitwerking van de realisatiestimulans, er zorg voor te dragen dat niet alleen grote woningbouwlocaties in grote(re) plaatsen worden ondersteund, maar ook kleinschalige woningbouwlocaties in dorpen en kleine kernen van de grond kunnen komen,\nen gaat over tot de orde van de dag.\nGrinwis\nVedder\nPeter de Groot\nVijlbrief\nWelzijn",
  "content_char_count": 1205,
  "source": {
    "document_id": "2cf80fd3-8615-41c8-958e-49904ddcdbc0",
    "document_nummer": "2025D13058",
    "document_soort": "Motie",
    "publication_id": "87c365bc-bec7-4d36-8eaf-35fa578b8bfa",
    "publication_content_type": "application/xml",
    "publication_length": 2679,
    "cached": false,
    "binary_path": "bronmateriaal-onbewerkt\\cache\\document_publications\\87c365bc-bec7-4d36-8eaf-35fa578b8bfa.xml"
  },
  "issues": []
}