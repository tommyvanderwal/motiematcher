{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n88\nMOTIE VAN HET LID MARTENS-AMERICA\nVoorgesteld\n28 november 2024\nDe Kamer,\ngehoord de beraadslaging,\nconstaterende dat onderwijsinstellingen zelf verantwoordelijk zijn voor het opleidingsaanbod en kunnen besluiten welke opleidingen zij wel of niet aanbieden;\nconstaterende dat de studentenaantallen bij een aantal opleidingen, zoals talenstudies, teruglopen en dat onderwijsinstellingen zich genoodzaakt zien om die opleidingen niet langer aan te bieden;\noverwegende dat landelijke regie op het onderwijsaanbod nu ontbreekt waardoor er geen landelijke afstemming is over dat aanbod en geen visie is op welke opleidingen er waar worden aangeboden;\nvan mening dat het onwenselijk is dat een opleiding volledig uit Nederland verdwijnt omdat er geen onderlinge afstemming noch overkoepelende regie is;\nverzoekt de regering om met Nederlandse onderwijsinstellingen samen te waarborgen het landelijke aanbod van opleidingen te overzien en in gezamenlijkheid af te stemmen, en zo te voorkomen dat er opleidingen zonder co√∂rdinatie uit Nederland verdwijnen,\nen gaat over tot de orde van de dag.\nMartens-America",
  "content_char_count": 1309,
  "source": {
    "document_id": "1668fbdc-1a3d-4e81-9858-9bd522fbde74",
    "document_nummer": "2024D46694",
    "document_soort": "Motie",
    "publication_id": "51a34a37-f3e3-4be1-8f3e-4ba3f3e9dffc",
    "publication_content_type": "application/xml",
    "publication_length": 2738,
    "cached": false,
    "binary_path": "bronmateriaal-onbewerkt\\cache\\document_publications\\51a34a37-f3e3-4be1-8f3e-4ba3f3e9dffc.xml"
  },
  "issues": []
}