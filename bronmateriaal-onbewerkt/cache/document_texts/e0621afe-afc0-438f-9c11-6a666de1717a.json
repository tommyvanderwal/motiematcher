{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 496\nWijziging van de Wet goed verhuurderschap, Boek 7 van het Burgerlijk Wetboek, de Uitvoeringswet huurprijzen woonruimte en enige andere wetten in verband met de regulering van huurprijzen en de bescherming van rechten van huurders (Wet betaalbare huur)\nNr.\n67\nMOTIE VAN HET LID EL ABASSI\nVoorgesteld\n24 april 2024\nDe Kamer,\ngehoord de beraadslaging,\nconstaterende dat in de vrije huursector vaak te hoge inkomenseisen worden gesteld door zowel particuliere verhuurders als woningcorporaties, waarbij niet zelden een inkomenseis van viermaal de huurprijs geldt;\noverwegende dat dergelijke exorbitante inkomenseisen maken dat een aanzienlijk deel van het huursegment onbetaalbaar is voor alleenstaanden, starters en gezinnen uit de lagere inkomensklassen;\nverzoekt de regering om beleid te ontwikkelen dat onredelijk hoge inkomenseisen in de vrije huursector aan banden legt en deze meer in lijn brengt met de financiÃ«le realiteit van de gemiddelde Nederlander,\nen gaat over tot de orde van de dag.\nEl Abassi",
  "content_char_count": 1083,
  "source": {
    "document_id": "51962129-bcde-464d-a710-0859597259f1",
    "document_nummer": "2024D17061",
    "document_soort": "Motie",
    "publication_id": "e0621afe-afc0-438f-9c11-6a666de1717a",
    "publication_content_type": "application/xml",
    "publication_length": 2414,
    "cached": false,
    "binary_path": "bronmateriaal-onbewerkt\\cache\\document_publications\\e0621afe-afc0-438f-9c11-6a666de1717a.xml"
  },
  "issues": []
}