{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n92\nMOTIE VAN DE LEDEN DASSEN EN JETTEN\nVoorgesteld\n4 juli 2024\nDe Kamer,\ngehoord de beraadslaging,\noverwegende dat bij een op de drie Nederlandse scholen een aanzienlijk deel van de leerlingen opgroeit in een gezin met een laag inkomen;\noverwegende dat het Programma Schoolmaaltijden ervoor zorgt dat leerlingen niet met honger in de klas zitten;\noverwegende dat uit onderzoek van Erasmus MC blijkt dat de schoolmaaltijden zorgen voor het verbeteren van de gezondheid en het welbevinden van kinderen, de sociale samenhang in de wijk en de concentratie in de klas;\noverwegende dat uit een enquÃªte van het Jeugdeducatiefonds en het Rode Kruis blijkt dat 99% van de scholen aangeeft dat het van belang is dat dit programma wordt verlengd en wanneer dat niet gebeurt, er weer kinderen met honger in de klas zitten;\noverwegende dat 350.000 kinderen op 2.100 scholen het risico lopen de schoollunches te verliezen en zij voor aankomend jaar zekerheid verdienen;\nvan mening dat geen enkel kind met honger in de klas mag zitten;\nverzoekt de regering in het uitwerken van het regeerprogramma het Programma Schoolmaaltijden te waarborgen en hier zo spoedig mogelijk, liefst voor het nieuwe schooljaar, actief over te communiceren zodat alle scholen en kinderen binnen de doelgroep duidelijkheid krijgen,\nen gaat over tot de orde van de dag.\nDassen\nJetten",
  "content_char_count": 1448,
  "source": {
    "document_id": "cf281f35-faf2-4d22-b927-abc32faff9a0",
    "document_nummer": "2024D28383",
    "document_soort": "Motie",
    "publication_id": "6291c4ee-3e26-49d7-8656-ccf2efb36c2b",
    "publication_content_type": "application/xml",
    "publication_length": 2986,
    "cached": false,
    "binary_path": "bronmateriaal-onbewerkt\\cache\\document_publications\\6291c4ee-3e26-49d7-8656-ccf2efb36c2b.xml"
  },
  "issues": []
}