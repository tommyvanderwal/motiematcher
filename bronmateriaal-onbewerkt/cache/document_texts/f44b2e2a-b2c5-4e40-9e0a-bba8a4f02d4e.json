{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n43\nMOTIE VAN HET LID GRINWIS C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat vanwege werkzaamheden de bruggen bij Den Oever en Kornwerderzand en daarmee het prachtige tientallen kilometerslange fietspad op de Afsluitdijk reeds sinds 1 april 2019 niet toegankelijk is voor fietsers, en dat deze afsluiting nog jaren, mogelijk zelfs meer dan een decennium, zal voortduren;\noverwegende dat momenteel fietsbussen worden ingezet om het fietspad tussen de sluizen bereikbaar te maken voor fietsers, dat deze bussen vijf à zes ton per jaar kosten en, als de openstelling van het fietspad nog lang op zich laat wachten, deze vorm van fietstransport uiteindelijk duurder zal uitpakken dan het aanleggen van tijdelijke fietsbruggen;\nverzoekt de regering, in samenspraak met de provincies Friesland en Noord-Holland, de Kamer met behulp van een transparante berekening tẹ informeren over bij welke mate van vertraging in de aanpak van de bruggen (en sluizen) in de Afsluitdijk de aanleg van tijdelijke fietsbruggen als alternatief voor de huidige fietsbussen aantrekkelijk is, en over de consequenties die de regering aan de uitkomst verbindt,\nen gaat over tot de orde van de dag.\nGrinwis\nOlger van Dijk\nVedder\nPierik\nStoffer\nDe Hoop",
  "content_char_count": 1454,
  "source": {
    "document_id": "90d171b7-b6d2-41b8-90cb-0f30a25486f0",
    "document_nummer": "2024D46053",
    "document_soort": "Motie",
    "publication_id": "f44b2e2a-b2c5-4e40-9e0a-bba8a4f02d4e",
    "publication_content_type": "application/xml",
    "publication_length": 3005,
    "cached": false,
    "binary_path": "bronmateriaal-onbewerkt\\cache\\document_publications\\f44b2e2a-b2c5-4e40-9e0a-bba8a4f02d4e.xml"
  },
  "issues": []
}