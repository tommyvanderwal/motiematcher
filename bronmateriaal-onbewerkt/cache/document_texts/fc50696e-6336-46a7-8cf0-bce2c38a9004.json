{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1042\nMOTIE VAN HET LID VAN DEN HIL C.S.\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat juist kinderen die specialistische (complexe) jeugdzorg nodig hebben nu lang op de wachtlijst staan;\nconstaterende dat gezien de krappe arbeidsmarkt personele inzet schaars is en goed ingezet dient te worden;\noverwegende dat het belangrijk is dat er voor kinderen die specialistische (complexe) jeugdhulp nodig hebben snel hulp beschikbaar is;\nroept de regering op gemeenten te vragen in hun regiovisie niet alleen in te gaan op de aanpak van wachttijden, zoals in het wetsvoorstel en de AMvB worden bepaald, maar ook op hoe zij de gewenste beweging naar voren concreet willen organiseren zodat hulp ook bij de meest kwetsbaren terechtkomt;\nverzoekt de regering in het kader van haar stelselverantwoordelijkheid gemeenten daarbij te ondersteunen, de ontwikkelingen in de regio's op dit vlak actief te volgen en de relevante wet- en regelgeving die hierbij van belang is zo spoedig mogelijk naar de Kamer te sturen,\nen gaat over tot de orde van de dag.\nVan den Hil\nRikkers-Oosterkamp\nBruyning\nStoffer",
  "content_char_count": 1248,
  "source": {
    "document_id": "4b70d756-efec-46d6-91e6-968389782eea",
    "document_nummer": "2024D43248",
    "document_soort": "Motie",
    "publication_id": "fc50696e-6336-46a7-8cf0-bce2c38a9004",
    "publication_content_type": "application/xml",
    "publication_length": 2740,
    "cached": false,
    "binary_path": "bronmateriaal-onbewerkt\\cache\\document_publications\\fc50696e-6336-46a7-8cf0-bce2c38a9004.xml"
  },
  "issues": []
}