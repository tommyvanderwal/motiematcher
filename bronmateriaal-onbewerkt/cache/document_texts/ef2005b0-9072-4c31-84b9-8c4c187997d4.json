{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 486\nEvaluatie Embryowet\nNr.\n36\nMOTIE VAN HET LID BEVERS C.S.\nVoorgesteld\n11 december 2024\nDe Kamer,\ngehoord de beraadslaging,\nconstaterende dat de overheid advies heeft gevraagd over de leeftijdsgrenzen waarop donorkinderen informatie over de donor kunnen krijgen;\nconstaterende dat verschillende bijeenkomsten met betrokken partijen belangrijke inzichten hebben opgeleverd over de mogelijke consequenties van het laten vervallen van de leeftijdsgrens;\nvan mening dat het eventueel aanpassen of loslaten van de leeftijdsgrenzen in de Wet donorgegevens kunstmatige bevruchting (Wdkb) grote zorgvuldigheid behoeft, en het op dit moment onvoldoende duidelijk is of dit op een zorgvuldige manier kan;\nverzoekt de regering geen verdere stappen te zetten en de leeftijdsgrenzen in de wet niet aan te passen, totdat meer inzicht is verkregen in de ervaring en behoeften van donorkinderen, ouders, donoren en de betrokken gezinnen,\nen gaat over tot de orde van de dag.\nBevers\nDiederik van Dijk\nEerdmans\nBikker",
  "content_char_count": 1075,
  "source": {
    "document_id": "69646d10-d677-4d42-b03f-96fac32379fa",
    "document_nummer": "2024D49033",
    "document_soort": "Motie",
    "publication_id": "ef2005b0-9072-4c31-84b9-8c4c187997d4",
    "publication_content_type": "application/xml",
    "publication_length": 2544,
    "cached": false,
    "binary_path": "bronmateriaal-onbewerkt\\cache\\document_publications\\ef2005b0-9072-4c31-84b9-8c4c187997d4.xml"
  },
  "issues": []
}