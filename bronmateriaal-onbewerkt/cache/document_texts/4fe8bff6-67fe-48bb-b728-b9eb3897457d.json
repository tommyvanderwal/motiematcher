{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n463\nMOTIE VAN HET LID TSEGGAI C.S.\nVoorgesteld\n10 september 2025\nDe Kamer,\ngehoord de beraadslaging,\nconstaterende dat de actieagenda in eerdere versies nog een derde aparte pijler had, namelijk maatschappelijke samenhang, die zich zou richten op beleid op discriminatie, eerlijke en gelijke kansen, het tegengaan van polarisatie, vervreemding, spanningen en extremisme;\nconstaterende dat de eigen ambtenaren het belang zagen van het apart opnemen van deze derde pijler voor het draagvlak en uitvoering van de actieagenda;\noverwegende dat het toevoegen van deze derde pijler beter recht doet aan hoe integratie zou moeten werken, namelijk enerzijds dat er iets van nieuwkomers wordt verwacht, maar dat er ook wordt gekeken naar de ontvangende samenleving;\nverzoekt de regering de derde pijler over maatschappelijke samenhang weer op te nemen in de Actieagenda Integratie om te komen tot effectief integratiebeleid,\nen gaat over tot de orde van de dag.\nTseggai\nBamenga\nSaris",
  "content_char_count": 1072,
  "source": {
    "document_id": "eac668de-8252-4d90-9ca2-6bf4c6662719",
    "document_nummer": "2025D38405",
    "document_soort": "Motie",
    "publication_id": "4fe8bff6-67fe-48bb-b728-b9eb3897457d",
    "publication_content_type": "application/xml",
    "publication_length": 4848,
    "cached": false,
    "binary_path": "bronmateriaal-onbewerkt\\cache\\document_publications\\4fe8bff6-67fe-48bb-b728-b9eb3897457d.xml"
  },
  "issues": []
}