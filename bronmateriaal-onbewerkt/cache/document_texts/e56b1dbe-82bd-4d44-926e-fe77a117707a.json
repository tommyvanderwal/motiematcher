{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n56\nMOTIE VAN HET LID CEDER C.S.\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat 42% van de humanitaire hulp afkomstig is van USAID, maar dat president Trump heeft besloten het werk te staken en verdere afbraak dreigt;\noverwegende dat zowel op de korte als op de lange termijn de allerarmsten ter wereld hieronder lijden en het tevens vanuit diplomatiek en geopolitiek oogpunt een onverstandig besluit is;\nverzoekt het kabinet de Amerikaanse regering aan te spreken op het besluit om de hulp via USAID te staken;\nverzoekt de regering tevens om binnen EU-verband te verkennen hoe de Europese Unie méér kan investeren in internationale samenwerking en ontwikkelingshulp om zo snel mogelijk bij te dragen aan het oplossen van de ontstane acute noden,\nen gaat over tot de orde van de dag.\nCeder\nHirsch\nBamenga\nBoswijk",
  "content_char_count": 1041,
  "source": {
    "document_id": "ea3b0c22-0040-4f05-9ef9-a93db52a1f38",
    "document_nummer": "2025D05775",
    "document_soort": "Motie",
    "publication_id": "e56b1dbe-82bd-4d44-926e-fe77a117707a",
    "publication_content_type": "application/xml",
    "publication_length": 2568,
    "cached": false,
    "binary_path": "bronmateriaal-onbewerkt\\cache\\document_publications\\e56b1dbe-82bd-4d44-926e-fe77a117707a.xml"
  },
  "issues": []
}