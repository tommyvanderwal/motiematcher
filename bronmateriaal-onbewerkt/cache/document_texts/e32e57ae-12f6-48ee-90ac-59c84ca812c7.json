{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n111\nMOTIE VAN HET LID INGE VAN DIJK C.S.\nVoorgesteld\n12 november 2024\nDe Kamer,\ngehoord de beraadslaging,\noverwegende dat bij invoering van de vermogenstoets voor toeslagen in 2014 een overgangstermijn van tien jaar is gaan lopen voor letselschadevergoedingen van vóór 2014, die per 1 januari 2024 is verlopen;\noverwegende dat mensen met zo'n letselschadevergoeding, waar zij de rest van hun leven mee moeten doen, per dit jaar ineens niet meer in aanmerking kunnen komen voor toeslagen, omdat hun vermogen te hoog zou zijn, en daarmee sterk in inkomenspositie achteruitgaan;\noverwegende dat de vraag is in hoeverre zij hierop hebben kunnen anticiperen, aangezien de letselschadevergoeding op dat moment al vastlag, en de opties voor iemand met onherstelbaar letsel om aanvullend inkomen te verkrijgen beperkt zijn;\nverzoekt de regering te onderzoeken wat de impact is van het aflopen van de tienjaarstermijn op de betreffende groep mensen per 1 januari 2024, en indien de uitkomsten niet proportioneel zijn, daarvoor maatregelen voor te stellen,\nen gaat over tot de orde van de dag.\nInge van Dijk\nVermeer\nStoffer",
  "content_char_count": 1276,
  "source": {
    "document_id": "93b38a5a-1172-4d85-a929-be22d853b26d",
    "document_nummer": "2024D43541",
    "document_soort": "Motie",
    "publication_id": "e32e57ae-12f6-48ee-90ac-59c84ca812c7",
    "publication_content_type": "application/xml",
    "publication_length": 2727,
    "cached": false,
    "binary_path": "bronmateriaal-onbewerkt\\cache\\document_publications\\e32e57ae-12f6-48ee-90ac-59c84ca812c7.xml"
  },
  "issues": []
}