{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n468\nMOTIE VAN HET LID VAN DER WERF C.S.\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat Oekraïne al tweeënhalf jaar een gevecht voert om als vrij land te kunnen blijven bestaan tegen een enorm numeriek overwicht van Rusland;\nconstaterende dat Oekraïne deze strijd voert met voornamelijk door NAVO-landen geproduceerde en geleverde middelen en dat de NAVO heeft aangegeven dat Oekraïne thuishoort binnen de NAVO;\nconstaterende dat artikel 5 van het Noord-Atlantisch Verdrag toetreding zonder bijzondere regeling enkel mogelijk zou maken na het ontzetten van alle sinds 2014 door Rusland bezette gebieden;\noverwegende dat deze situatie een enorme stimulans vormt voor president Poetin om de oorlog zo lang als mogelijk te rekken en zo de toetreding van Oekraïne tot de NAVO permanent onmogelijk te maken;\nvan mening dat Oekraïne uiteraard moet voldoen aan de voorwaarden van het NAVO-lidmaatschap, maar niet het slachtoffer mag worden van een perverse impuls om Rusland de oorlog te laten verlengen;\nverzoekt het kabinet om het standpunt te onderschrijven dat Oekraïne thuishoort binnen de NAVO;\nverzoekt de regering zich coöperatief op te stellen bij de eventuele totstandkoming van een geclausuleerde Oekraïense toetreding,\nen gaat over tot de orde van de dag.\nVan der Werf\nPaternotte\nBoswijk\nNordkamp\nDassen\nVan der Burg",
  "content_char_count": 1442,
  "source": {
    "document_id": "ab58593f-28d6-4491-b2de-bf73e0981e28",
    "document_nummer": "2024D37954",
    "document_soort": "Motie",
    "publication_id": "0da733e5-bb0d-4ec8-84fa-99bb77d0deed",
    "publication_content_type": "application/xml",
    "publication_length": 3081,
    "cached": false,
    "binary_path": "bronmateriaal-onbewerkt\\cache\\document_publications\\0da733e5-bb0d-4ec8-84fa-99bb77d0deed.xml"
  },
  "issues": []
}