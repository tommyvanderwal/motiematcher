{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 592\nDefensienota 2024 â€“ Sterk, slim en samen\nNr.\n49\nGEWIJZIGDE MOTIE VAN DE LEDEN WIJEN-NASS EN DIEDERIK VAN DIJK TER VERVANGING VAN DIE GEDRUKT ONDER NR. 41\nVoorgesteld\n23 september 2025\nDe Kamer,\ngehoord de beraadslaging,\nconstaterende dat Nederland heeft uitgesproken de krijgsmacht realistisch, planmatig en stapsgewijs te willen versterken, onder andere door de NAVO-norm te gebruiken;\nconstaterende dat tussen verschillende landen verschillend geteld wordt om hun bestedingen aan NAVO te kwantificeren;\nconstaterende dat Nederland investeringen wil doen in infrastructuur op het gebied van spoorlijnen, (water)wegen, (lucht)havens et cetera die ook door Defensie zijn te gebruiken om in geval van dreiging of oorlog sneller inzetbaar te zijn;\nverzoekt de regering om te inventariseren of en hoe dergelijke investeringen kunnen worden toegerekend aan de aanvullende 1,5% voor nationale weerbaarheid binnen de NAVO-systematiek en infrastructuurprojecten binnen Nederland aan te merken die hier onderdeel van zouden kunnen uitmaken\nen gaat over tot de orde van de dag.\nWijen-Nass\nDiederik van Dijk",
  "content_char_count": 1174,
  "source": {
    "document_id": "173d75da-1dea-4d3e-a03e-ab4ac020f67f",
    "document_nummer": "2025D38977",
    "document_soort": "Motie (gewijzigd/nader)",
    "publication_id": "96657c90-c13c-45a2-bbe8-744f83f0ce2a",
    "publication_content_type": "application/xml",
    "publication_length": 5159,
    "cached": false,
    "binary_path": "bronmateriaal-onbewerkt\\cache\\document_publications\\96657c90-c13c-45a2-bbe8-744f83f0ce2a.xml"
  },
  "issues": []
}