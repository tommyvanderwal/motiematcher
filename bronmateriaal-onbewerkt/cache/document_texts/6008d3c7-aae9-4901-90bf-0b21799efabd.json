{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1170\nMOTIE VAN DE LEDEN SOEPBOER EN OMTZIGT\nVoorgesteld\n3 december 2024\nDe Kamer,\ngehoord de beraadslaging,\nconstaterende dat EER-studenten relatief gemakkelijk toegang hebben tot Nederlandse studiefinanciering, namelijk als zij 32 uur per maand werken en soms zelfs al bij 24 uur per maand werk, een bijbaan van 6 uur per week, en dat andere landen, bijvoorbeeld Zweden, Noorwegen, Vlaanderen en Duitsland, aanzienlijk hogere eisen hebben;\nconstaterende dat het aantal EER-studenten die recht hebben op Nederlandse studiefinanciering meer dan verdubbeld is in drie jaar tijd naar meer dan 20.000 studenten;\nverzoekt de regering zich de komende zes maanden in te zetten om in Europa minimumeisen voor migrerende werknemers in te voeren, zodat pas bij grotere (bij)banen recht ontstaat op Nederlandse studiefinanciering, en de Kamer over de uitkomst te informeren,\nen gaat over tot de orde van de dag.\nSoepboer\nOmtzigt",
  "content_char_count": 1049,
  "source": {
    "document_id": "779177c0-efca-4bc9-a1cf-62ef1123e6cb",
    "document_nummer": "2024D47609",
    "document_soort": "Motie",
    "publication_id": "6008d3c7-aae9-4901-90bf-0b21799efabd",
    "publication_content_type": "application/xml",
    "publication_length": 2454,
    "cached": false,
    "binary_path": "bronmateriaal-onbewerkt\\cache\\document_publications\\6008d3c7-aae9-4901-90bf-0b21799efabd.xml"
  },
  "issues": []
}