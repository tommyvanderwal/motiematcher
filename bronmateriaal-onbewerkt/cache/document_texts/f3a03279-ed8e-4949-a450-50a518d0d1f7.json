{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 325\nBouwregelgeving\nNr.\n285\nMOTIE VAN HET LID WIJEN-NASS\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat erkende kwaliteitsverklaringen (EKV's) bijdragen aan versnelling van woningbouw, verlaging van administratieve lasten en efficiënter toezicht;\noverwegende dat veel gemeenten EKV's nog onvoldoende (h)erkennen en vasthouden aan traditionele procedures en zo onnodige vertraging veroorzaken;\nverzoekt de regering om te zorgen voor landelijke erkenning en eenduidige toepassing van EKV's binnen de Wet kwaliteitsborging voor het bouwen (Wkb);\nverzoekt de regering om gemeenten actief te informeren over de waarde en werking van EKV's;\nverzoekt de regering om de «fast lane»-experimenten met industriële woningbouw en EKV's versneld uit te breiden naar andere woningbouwregio's,\nen gaat over tot de orde van de dag.\nWijen-Nass",
  "content_char_count": 930,
  "source": {
    "document_id": "134a2c88-0b2c-4575-845f-678869f0c06d",
    "document_nummer": "2025D31916",
    "document_soort": "Motie",
    "publication_id": "f3a03279-ed8e-4949-a450-50a518d0d1f7",
    "publication_content_type": "application/xml",
    "publication_length": 4467,
    "cached": false,
    "binary_path": "bronmateriaal-onbewerkt\\cache\\document_publications\\f3a03279-ed8e-4949-a450-50a518d0d1f7.xml"
  },
  "issues": []
}