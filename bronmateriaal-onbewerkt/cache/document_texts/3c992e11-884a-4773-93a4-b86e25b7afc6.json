{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 624\nInitiatiefnota van het lid De Korte over een kritische reflectie op euthanasie bij psychisch lijden van jonge mensen\nNr.\n12\nMOTIE VAN DE LEDEN DIEDERIK VAN DIJK EN BIKKER\nVoorgesteld tijdens het notaoverleg van\n16 juni 2025\nDe Kamer,\ngehoord de beraadslaging,\noverwegende dat op grond van de Wet toetsing levensbeëindiging op verzoek en hulp bij zelfdoding euthanasie wordt verleend aan (jonge) mensen met psychisch lijden;\nconstaterende dat het aantal eutħanasiemeldingen van (jonge) mensen met psychisch lijden de laatste jaren is toegenomen, maar dat over deze praktijk geen consensus bestaat binnen de beroepsgroep;\nconstaterende dat de Staat op grond van art. 2 EVRM het leven van kwetsbare mensen dient te beschermen;\nverzoekt de regering om onafhankelijk en gezaghebbend juridisch advies in winnen over de vraag in hoeverre de huidige euthanasiewetgeving en -praktijk ten aanzien van (jonge) mensen met psychisch lijden voldoet aan art. 2 EVRM, en de Kamer hierover voor het einde van het jaar te informeren,\nen gaat over tot de orde van de dag.\nDiederik van Dijk\nBikker",
  "content_char_count": 1155,
  "source": {
    "document_id": "9e6b3bee-abe6-4924-a06c-5e134fca14fb",
    "document_nummer": "2025D28159",
    "document_soort": "Motie",
    "publication_id": "3c992e11-884a-4773-93a4-b86e25b7afc6",
    "publication_content_type": "application/xml",
    "publication_length": 5324,
    "cached": false,
    "binary_path": "bronmateriaal-onbewerkt\\cache\\document_publications\\3c992e11-884a-4773-93a4-b86e25b7afc6.xml"
  },
  "issues": []
}