{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1360\nMOTIE VAN HET LID MOOIMAN\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat er recent pogingen zijn gedaan om de transparantie in het biedproces te verbeteren en de makelaardijsector te versterken, maar dat er nog steeds kansen liggen om hier voortgang op te boeken;\noverwegende dat NVM, de grootste makelaarsorganisatie van Nederland, oproept om te komen tot een wettelijke kwaliteitsstandaard die geldt voor alle makelaars in Nederland, om kopers en verkopers beter te beschermen;\nverzoekt de regering om met relevante partners te komen tot een wettelijke kwaliteitsstandaard voor alle makelaars, waarin ten minste een gedragscode, opleidingseisen, tuchtrecht en een onafhankelijk meldpunt voor klachten zijn opgenomen,\nen gaat over tot de orde van de dag.\nMooiman",
  "content_char_count": 916,
  "source": {
    "document_id": "45955e92-c5b2-41f2-9de7-3cff33176940",
    "document_nummer": "2025D29808",
    "document_soort": "Motie",
    "publication_id": "d9ec6462-0ac9-4abe-9f5b-1df6b66c635f",
    "publication_content_type": "application/xml",
    "publication_length": 4345,
    "cached": false,
    "binary_path": "bronmateriaal-onbewerkt\\cache\\document_publications\\d9ec6462-0ac9-4abe-9f5b-1df6b66c635f.xml"
  },
  "issues": []
}