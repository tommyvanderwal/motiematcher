{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n30\nMOTIE VAN HET LID VELTMAN C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat de N36 tussen Almelo en Ommen een «dodenweg» is omdat hier veel ernstige ongevallen gebeuren;\noverwegende dat de N36 een drukke en cruciale verbindingsweg voor de regio is;\noverwegende dat eerder bestuurlijke afspraken zijn gemaakt over de totale aanpak voor het verbeteren van de verkeersveiligheid van de N36;\noverwegende dat voor het verbeteren van de verkeersveiligheid van de N36 slechts de helft van het nodige budget beschikbaar is;\noverwegende dat de gemeenten Almelo en Hardenberg en de provincie Overijssel cofinanciering beschikbaar willen stellen;\nverzoekt de regering om in overleg met de regio het perspectief voor de verbetering van de verkeersveiligheid van de gehele N36 uit te werken met een beschrijving van concrete vervolgstappen en dit nadrukkelijk mee te nemen in de bredere afweging binnen het Mobiliteitsfonds;\nverzoekt de regering om de Tweede Kamer hierover uiterlijk het tweede kwartaal van 2025 te informeren,\nen gaat over tot de orde van de dag.\nVeltman\nOlger van Dijk\nGrinwis\nPierik\nVedder\nDe Hoop",
  "content_char_count": 1337,
  "source": {
    "document_id": "5516aecf-5972-42b6-8ea2-e07bcb85bf8e",
    "document_nummer": "2024D46040",
    "document_soort": "Motie",
    "publication_id": "f55983f7-2165-4ede-a938-5e5bbb01b00b",
    "publication_content_type": "application/xml",
    "publication_length": 2970,
    "cached": false,
    "binary_path": "bronmateriaal-onbewerkt\\cache\\document_publications\\f55983f7-2165-4ede-a938-5e5bbb01b00b.xml"
  },
  "issues": []
}