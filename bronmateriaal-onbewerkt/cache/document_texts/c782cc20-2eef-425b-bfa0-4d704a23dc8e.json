{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n814\nMOTIE VAN HET LID HAAGE\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat dit kabinet in één donkere nacht naast de geplande 1,1 miljard aan bezuinigingen op onderwijs, ook op de volledige onderwijskansenregeling van 177 miljoen heeft bezuinigd en 50 miljoen op het Masterplan basisvaardigheden heeft bezuinigd;\noverwegende dat dit leidt tot grotere klassen, het wegvallen van huiswerkbegeleiding, het ontslag van docenten en ondersteuners, het wegvallen van schoolspullen voor kinderen van wie de ouders die niet kunnen betalen, meer thuiszitters en een grotere druk op de jeugdzorg;\noverwegende dat deze harde bezuinigingen vooral kinderen treffen in het praktijkonderwijs en het vmbo, en dat de kosten door individuele en maatschappelijke schade op lange termijn vele malen hoger zijn;\nspreekt uit dat dit kabinet scholen en kwetsbare leerlingen aan hun lot\noverlaat, en dat het immoreel en onacceptabel is om zonder inhoudelijke onderbouwing te bezuinigen op de onderwijskansenregeling en het Masterplan basisvaardigheden;\nverzoekt de regering om de bezuinigingen vanaf 2027 op de onderwijskansenregeling en het Masterplan basisvaardigheden te schrappen,\nen gaat over tot de orde van de dag.\nHaage",
  "content_char_count": 1333,
  "source": {
    "document_id": "f33ebf81-5abc-4b4e-a99f-8f0c3af83b95",
    "document_nummer": "2025D23406",
    "document_soort": "Motie",
    "publication_id": "c782cc20-2eef-425b-bfa0-4d704a23dc8e",
    "publication_content_type": "application/xml",
    "publication_length": 5108,
    "cached": false,
    "binary_path": "bronmateriaal-onbewerkt\\cache\\document_publications\\c782cc20-2eef-425b-bfa0-4d704a23dc8e.xml"
  },
  "issues": []
}