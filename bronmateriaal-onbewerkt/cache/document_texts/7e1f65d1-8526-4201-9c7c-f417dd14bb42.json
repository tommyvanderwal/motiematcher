{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n952\nMOTIE VAN HET LID VAN ZANTEN\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat de Minister het landenbeleid voor Syrië heeft aangepast, waardoor lopende en nieuwe asielaanvragen strenger worden beoordeeld;\noverwegende dat het onderscheid tussen lopende of nieuwe asielprocedures en tijdelijke verblijfsvergunningen niet gerechtvaardigd is wanneer het herkomstland aantoonbaar veiliger wordt geacht;\noverwegende dat ook verleende statussen moeten worden heroverwogen wanneer de feitelijke situatie in het land van herkomst daartoe aanleiding geeft;\nverzoekt de regering om per direct te starten met de herbeoordeling van tijdelijke verblijfsvergunningen van Syriërs met het oog op mogelijke beëindiging van de verblijfsstatus indien de beschermingstitel is komen te vervallen,\nen gaat over tot de orde van de dag.\nVan Zanten",
  "content_char_count": 947,
  "source": {
    "document_id": "acb9cb9e-9e03-4540-957c-f899b294ecd6",
    "document_nummer": "2025D27278",
    "document_soort": "Motie",
    "publication_id": "7e1f65d1-8526-4201-9c7c-f417dd14bb42",
    "publication_content_type": "application/xml",
    "publication_length": 4405,
    "cached": false,
    "binary_path": "bronmateriaal-onbewerkt\\cache\\document_publications\\7e1f65d1-8526-4201-9c7c-f417dd14bb42.xml"
  },
  "issues": []
}