{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n347\nMOTIE VAN DE LEDEN KRUL EN CEDER\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat de Minister voornemens is om bij de verdere ontwikkeling van een nieuwe mediawet vast te houden aan de NPO als co√∂rdinerend orgaan dat over de verdeling van de budgetten gaat;\nconstaterende dat de Minister bij de ontwikkeling van een nieuwe mediawet aan externe pluriformiteit als leidend principe wil vasthouden;\noverwegende dat bij de ontwikkeling van een nieuwe mediawet een scheiding tussen wie er verantwoordelijk is voor de programmering en wie er verantwoordelijk is voor de besteding van de budgetten juist bijdraagt aan externe pluriformiteit en een duidelijke scheiding van rollen, verwachtingen en verantwoordelijkheden;\noverwegende dat er behoefte is aan een nieuwe mediawet waarin duidelijke keuzes worden gemaakt;\nverzoekt de regering bij de uitwerking van het wetsvoorstel voor een nieuwe mediawet de omroephuizen gezamenlijk verantwoordelijk te maken voor de verdeling van de budgetten en sec het programmeren bij de NPO te laten,\nen gaat over tot de orde van de dag.\nKrul\nCeder",
  "content_char_count": 1242,
  "source": {
    "document_id": "24676ad5-6b10-4413-aabb-842e652feb60",
    "document_nummer": "2025D16812",
    "document_soort": "Motie",
    "publication_id": "564f37ad-f073-4651-a7a1-290354ee5f88",
    "publication_content_type": "application/xml",
    "publication_length": 2688,
    "cached": false,
    "binary_path": "bronmateriaal-onbewerkt\\cache\\document_publications\\564f37ad-f073-4651-a7a1-290354ee5f88.xml"
  },
  "issues": []
}