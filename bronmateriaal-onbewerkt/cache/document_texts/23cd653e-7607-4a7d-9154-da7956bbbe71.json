{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 592\nDefensienota 2024 â€“ Sterk, slim en samen\nNr.\n21\nMOTIE VAN HET LID HEITE C.S.\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat er op dit moment onvoldoende capaciteit is op het gebied van IT- en cyberspecialisten om de regie van het NAFIN-netwerk volledig bij Defensie onder te brengen;\nconstaterende dat Defensie hierdoor geen volledige controle heeft over het netwerk, waardoor sabotagerisico's niet zijn uitgesloten;\noverwegende dat opschaling van de IT-capaciteit noodzakelijk is voor het bevorderen van een veilig en goed werkend netwerk;\noverwegende dat Defensie al bezig is met de versterking van het aantal cyberreservisten binnen het Defensie Cyber Commando, conform de aangenomen motie van het lid Omtzigt van 5 maart jongstleden;\nverzoekt de regering om binnen de personeelsstrategie van Defensie zo snel mogelijk met een strategisch plan te komen voor de opschaling van IT- en cyberspecialisten en -reservisten, ten behoeve van NAFIN en zijn gehele organisatie,\nen gaat over tot de orde van de dag.\nHeite\nKathmann\nEllian.",
  "content_char_count": 1140,
  "source": {
    "document_id": "ce808eba-04c9-419f-863b-5d8eaf3c6736",
    "document_nummer": "2025D27058",
    "document_soort": "Motie",
    "publication_id": "23cd653e-7607-4a7d-9154-da7956bbbe71",
    "publication_content_type": "application/xml",
    "publication_length": 4968,
    "cached": false,
    "binary_path": "bronmateriaal-onbewerkt\\cache\\document_publications\\23cd653e-7607-4a7d-9154-da7956bbbe71.xml"
  },
  "issues": []
}