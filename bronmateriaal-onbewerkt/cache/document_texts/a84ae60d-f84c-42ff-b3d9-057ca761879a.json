{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n63\nMOTIE VAN DE LEDEN OLGER VAN DIJK EN GRINWIS\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat RIVM-onderzoek heeft uitgewezen dat pfas in zeeschuim aan de Nederlandse kust voorkomt;\noverwegende dat vergelijkbaar Vlaams onderzoek grootschaliger is aangepakt;\nvan mening dat uitgebreider onderzoek nodig is om de ernst van dit probleem voor de volksgezondheid goed in kaart te brengen en er zo nodig voor te kunnen waarschuwen;\nverzoekt de regering opdracht te geven voor vervolgonderzoek naar pfas in zeeschuim aan de Nederlandse kust, en hier voor het zomerseizoen de Tweede Kamer over te informeren,\nen gaat over tot de orde van de dag.\nOlger van Dijk\nGrinwis",
  "content_char_count": 930,
  "source": {
    "document_id": "24ae4c99-5ea1-45cc-b2ac-e6359432abf8",
    "document_nummer": "2024D03025",
    "document_soort": "Motie",
    "publication_id": "a84ae60d-f84c-42ff-b3d9-057ca761879a",
    "publication_content_type": "application/xml",
    "publication_length": 2408,
    "cached": false,
    "binary_path": "bronmateriaal-onbewerkt\\cache\\document_publications\\a84ae60d-f84c-42ff-b3d9-057ca761879a.xml"
  },
  "issues": []
}