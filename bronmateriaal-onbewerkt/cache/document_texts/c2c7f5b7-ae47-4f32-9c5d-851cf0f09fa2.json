{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n119\nGEWIJZIGDE MOTIE VAN DE LEDEN KOOPS EN SMITSKAM TER VERVANGING VAN DIE GEDRUKT ONDER NR. 105\nVoorgesteld\n8 april 2025\nDe Kamer,\ngehoord de beraadslaging,\noverwegende dat internationale kinderontvoeringen (strafbaar gesteld in artikel 279 Wetboek van Strafrecht) in alle gevallen zeer schrijnend zijn,\nconstaterende dat het Openbaar Ministerie op dit moment niet inzichtelijk kan maken hoeveel aangiften hierover binnenkomen, omdat de classificatie «internationale kindontvoering» niet bestaat in het registratiesysteem,\nvan mening dat het van groot belang is om wél inzicht te krijgen in de cijfers en gegevens ter zake, omdat dan beter en preciezer beleid kan worden opgesteld, gericht op de preventie en repressie ervan,\nverzoekt de regering, in overleg met het Openbaar Ministerie, ervoor te zorgen dat de volgende gegevens voortaan jaarlijks beschikbaar worden:\n–\nHet aantal aangiften dat wordt gedaan van internationale kindontvoeringen vanuit Nederland;\n–\nHet aantal vervolgingen dat daarop wordt ingesteld;\n–\nHet aantal vonnissen dat hierop wordt gewezen,\nen gaat over tot de orde van de dag.\nKoops\nSmitskam",
  "content_char_count": 1226,
  "source": {
    "document_id": "e61b7dec-fd7b-4dc4-8a20-2a1087dae6a9",
    "document_nummer": "2025D15474",
    "document_soort": "Motie (gewijzigd/nader)",
    "publication_id": "c2c7f5b7-ae47-4f32-9c5d-851cf0f09fa2",
    "publication_content_type": "application/xml",
    "publication_length": 3122,
    "cached": false,
    "binary_path": "bronmateriaal-onbewerkt\\cache\\document_publications\\c2c7f5b7-ae47-4f32-9c5d-851cf0f09fa2.xml"
  },
  "issues": []
}