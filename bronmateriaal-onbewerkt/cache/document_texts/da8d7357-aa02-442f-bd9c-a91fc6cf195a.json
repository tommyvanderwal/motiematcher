{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n141\nMOTIE VAN HET LID BOSWIJK\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat het thema voedselzekerheid in belangrijke mate bijdraagt aan de Nederlandse belangen in het ontwikkelingshulpbeleid;\noverwegende dat in het Convenant Samenwerkingsafspraken SeedNL is vastgelegd dat SeedNL als publiek-privaat samenwerkingsverband de beschikbaarheid, de toegang en het gebruik van kwalitatief hoogstaand zaaigoed voor boeren in een aantal focusregio's beoogt te verhogen;\nconstaterende dat naast het ondersteunen en het ontwikkelen van de commerciële zaaizaadsector in focusregio's, de ontwikkeling van de zogeheten informele zaaizaadsector, waarin zo'n 80% van de boeren in deze regio's opereert, ook van cruciaal belang is om zowel veiligheid en stabiliteit te borgen als een toekomstige afzetmarkt te creëren voor het Nederlandse zadenbedrijfsleven;\nverzoekt de regering in het zaaizaadontwikkelingsbeleid een brede geïntegreerde sectoraanpak te hanteren, waarin ook expliciet aandacht wordt besteed aan en middelen worden gereserveerd voor het ontwikkelen van de informele zaaizaadsector,\nen gaat over tot de orde van de dag.\nBoswijk",
  "content_char_count": 1339,
  "source": {
    "document_id": "57dd8eb6-d09d-4a3d-a3f2-fcf52e4d9472",
    "document_nummer": "2025D24500",
    "document_soort": "Motie",
    "publication_id": "da8d7357-aa02-442f-bd9c-a91fc6cf195a",
    "publication_content_type": "application/xml",
    "publication_length": 4975,
    "cached": false,
    "binary_path": "bronmateriaal-onbewerkt\\cache\\document_publications\\da8d7357-aa02-442f-bd9c-a91fc6cf195a.xml"
  },
  "issues": []
}