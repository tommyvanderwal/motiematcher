{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n321\nGEWIJZIGDE MOTIE VAN HET LID ERGIN TER VERVANGING VAN DIE GEDRUKT ONDER NR. 314\nVoorgesteld\n28 mei 2024\nDe Kamer,\ngehoord de beraadslaging,\nconstaterende dat de Nederlandse Publieke Omroep wordt hervormd zodat de journalistiek – inclusief het veelzijdig aanbod- kwalitatief hoogwaardig vormgegeven en gewaarborgd wordt;\noverwegende dat in een rechtstaat betrouwbare informatievoorziening van wezenlijk belang is;\nverzoekt de regering om bij de hervorming van de Nederlandse Publieke Omroep te bewerkstelligen dat het verspreiden van racistische complottheorieën en alle andere vormen van haat en geweld effectiever en daadkrachtiger worden gesanctioneerd,\nen gaat over tot de orde van de dag.\nErgin",
  "content_char_count": 805,
  "source": {
    "document_id": "068318f0-661d-4db6-b290-cf0d8ae83065",
    "document_nummer": "2024D21528",
    "document_soort": "Motie (gewijzigd/nader)",
    "publication_id": "9403bc06-a11c-4431-b548-9134cb50f41a",
    "publication_content_type": "application/xml",
    "publication_length": 2139,
    "cached": false,
    "binary_path": "bronmateriaal-onbewerkt\\cache\\document_publications\\9403bc06-a11c-4431-b548-9134cb50f41a.xml"
  },
  "issues": []
}