{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 237\nAfrika-beleid\nNr.\n212\nMOTIE VAN HET LID BAMENGA C.S.\nVoorgesteld\n27 mei 2025\nDe Kamer,\ngehoord de beraadslaging,\noverwegende dat het conflict in Sudan heeft geleid tot de grootste humanitaire crisis ter wereld, met bijna 30,4 miljoen mensen die dringend humanitaire hulp nodig hebben;\nverzoekt de regering actief te pleiten bij de Sudanese autoriteiten voor veilige en onbelemmerde humanitaire corridors, met specifieke aandacht voor de bescherming van burgers en lokale hulpverleners, en binnen de VN en OCHA te pleiten voor het documenteren van aanvallen op lokale vrijwillige hulpverleners als aanvallen op humanitaire werkers,\nen gaat over tot de orde van de dag.\nBamenga\nHirsch\nDe Korte\nDobbe\nCeder",
  "content_char_count": 781,
  "source": {
    "document_id": "db8c1fa8-e32a-4d47-8ff1-709fecca79ef",
    "document_nummer": "2025D24482",
    "document_soort": "Motie",
    "publication_id": "7902b89a-572a-42a0-9ee7-c836662c4235",
    "publication_content_type": "application/xml",
    "publication_length": 4712,
    "cached": false,
    "binary_path": "bronmateriaal-onbewerkt\\cache\\document_publications\\7902b89a-572a-42a0-9ee7-c836662c4235.xml"
  },
  "issues": []
}