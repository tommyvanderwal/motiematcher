{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 924\nToezichtsverslagen AIVD en MIVD\nNr.\n271\nGEWIJZIGDE MOTIE VAN HET LID KATHMANN TER VERVANGING VAN DIE GEDRUKT ONDER NR. 266\nVoorgesteld\n12 november 2024\nDe Kamer,\ngehoord de beraadslaging,\noverwegende dat de regering voornemens is de Wet op de inlichtingen- en veiligheidsdiensten 2017 te herzien;\noverwegende dat naast de AIVD en MIVD ook de NCTV zich inzet voor het reduceren van nationale veiligheidsrisico’s;\nvan mening dat er een overlap in taken tussen de genoemde diensten bestaat waaronder het identificeren en duiden van dreigingen en risico’s;\nvan mening dat de taken, bevoegdheden en het toezicht van de diensten helder en eenduidig in één wettelijk kader moeten worden geborgd, ook om daarmee de verschillen tussen de diensten te markeren;\nverzoekt de regering de wenselijkheid van een nationale veiligheidswet kortstondig onafhankelijk te laten onderzoeken en de uitkomst daarvan mee te nemen bij de herziening van de Wiv 2017,\nen gaat over tot de orde van de dag,\nKathmann",
  "content_char_count": 1063,
  "source": {
    "document_id": "3d8f67ec-10ec-4c26-bf87-2cd0380c146c",
    "document_nummer": "2024D42729",
    "document_soort": "Motie (gewijzigd/nader)",
    "publication_id": "e201938f-cea2-42e6-9e2e-8b3dccaed509",
    "publication_content_type": "application/xml",
    "publication_length": 2442,
    "cached": false,
    "binary_path": "bronmateriaal-onbewerkt\\cache\\document_publications\\e201938f-cea2-42e6-9e2e-8b3dccaed509.xml"
  },
  "issues": []
}