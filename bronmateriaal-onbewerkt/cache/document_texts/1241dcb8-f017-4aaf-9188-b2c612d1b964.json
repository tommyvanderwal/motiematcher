{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n452\nMOTIE VAN HET LID INGE VAN DIJK\nVoorgesteld\n11 juni 2025\nDe Kamer,\ngehoord de beraadslaging,\noverwegende dat de gewenste ontwikkeling ten aanzien van onder andere woningbouw, netuitbreiding en een innovatieve economie vraagt om meer ruimtelijke regie en strategisch grondbeleid vanuit de overheid;\noverwegende dat de rijksoverheid, gezamenlijk met decentrale overheden, met actieve grondpolitiek zelf grond kan aankopen, ontwikkelen en uitgeven, waarmee betere regie kan worden gevoerd op locaties, snelheid van processen en de functie van grond voor publieke doelen;\nverzoekt de regering om vanuit de ministeries van Volkshuisvesting en Ruimtelijke Ordening en FinanciÃ«n, in samenwerking met onze decentrale overheden, te verkennen hoe deelname van de Staat aan actieve grondpolitiek kan bijdragen aan ruimtelijke, sociale en economische publieke doelen, en voorstellen te doen hoe dit in te richten,\nen gaat over tot de orde van de dag.\nInge van Dijk",
  "content_char_count": 1071,
  "source": {
    "document_id": "f2821fa4-aec4-49ac-b7bc-c52d4fab1d4a",
    "document_nummer": "2025D27165",
    "document_soort": "Motie",
    "publication_id": "1241dcb8-f017-4aaf-9188-b2c612d1b964",
    "publication_content_type": "application/xml",
    "publication_length": 4518,
    "cached": false,
    "binary_path": "bronmateriaal-onbewerkt\\cache\\document_publications\\1241dcb8-f017-4aaf-9188-b2c612d1b964.xml"
  },
  "issues": []
}