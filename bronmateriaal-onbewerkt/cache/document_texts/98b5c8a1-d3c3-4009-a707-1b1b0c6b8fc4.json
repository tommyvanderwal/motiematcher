{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 324\nEvaluatie Wet openbare manifestaties\nNr.\n26\nMOTIE VAN HET LID MICHON-DERKZEN\nVoorgesteld\n22 januari 2025\nDe Kamer,\ngehoord de beraadslaging,\nvan mening dat het demonstratierecht een groot goed is, dat we moeten beschermen;\nconstaterende dat de burgemeester een demonstratie vooraf kan beperken of verbieden op basis van de criteria uit de Wet openbare manifestaties;\nconstaterende dat een aantal belangengroepen zich niet tot de rechter wendt om tegen het besluit van de burgemeester te ageren, maar het besluit bewust negeert;\nvan mening dat de enorme politiecapaciteit die nodig is om een demonstratie die vooraf is beperkt of is verboden, in goede banen te leiden, niet uit te leggen is;\noverwegende dat er op dit moment op geen enkele manier handhaving plaatsvindt tegen diegenen die tegen een besluit van de burgemeester in gaan;\nverzoekt de regering om een mobiel identificatieproces te organiseren c.q. te faciliteren, om op basis van de Wet op de identificatieplicht de aanwezigen bij een demonstratie die op voorhand is verboden, te registreren,\nen gaat over tot de orde van de dag.\nMichon-Derkzen",
  "content_char_count": 1184,
  "source": {
    "document_id": "eb0221bd-868e-4f22-b0e4-dee595db2374",
    "document_nummer": "2025D02298",
    "document_soort": "Motie",
    "publication_id": "98b5c8a1-d3c3-4009-a707-1b1b0c6b8fc4",
    "publication_content_type": "application/xml",
    "publication_length": 2578,
    "cached": false,
    "binary_path": "bronmateriaal-onbewerkt\\cache\\document_publications\\98b5c8a1-d3c3-4009-a707-1b1b0c6b8fc4.xml"
  },
  "issues": []
}