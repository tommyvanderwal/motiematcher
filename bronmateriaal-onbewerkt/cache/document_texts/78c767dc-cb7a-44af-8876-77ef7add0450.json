{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n621\nMOTIE VAN DE LEDEN MARTENS-AMERICA EN ZEEDIJK\nVoorgesteld\n12 maart 2024\nDe Kamer,\ngehoord de beraadslaging,\nconstaterende dat bedrijven, groot en klein, van onschatbare waarde zijn voor de Nederlandse economie omdat zij zorgen voor onze banen, innovaties en belastingopbrengsten;\nconstaterende dat steeds meer bedrijven overwegen om uitbreidingen niet in Nederland te doen maar in het buitenland;\nconstaterende dat steeds meer bedrijven overwegen om hun hoofdkantoor naar het buitenland te verhuizen;\noverwegende dat het voor het vertrouwen tussen de overheid en het bedrijfsleven van belang is dat deze partijen blijvend met elkaar in gesprek gaan en wederkerige afspraken maken over wat partijen van elkaar mogen verwachten;\noverwegende dat de Kamer op 12 oktober 2023 de motie van het lid Van Strien (364410-XII, nr. 44) heeft aangenomen om tot een ondernemersakkoord te komen;\nverzoekt de regering vaart te maken met het vormgeven van dit proces,\nen gaat over tot de orde van de dag.\nMartens-America\nZeedijk",
  "content_char_count": 1117,
  "source": {
    "document_id": "904dc16d-d26a-4f0b-b4c7-52b0ed4c2add",
    "document_nummer": "2024D09467",
    "document_soort": "Motie",
    "publication_id": "78c767dc-cb7a-44af-8876-77ef7add0450",
    "publication_content_type": "application/xml",
    "publication_length": 2584,
    "cached": false,
    "binary_path": "bronmateriaal-onbewerkt\\cache\\document_publications\\78c767dc-cb7a-44af-8876-77ef7add0450.xml"
  },
  "issues": []
}