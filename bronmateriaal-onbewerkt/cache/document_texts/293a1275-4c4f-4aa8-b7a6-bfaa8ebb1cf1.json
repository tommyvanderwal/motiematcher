{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n07\nRaad voor Economische en Financiële Zaken\nNr.\n2014\nMOTIE VAN DE LEDEN VAN HIJUM EN HEINEN\nVoorgesteld\n7 maart 2024\nDe Kamer,\ngehoord de beraadslaging,\noverwegende dat de herziening van het Stabiliteits- en Groeipact moet leiden tot een betere schuldhoudbaarheid van lidstaten in de eurozone, ook om te voorkomen dat risico's en tekorten worden afgewenteld op het Europese collectief;\nconstaterende dat Italië de wijziging van het ESM-verdrag heeft verworpen, waarin schuldhoudbaarheid een belangrijk criterium is voor het verlenen van financiële bijstand door het ESM aan een lidstaat in betalingsproblemen;\nvoorts constaterende dat Nederland voor ruim 41 miljard euro garant staat voor het ESM;\nverzoekt de regering om in de eurogroep kenbaar te maken dat ratificatie van het ESM-verdrag alsnog geboden is en daarbij vast te houden aan schuldhoudbaarheid als criterium voor het verlenen van financiële bijstand,\nen gaat over tot de orde van de dag.\nVan Hijum\nHeinen",
  "content_char_count": 1049,
  "source": {
    "document_id": "9d1d8c35-cb75-4a6b-8b75-a034be02322e",
    "document_nummer": "2024D08693",
    "document_soort": "Motie",
    "publication_id": "293a1275-4c4f-4aa8-b7a6-bfaa8ebb1cf1",
    "publication_content_type": "application/xml",
    "publication_length": 2489,
    "cached": false,
    "binary_path": "bronmateriaal-onbewerkt\\cache\\document_publications\\293a1275-4c4f-4aa8-b7a6-bfaa8ebb1cf1.xml"
  },
  "issues": []
}