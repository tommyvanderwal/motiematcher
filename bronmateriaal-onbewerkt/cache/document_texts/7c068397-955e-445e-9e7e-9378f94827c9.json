{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n121\nGEWIJZIGDE MOTIE VAN HET LID VAN DER PLAS TER VERVANGING VAN DIE GEDRUKT ONDER NR. 111\nVoorgesteld\n21 januari 2025\nDe Kamer,\ngehoord de beraadslaging,\nconstaterende dat demografische ontwikkelingen ook de leefbaarheid op het platteland raken;\nconstaterende dat allerlei voorzieningen zich steeds meer verplaatsen naar steden;\noverwegende dat het platteland een enorm grote rol speelt bij de economische, maatschappelijke en sociale leefbaarheid in Nederland;\noverwegende dat sterke steden en een sterk platteland elkaar nodig hebben;\noverwegende dat verdere uitholling van het platteland, onder meer door de grote aantallen boeren die zijn gestopt, zullen stoppen of erover nadenken, grote gevolgen gaat hebben voor de economie en voor maatschappelijke en sociale activiteiten op het platteland;\nverzoekt de regering om te onderzoeken hoe een plattelandstoets nader uitgewerkt kan worden en een rol kan gaan spelen bij het vormen overheidsbeleid, wet- en regelgeving waarbij er oog is voor de economische, maatschappelijke en sociale gevolgen voor het platteland, en de Kamer hierover te informeren;\nen gaat over tot de orde van de dag,\nVan der Plas",
  "content_char_count": 1280,
  "source": {
    "document_id": "9b31c9d7-ab77-436a-a870-49fa85c42b18",
    "document_nummer": "2025D01862",
    "document_soort": "Motie (gewijzigd/nader)",
    "publication_id": "7c068397-955e-445e-9e7e-9378f94827c9",
    "publication_content_type": "application/xml",
    "publication_length": 2677,
    "cached": false,
    "binary_path": "bronmateriaal-onbewerkt\\cache\\document_publications\\7c068397-955e-445e-9e7e-9378f94827c9.xml"
  },
  "issues": []
}