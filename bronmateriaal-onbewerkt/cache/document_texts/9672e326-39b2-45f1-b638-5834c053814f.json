{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n127\nMOTIE VAN HET LID STOFFER C.S.\nVoorgesteld\n12 november 2024\nDe Kamer,\ngehoord de beraadslaging,\nconstaterende dat het Belastingplan diverse voorstellen bevat met een latere inwerkingtreding dan 1 januari 2025;\nconstaterende de kritische opmerkingen van de Raad van State over de spreiding van de wetgeving;\noverwegende dat fiscale wetgeving die pas in latere jaren in werking treedt niet noodzakelijkerwijs mee hoeft te lopen in het strakke behandelschema van wetgeving die direct in januari van het volgende jaar in werking treedt, maar er ook voor gekozen kan worden om de behandeling uiterlijk in het eerstvolgende kwartaal af te ronden;\noverwegende dat spreiding van wetgeving bijdraagt aan zorgvuldigheid en parlementaire betrokkenheid;\nverzoekt de regering voortaan in de fiscale wetgeving die op Prinsjesdag naar de Kamer wordt gestuurd zo veel mogelijk scheiding aan te brengen tussen wetgeving die mee moet lopen in het strakke behandelschema van het Belastingplan en wetgeving waarvoor een langere behandeltijd kan worden genomen, bijvoorbeeld tot en met het eerste kwartaal van het volgende jaar,\nen gaat over tot de orde van de dag.\nStoffer\nVermeer\nGrinwis\nVijlbrief\nInge van Dijk\nMaatoug",
  "content_char_count": 1367,
  "source": {
    "document_id": "cc8988f3-5366-4797-969f-977203728b87",
    "document_nummer": "2024D43557",
    "document_soort": "Motie",
    "publication_id": "9672e326-39b2-45f1-b638-5834c053814f",
    "publication_content_type": "application/xml",
    "publication_length": 2905,
    "cached": false,
    "binary_path": "bronmateriaal-onbewerkt\\cache\\document_publications\\9672e326-39b2-45f1-b638-5834c053814f.xml"
  },
  "issues": []
}