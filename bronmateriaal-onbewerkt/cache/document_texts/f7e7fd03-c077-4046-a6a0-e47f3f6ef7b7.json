{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2176\nMOTIE VAN HET LID VAN DER WERF C.S.\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat de secretaris-generaal van de NAVO, de heer Rutte, reeds diverse keren NAVO-lidstaten heeft opgeroepen om de defensie-uitgaven te verhogen tot ten minste 3% van het bruto binnenlands product;\noverwegende dat de huidige NAVO-norm van 2% defensie-uitgaven onvoldoende is wanneer Europa in staat wil zijn haar eigen grondgebied te verdedigen tegen Rusland;\noverwegende dat Nederland reeds dagelijks wordt geconfronteerd met hybride en cyberaanvallen;\nspreekt uit dat voor de veiligheid van Nederland en Europa, in lijn met de oproep van de NAVO, meer nodig zal zijn dan 2% defensie-uitgaven;\nverzoekt de regering dit ook uit te dragen als het Nederlandse standpunt tijdens de aankomende Europese Raad van 3 februari,\nen gaat over tot de orde van de dag.\nVan der Werf\nDassen\nBoswijk\nDiederik van Dijk",
  "content_char_count": 1020,
  "source": {
    "document_id": "859c2836-47f9-45be-a829-3eaad5c4f4fc",
    "document_nummer": "2025D03454",
    "document_soort": "Motie",
    "publication_id": "f7e7fd03-c077-4046-a6a0-e47f3f6ef7b7",
    "publication_content_type": "application/xml",
    "publication_length": 2524,
    "cached": false,
    "binary_path": "bronmateriaal-onbewerkt\\cache\\document_publications\\f7e7fd03-c077-4046-a6a0-e47f3f6ef7b7.xml"
  },
  "issues": []
}