{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n127\nMOTIE VAN DE LEDEN SOEPBOER EN VAN VROONHOVEN\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nvan mening dat de media als pijler van onze democratie en in het licht van macht en tegenmacht onafhankelijk en pluriform moet blijven;\noverwegende dat apolitiek toezicht daarvan een wezenlijk onderdeel is;\nconstaterende dat in artikel 30 van de EU-Richtlijn audiovisuele mediadiensten staat dat het toezicht op de media zowel juridisch als functioneel onafhankelijk moet zijn van de overheid;\nconstaterende dat op basis van artikel 7.9 van de Mediawet de bewindspersoon evenwel besluiten van het Commissariaat voor de Media kan schorsen en vernietigen en dat dit artikel daardoor in strijd is met de bovengenoemde EU-richtlijn;\nconstaterende dat de Minister al werkt aan de hervorming van het mediabestel en onafhankelijk toezicht daarin kan worden meegenomen;\nverzoekt de regering de Mediawet zo aan te passen dat de regering niet langer kan ingrijpen in besluiten van het Commissariaat,\nen gaat over tot de orde van de dag.\nSoepboer\nVan Vroonhoven",
  "content_char_count": 1304,
  "source": {
    "document_id": "a6ad7d79-1e38-4f00-b25e-a4aef055f6b7",
    "document_nummer": "2024D47195",
    "document_soort": "Motie",
    "publication_id": "bec4dc27-915e-4681-9838-5b1cabc729c8",
    "publication_content_type": "application/xml",
    "publication_length": 2826,
    "cached": false,
    "binary_path": "bronmateriaal-onbewerkt\\cache\\document_publications\\bec4dc27-915e-4681-9838-5b1cabc729c8.xml"
  },
  "issues": []
}