{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n44\nMOTIE VAN HET LID KOSTIĆ C.S.\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat we niet weten wat de maatschappelijke kosten en baten, zoals impact op milieu, gezondheid en verkeersveiligheid, zijn van de voorgestelde verhoging van de snelheidslimiet op bepaalde trajecten naar 130 km per uur;\noverwegende dat het voor goed bestuur en goede besluitvorming voor de Tweede Kamer belangrijk is de maatschappelijke kosten en baten te kennen, zodat iedereen op basis van feiten een eigen politieke afweging kan maken;\nverzoekt de regering om een quickscan van de maatschappelijke kosten en baten te maken van het verhogen van de snelheidslimiet naar 130 kilometer per uur op een aantal trajecten, en de Kamer hierover te informeren voordat zij definitief hierover besluit,\nen gaat over tot de orde van de dag.\nKostić\nStoffer\nGrinwis\nKoekkoek\nDe Hoop\nVedder",
  "content_char_count": 1086,
  "source": {
    "document_id": "a40319c3-eae8-49a7-b9f8-0e976d78a549",
    "document_nummer": "2024D37924",
    "document_soort": "Motie",
    "publication_id": "c9217c99-9a76-43c2-9fd9-2f759b400126",
    "publication_content_type": "application/xml",
    "publication_length": 2637,
    "cached": false,
    "binary_path": "bronmateriaal-onbewerkt\\cache\\document_publications\\c9217c99-9a76-43c2-9fd9-2f759b400126.xml"
  },
  "issues": []
}