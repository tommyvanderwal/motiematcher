{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1489\nMOTIE VAN HET LID TEUNISSEN C.S.\nVoorgesteld\n11 maart 2025\nDe Kamer,\ngehoord de beraadslaging,\noverwegende dat de geopolitieke situatie het noodzakelijk maakt om onafhankelijker te worden van nieuwe grondstoffen;\noverwegende dat het PBL de overheid adviseert meer te doen om het grondstoffengebruik terug te dringen en een circulaire economie te stimuleren;\noverwegende dat de Integrale Circulaire Economie Rapportage 2025 (ICER) aantoont dat aanvullend circulair beleid nodig is om de zelfvoorzienendheid van Nederland te vergroten;\noverwegende dat een circulaire economie een enorme klimaatwinst kan opleveren;\nverzoekt de regering in het maatregelenpakket voor de Voorjaarsnota concrete voorstellen te doen om grondstofgebruik terug te dringen en grondstoffen te recyclen en te hergebruiken;\nverzoekt daarbij met een concreet tijdspad en tussendoelen te komen,\nen gaat over tot de orde van de dag.\nTeunissen\nRooderkerk\nKr√∂ger\nKoekkoek",
  "content_char_count": 1053,
  "source": {
    "document_id": "d39cf7f5-2529-4a44-b707-1c351ff82d53",
    "document_nummer": "2025D10327",
    "document_soort": "Motie",
    "publication_id": "9149126a-9b2d-4fbc-8c16-0da791cf9e59",
    "publication_content_type": "application/xml",
    "publication_length": 2567,
    "cached": false,
    "binary_path": "bronmateriaal-onbewerkt\\cache\\document_publications\\9149126a-9b2d-4fbc-8c16-0da791cf9e59.xml"
  },
  "issues": []
}