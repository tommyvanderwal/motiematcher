{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n69\nMOTIE VAN HET LID KOOPS\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat artikel 22b van het Wetboek van Strafrecht een aantal taakstrafverboden bevat waarbij de achterliggende gedachte is dat in de gevallen waarin een taakstrafverbod geldt in principe een gevangenisstraf wordt opgelegd;\nconstaterende dat het OM wel een strafbeschikking kan opleggen als een taakstrafverbod geldt en dat het OM dit ook als beleid hanteert, terwijl in een strafbeschikking geen gevangenisstraf kan worden opgelegd;\nvan mening dat de achterliggende gedachte van het taakstrafverbod op deze wijze kan worden omzeild en dat in gevallen waarin een taakstrafverbod geldt daarom geen strafbeschikking moet worden uitgevaardigd;\nverzoekt de regering via de tweede aanvullingswet wettelijk te verankeren dat er geen strafbeschikking mag worden uitgevaardigd in gevallen waarin een taakstrafverbod geldt;\nverzoekt de regering dit ook, vooruitlopend op de inwerkingtreding van het nieuwe Wetboek van Strafvordering, in het huidige Wetboek van Strafrecht te verankeren,\nen gaat over tot de orde van de dag.\nKoops",
  "content_char_count": 1285,
  "source": {
    "document_id": "dd3be1ad-116b-49ab-a2ff-9f8844857e03",
    "document_nummer": "2025D11869",
    "document_soort": "Motie",
    "publication_id": "685a0ff1-4620-4a01-9afb-31cfc42241ac",
    "publication_content_type": "application/xml",
    "publication_length": 2657,
    "cached": false,
    "binary_path": "bronmateriaal-onbewerkt\\cache\\document_publications\\685a0ff1-4620-4a01-9afb-31cfc42241ac.xml"
  },
  "issues": []
}