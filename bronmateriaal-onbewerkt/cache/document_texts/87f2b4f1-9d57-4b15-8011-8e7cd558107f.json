{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2026\nNr.\n10\nMOTIE VAN HET LID WHITE C.S.\nVoorgesteld\n30 september 2025\nDe Kamer,\ngehoord de beraadslaging,\nconstaterende dat het belangrijke principe van «comply or explain» vooral bij nieuwe wetgeving ten aanzien van de BES-eilanden wordt betrokken en dat bij bestaande wetgeving dit slechts stapsgewijs wordt aangepast;\nconstaterende dat «explain» regelmatig slechts summier wordt gemotiveerd, zonder helder tijdpad of criteria, waardoor modernisering van wet- en regelgeving onnodig vertraging oploopt;\noverwegende dat de Raad voor de leefomgeving en infrastructuur (Rli) stelt dat met name in het fysieke domein het «comply or explain»-principe tekortschiet;\nverzoekt de regering om samen met de eilandbesturen tot een verbetering van de toepassing van het «comply or explain»-principe te komen, en de Kamer over deze verbeteringen voor de zomer van 2026 te informeren,\nen gaat over tot de orde van de dag.\nWhite\nCeder\nBamenga",
  "content_char_count": 1112,
  "source": {
    "document_id": "2ab010d5-ac0c-4144-b2ad-951f624a301e",
    "document_nummer": "2025D42583",
    "document_soort": "Motie",
    "publication_id": "87f2b4f1-9d57-4b15-8011-8e7cd558107f",
    "publication_content_type": "application/xml",
    "publication_length": 5164,
    "cached": false,
    "binary_path": "bronmateriaal-onbewerkt\\cache\\document_publications\\87f2b4f1-9d57-4b15-8011-8e7cd558107f.xml"
  },
  "issues": []
}