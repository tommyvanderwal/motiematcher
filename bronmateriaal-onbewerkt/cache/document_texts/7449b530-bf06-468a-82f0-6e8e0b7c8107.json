{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n634\nMOTIE VAN HET LID TSEGGAI C.S.\nVoorgesteld\n23 januari 2025\nDe Kamer,\ngehoord de beraadslaging,\nconstaterende dat minderjarige hbo- en wo-studenten met een medische beperking een studietoeslag van € 146 per maand kunnen aanvragen omdat zij vaak niet kunnen bijverdienen naast hun school of studie;\nconstaterende dat minderjarige mbo-studenten geen aanspraak kunnen maken op deze studietoeslag;\nconstaterende dat het verschil in financiële ondersteuning voor studenten met een medische beperking minimaal € 700 op jaarbasis is, maar in sommige gevallen zelfs oploopt tot € 9.146;\noverwegende dat dit verschil niet valt te rechtvaardigen en dat de regering actief uitdraagt de verschillen tussen mbo-, hbo- en wo-studenten te willen opheffen;\nverzoekt de regering het mogelijk te maken dat ook minderjarige mbo-studenten aanspraak kunnen maken op een studietoeslag als zij een medische beperking hebben, door dit bijvoorbeeld te koppelen aan het studentenreisproduct,\nen gaat over tot de orde van de dag.\nTseggai\nWesterveld\nErgin\nPaternotte",
  "content_char_count": 1164,
  "source": {
    "document_id": "b590edb3-cd9b-4b3c-a4ee-95dd906dbf33",
    "document_nummer": "2025D02567",
    "document_soort": "Motie",
    "publication_id": "7449b530-bf06-468a-82f0-6e8e0b7c8107",
    "publication_content_type": "application/xml",
    "publication_length": 2665,
    "cached": false,
    "binary_path": "bronmateriaal-onbewerkt\\cache\\document_publications\\7449b530-bf06-468a-82f0-6e8e0b7c8107.xml"
  },
  "issues": []
}