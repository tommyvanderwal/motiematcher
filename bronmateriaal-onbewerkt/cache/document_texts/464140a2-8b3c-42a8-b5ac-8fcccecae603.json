{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1116\nMOTIE VAN DE LEDEN VELTMAN EN VEDDER\nVoorgesteld\n11 september 2024\nDe Kamer,\ngehoord de beraadslaging,\noverwegende dat opgevoerde fatbikes in het verkeer voor veel hinder, onveilige situaties en ongevallen zorgen;\nvan mening dat strenge handhaving van de opgevoerde fatbikes noodzakelijk is;\nconstaterende dat in het menu van de fatbike te zien is of een fiets opgevoerd is, maar dat de politie alleen bij een indicatie van de overtreding in het menu van de fatbike mag kijken;\nconstaterende dat bij algemene controles met de rollentestbanken dus niet in het menu van de fatbike kan worden gekeken en dat de berijder ondertussen in de gelegenheid is geweest de maximumsnelheid aan te passen en daarmee de dans ontspringt;\nverzoekt het kabinet het voor de politie mogelijk te maken om in alle gevallen van controle van de fatbike in het menu te kijken, zodat de overtreding kan worden geconstateerd en direct tot sanctionering kan worden overgegaan,\nen gaat over tot de orde van de dag.\nVeltman\nVedder",
  "content_char_count": 1118,
  "source": {
    "document_id": "74cfbd0e-e9fd-4052-a4ae-ffeea08e20a3",
    "document_nummer": "2024D32765",
    "document_soort": "Motie",
    "publication_id": "464140a2-8b3c-42a8-b5ac-8fcccecae603",
    "publication_content_type": "application/xml",
    "publication_length": 2564,
    "cached": false,
    "binary_path": "bronmateriaal-onbewerkt\\cache\\document_publications\\464140a2-8b3c-42a8-b5ac-8fcccecae603.xml"
  },
  "issues": []
}