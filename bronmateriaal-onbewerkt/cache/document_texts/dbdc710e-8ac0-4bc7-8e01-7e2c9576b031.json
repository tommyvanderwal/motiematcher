{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n46\nMOTIE VAN HET LID KOEKKOEK\nVoorgesteld\n7 november 2024\nDe Kamer,\ngehoord de beraadslaging,\noverwegende dat als onderdeel van het Asiel- en Migratiepact lidstaten nationale monitoringsmechanismen opzetten om naleving van mensenrechten aan de grenzen te controleren;\noverwegende dat hiervoor het Kroatische model als voorbeeld gebruikt wordt;\nconstaterende dat in KroatiÃ« deze monitoring uitgevoerd wordt door het Ministerie van Binnenlandse Zaken en dat ngo's en de Ombudsman niet of in zeer beperkte mate toegang hebben tot de resultaten van het monitoringsmechanisme;\nverzoekt de regering ervoor te zorgen dat er zowel in nationaal als in Europees verband sprake is van onafhankelijke monitoring van mensenrechten aan de grens en dat ngo's en de Ombudsman te allen tijde toegang hebben tot het monitoringsproces,\nen gaat over tot de orde van de dag.\nKoekkoek",
  "content_char_count": 1048,
  "source": {
    "document_id": "78a6c5fd-b04d-45e4-bb28-8078001df5b1",
    "document_nummer": "2024D42710",
    "document_soort": "Motie",
    "publication_id": "dbdc710e-8ac0-4bc7-8e01-7e2c9576b031",
    "publication_content_type": "application/xml",
    "publication_length": 2454,
    "cached": false,
    "binary_path": "bronmateriaal-onbewerkt\\cache\\document_publications\\dbdc710e-8ac0-4bc7-8e01-7e2c9576b031.xml"
  },
  "issues": []
}