{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1297\nMOTIE VAN DE LEDEN DRAL EN CEDER\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat kinderen in de onlinewereld toegang hebben tot informatie die hen ernstig kan beschadigen en daar bovendien onderhevig zijn aan verslavende algoritmes;\noverwegende dat platforms schadelijke content kunnen verwijderen en verslavende algoritmes kunnen beperken;\nverzoekt de regering om op korte termijn en met voorrang wat betreft kinderen met de platforms afspraken te maken om schadelijke content te verwijderen en verslavende algoritmes binnen de platforms zoveel mogelijk te beperken en aan de Kamer te rapporteren over de inhoud van de afspraken en de voortgang daarvan;\nverzoekt de regering als het voorgaande niet voldoende effect heeft, hiertoe passende regelgeving te maken,\nen gaat over tot de orde van de dag.\nDral\nCeder",
  "content_char_count": 977,
  "source": {
    "document_id": "fb74cc6c-b183-4787-a2ac-ceabd4530097",
    "document_nummer": "2025D07251",
    "document_soort": "Motie",
    "publication_id": "8d48671d-a770-4b3b-8a0c-947b2c459132",
    "publication_content_type": "application/xml",
    "publication_length": 2402,
    "cached": false,
    "binary_path": "bronmateriaal-onbewerkt\\cache\\document_publications\\8d48671d-a770-4b3b-8a0c-947b2c459132.xml"
  },
  "issues": []
}