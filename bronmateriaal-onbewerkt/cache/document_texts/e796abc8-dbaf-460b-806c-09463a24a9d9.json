{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n949\nMOTIE VAN HET LID DIEDERIK VAN DIJK C.S.\nVoorgesteld\n8 april 2025\nDe Kamer,\ngehoord de beraadslaging,\nconstaterende dat een onherroepelijke veroordeling consequenties heeft voor het rechtmatig verblijf in Nederland voor vreemdelingen waarbij het instrument van de glijdende schaal gehanteerd wordt;\noverwegende dat illegale vreemdelingen en asielzoekers niet onder de werking van de tijdelijke instructie vallen, maar dat niet uitgesloten is dat dit bij nieuwe tijdelijke instructies wel gebeurt;\noverwegende dat de glijdende schaal enkel vrijheidsbenemende straffen meeweegt en dat strafbeschikkingen niet worden meegenomen in een besluit tot het voortzetten van verblijf;\nverzoekt de regering illegale vreemdelingen en asielzoekers nooit onder de reikwijdte van OM-strafbeschikkingen te laten vallen;\nverzoekt de regering tevens de mogelijkheid te onderzoeken om naast vrijheidsbenemende straffen ook taakstraffen en geldboetes mee te wegen bij de glijdende schaal,\nen gaat over tot de orde van de dag.\nDiederik van Dijk\nEerdmans\nKrul\nEmiel van Dijk",
  "content_char_count": 1163,
  "source": {
    "document_id": "018e45fd-a53f-4486-aafe-40e1e3a9d63f",
    "document_nummer": "2025D15661",
    "document_soort": "Motie",
    "publication_id": "e796abc8-dbaf-460b-806c-09463a24a9d9",
    "publication_content_type": "application/xml",
    "publication_length": 2654,
    "cached": false,
    "binary_path": "bronmateriaal-onbewerkt\\cache\\document_publications\\e796abc8-dbaf-460b-806c-09463a24a9d9.xml"
  },
  "issues": []
}