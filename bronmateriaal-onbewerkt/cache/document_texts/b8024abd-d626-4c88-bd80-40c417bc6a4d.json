{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n39\nMOTIE VAN DE LEDEN PIERIK EN OLGER VAN DIJK\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat inzicht in de financieringsmogelijkheden essentieel is voor een effectieve uitvoering van MIRT-projecten;\noverwegende dat er diverse fondsen en financieringsmogelijkheden beschikbaar zijn binnen en buiten de begroting van het Ministerie van IenW, waaronder Europese fondsen zoals green bonds en middelen voor achterstallige regio's;\noverwegende dat een totaalbeeld van de beschikbare financieringsopties kan bijdragen aan een optimale benutting van de beschikbare middelen en het versnellen van projecten;\nverzoekt de regering:\n–\nom een overzicht te maken van de beschikbare fondsen en financieringsmogelijkheden binnen en buiten de IenW-begroting, inclusief Europese financieringsinstrumenten zoals green bonds, achterstallige regiogelden en andere relevante programma’s;\n–\ndit overzicht te verwerken in een tabel waarin per MIRT-project in Nederland inzichtelijk wordt gemaakt of gebruik van deze mogelijkheden onderzocht is en zo ja, met welke uitkomst;\n–\nde Kamer hierover uiterlijk voor het voorjaarsbegrotingsdebat te informeren,\nen gaat over tot de orde van de dag.\nPierik\nOlger van Dijk",
  "content_char_count": 1416,
  "source": {
    "document_id": "45fc6375-a47c-4c12-ae13-fcc5fefa2783",
    "document_nummer": "2024D46049",
    "document_soort": "Motie",
    "publication_id": "b8024abd-d626-4c88-bd80-40c417bc6a4d",
    "publication_content_type": "application/xml",
    "publication_length": 3363,
    "cached": false,
    "binary_path": "bronmateriaal-onbewerkt\\cache\\document_publications\\b8024abd-d626-4c88-bd80-40c417bc6a4d.xml"
  },
  "issues": []
}