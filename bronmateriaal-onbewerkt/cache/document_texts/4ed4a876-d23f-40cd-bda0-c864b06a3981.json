{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n62\nMOTIE VAN HET LID CEDER\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat Nederland de Europese toegankelijkheidsakte, die toeziet op de toegankelijkheid van producten en diensten in wet- en regelgeving, heeft verwerkt maar dat de sectoren zorg en onderwijs hierbuiten zijn gevallen;\nconstaterende dat 63% van de studenten met een visuele beperking tijdens de studie te maken heeft gehad met ontoegankelijke leermiddelen en leeromgevingen, waardoor ze onnodig vertraging oplopen of moeten stoppen met hun studie;\nconstaterende dat geen enkele Nederlandse ziekenhuiswebsite voldoet aan alle criteria van de internationale richtlijnen voor online toegankelijkheid;\nverzoekt de regering dแบน Europese toegankelijkheidsakte ook te verwerken in relevante wet- en regelgeving op het gebied van zorg en onderwijs,\nen gaat over tot de orde van de dag.\nCeder",
  "content_char_count": 1130,
  "source": {
    "document_id": "76dc7a18-62b0-4dc7-9720-3cd1b2d94150",
    "document_nummer": "2024D43162",
    "document_soort": "Motie",
    "publication_id": "4ed4a876-d23f-40cd-bda0-c864b06a3981",
    "publication_content_type": "application/xml",
    "publication_length": 2538,
    "cached": false,
    "binary_path": "bronmateriaal-onbewerkt\\cache\\document_publications\\4ed4a876-d23f-40cd-bda0-c864b06a3981.xml"
  },
  "issues": []
}