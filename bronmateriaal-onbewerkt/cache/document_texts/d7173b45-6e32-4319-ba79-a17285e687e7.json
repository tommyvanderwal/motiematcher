{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1293\nMOTIE VAN HET LID VERMEER\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de Aziatische horeca in Nederland met een omzet van 1,8 miljard en 40.000 arbeidsplaatsen een factor van betekenis is voor de Nederlandse economie;\noverwegende dat de sector sinds 1 juli 2024 geen specifieke culinaire functie-eisen meer mag stellen bij de werving en daardoor geen specialiteitenkoks met unieke ervaring uit AziÃ« mag aantrekken;\noverwegende dat dit leidt tot een tekort aan specialiteitenkoks en een significante omzetdaling, waardoor bijna twee derde van de ondernemers overweegt om hun deuren te sluiten;\noverwegende dat de sector aangegeven heeft bereid te zijn om nieuwe afspraken met de overheid te maken over circulaire arbeidsmigratie, waarbij er geen sprake meer zal zijn van het bereiken van een arbeidsvrije status en derhalve van nationalisatie en/of gezinshereniging, en over invoering van horizontaal toezicht om misstanden uit te sluiten;\nverzoekt de regering om spoedig met de sector in gesprek te gaan om een oplossing te vinden voor de acute problemen in de sector en een duurzame oplossing te verkennen op basis van nul nettomigratie en horizontaal toezicht,\nen gaat over tot de orde van de dag.\nVermeer",
  "content_char_count": 1350,
  "source": {
    "document_id": "2cc69a1d-f9e5-43b8-bb43-433c88ededb8",
    "document_nummer": "2025D43100",
    "document_soort": "Motie",
    "publication_id": "d7173b45-6e32-4319-ba79-a17285e687e7",
    "publication_content_type": "application/xml",
    "publication_length": 4816,
    "cached": false,
    "binary_path": "bronmateriaal-onbewerkt\\cache\\document_publications\\d7173b45-6e32-4319-ba79-a17285e687e7.xml"
  },
  "issues": []
}