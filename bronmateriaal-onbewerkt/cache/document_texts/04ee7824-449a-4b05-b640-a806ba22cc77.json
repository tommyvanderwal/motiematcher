{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n502\nMOTIE VAN HET FLACH C.S.\nVoorgesteld\n20 juni 2024\nDe Kamer,\ngehoord de beraadslaging,\nvan mening dat voor legalisering van individuele PAS-knelgevallen eenzelfde inzet van het Rijk nodig is als voor de vergunningverlening voor Schiphol, waarbij met maximale welwillendheid en creativiteit oplossingen zijn gezocht;\noverwegende dat de staat van de natuur, de invloed van stikstofdepositie en de noodzaak van depositiereductie sterk verschilt tussen Natura 2000-gebieden en dus ook de mogelijkheden om te voldoen aan het additionaliteitsvereiste;\noverwegende dat al vergunningverlening plaatsvindt op basis van extern salderen met toepassing van een additionaliteitstoets;\nverzoekt de regering in kansrijke gebieden op kortst mogelijke termijn werk te maken van extern salderen ten behoeve van het legaliseren van PAS-knelgevallen,\nen gaat over tot de orde van de dag.\nFlach\nGrinwis\nVedder",
  "content_char_count": 998,
  "source": {
    "document_id": "443b45dc-f31c-4fbc-b8ca-2ae23a192755",
    "document_nummer": "2024D26197",
    "document_soort": "Motie",
    "publication_id": "04ee7824-449a-4b05-b640-a806ba22cc77",
    "publication_content_type": "application/xml",
    "publication_length": 2445,
    "cached": false,
    "binary_path": "bronmateriaal-onbewerkt\\cache\\document_publications\\04ee7824-449a-4b05-b640-a806ba22cc77.xml"
  },
  "issues": []
}