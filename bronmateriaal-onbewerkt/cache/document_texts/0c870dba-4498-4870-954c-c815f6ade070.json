{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 682\nWijziging van een aantal wetten op het terrein van het Ministerie van Volksgezondheid, Welzijn en Sport (Verzamelwet VWS 2024)\nNr.\n8\nMOTIE VAN HET LID CLAASSEN\nVoorgesteld tijdens het Wetgevingsoverleg van\n14 april 2025\nDe Kamer,\ngehoord de beraadslaging,\nconstaterende dat er in Nederland allerlei restricties en regels zijn, waardoor apothekers soms niet mogen leveren terwijl ze dit wel kunnen;\nconstaterende dat apothekers niet aan elkaar mogen leveren, of geneesmiddelen zelf uit het buitenland mogen importeren, indien zij geen groothandelsvergunning hebben;\nvan mening dat wanneer een apotheker een middel niet heeft en een collega wel, zij dit onderling met elkaar zouden moeten kunnen regelen zonder dat dit valt onder illegale handel in geneesmiddelen;\nverzoekt de regering apothekers meer vrijheden toe te kennen en het mogelijk te maken aan elkaar te leveren of geneesmiddelen zelfstandig uit het buitenland te importeren,\nen gaat over tot de orde van de dag.\nClaassen",
  "content_char_count": 1058,
  "source": {
    "document_id": "c67834ab-8c15-4501-bffb-ac8842a945c6",
    "document_nummer": "2025D16634",
    "document_soort": "Motie",
    "publication_id": "0c870dba-4498-4870-954c-c815f6ade070",
    "publication_content_type": "application/xml",
    "publication_length": 2408,
    "cached": false,
    "binary_path": "bronmateriaal-onbewerkt\\cache\\document_publications\\0c870dba-4498-4870-954c-c815f6ade070.xml"
  },
  "issues": []
}