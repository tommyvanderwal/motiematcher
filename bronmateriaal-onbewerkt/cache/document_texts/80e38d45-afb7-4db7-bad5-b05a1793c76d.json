{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n252\nMOTIE VAN DE LEDEN ROODERKERK EN BAMENGA\nVoorgesteld\n5 december 2024\nDe Kamer,\ngehoord de beraadslaging,\nconstaterende dat de NAM ondanks eerdere beloften stopt met het meebetalen aan het perspectief voor Groningen;\noverwegende dat de NAM jarenlang heeft geprofiteerd van de gaswinning in Groningen;\nvan mening dat zolang de NAM de betalingen richting Groningen niet hervat, zij geen betrouwbare partij is waar de overheid zaken mee zou moeten doen;\nverzoekt de regering om de NAM geen nieuwe winningsvergunningen te verlenen of nieuwe winningsplannen goed te keuren zolang zij niet volledig voldoet aan de afspraken over het meebetalen aan het schadeherstel en het verbeteren van het economische en sociale perspectief voor Groningen,\nen gaat over tot de orde van de dag.\nRooderkerk\nBamenga",
  "content_char_count": 886,
  "source": {
    "document_id": "e6de1739-2420-491c-8448-0820aa845fe6",
    "document_nummer": "2024D47946",
    "document_soort": "Motie",
    "publication_id": "80e38d45-afb7-4db7-bad5-b05a1793c76d",
    "publication_content_type": "application/xml",
    "publication_length": 2311,
    "cached": false,
    "binary_path": "bronmateriaal-onbewerkt\\cache\\document_publications\\80e38d45-afb7-4db7-bad5-b05a1793c76d.xml"
  },
  "issues": []
}