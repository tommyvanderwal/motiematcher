{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n123\nMOTIE VAN HET LID VAN NISPEN\nVoorgesteld\n6 november 2024\nDe Kamer,\ngehoord de beraadslaging,\noverwegende dat slachtoffers met letsel niet alleen slachtoffer zijn van het voorval of ongeval, maar soms ook slachtoffer van de verzekeraar die traineert en er in sommige gevallen alles aan doet om niet uit te keren, en dat deze onzekerheid vele jaren kan duren;\nconstaterende dat dit een ongelijke strijd is tussen een slachtoffer aan de ene kant en een kapitaalkrachtige verzekeraar, die de tijd en het geld heeft, aan de andere kant;\nverzoekt de regering met voorstellen te komen om civielrechtelijke of bestuursrechtelijke sancties of boetes te zetten op trainerende werkwijzen van letselschadeverzekeraars, zoals het niet nakomen van termijnen en afspraken uit de Gedragscode Behandeling Letselschade, en als uitgangspunt op te nemen dat een letselschadezaak uiterlijk binnen twee jaar moet zijn beslecht door een verzekeraar en anders, als het slachtoffer dat wil, ter finale besluitvorming wordt voorgelegd,\nen gaat over tot de orde van de dag.\nVan Nispen",
  "content_char_count": 1161,
  "source": {
    "document_id": "4ca75221-f523-4d4d-a686-88bc46a3f290",
    "document_nummer": "2024D42432",
    "document_soort": "Motie",
    "publication_id": "dd69c444-e27d-47cf-b638-81687ac5da71",
    "publication_content_type": "application/xml",
    "publication_length": 2493,
    "cached": false,
    "binary_path": "bronmateriaal-onbewerkt\\cache\\document_publications\\dd69c444-e27d-47cf-b638-81687ac5da71.xml"
  },
  "issues": []
}