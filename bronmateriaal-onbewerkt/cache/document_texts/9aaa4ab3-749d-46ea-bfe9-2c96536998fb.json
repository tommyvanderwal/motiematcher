{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2991\nMOTIE VAN DE LEDEN PATERNOTTE EN KAHRAMAN\nVoorgesteld\n12 december 2024\nDe Kamer,\ngehoord de beraadslaging,\nconstaterende dat de Syriërs dankzij de val van Assad na decennia de kans hebben gekregen het land opnieuw op te bouwen en er enorme humanitaire hulp nodig is;\noverwegende dat Syrië tijd nodig zal hebben voor de fysieke wederopbouw en voor het bouwen aan een vrije democratie;\noverwegende dat sancties ingesteld tegen het Assad-regime een hindernis kunnen vormen voor de benodigde humanitaire hulpverlening en het ook niet wenselijk is om die sancties overhaast op te heffen;\nverzoekt het kabinet er tijdens de RBZ voor te pleiten zo snel als mogelijk in kaart te brengen welke sancties tijdelijk kunnen worden verlicht of opgeschort,\nen gaat over tot de orde van de dag.\nPaternotte\nKahraman",
  "content_char_count": 937,
  "source": {
    "document_id": "9eb72149-bbd3-404b-9873-044045bae6b8",
    "document_nummer": "2024D49627",
    "document_soort": "Motie",
    "publication_id": "9aaa4ab3-749d-46ea-bfe9-2c96536998fb",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\9aaa4ab3-749d-46ea-bfe9-2c96536998fb.xml"
  },
  "issues": []
}