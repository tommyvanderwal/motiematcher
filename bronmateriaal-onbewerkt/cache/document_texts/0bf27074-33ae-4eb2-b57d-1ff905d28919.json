{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 295\nInfectieziektenbestrijding\nNr.\n2222\nMOTIE VAN HET LID DE KORTE\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat het RIVM oversterfte berekent door het aantal sterfgevallen te vergelijken met het verwachte aantal sterfgevallen in dezelfde periode en dat het aantal te verwachten sterfgevallen onder andere is gebaseerd op een gemiddelde van het aantal sterfgevallen in de jaren ervoor;\noverwegende dat als eerdere jaren met oversterfte als referentie worden genomen voor de daaropvolgende jaren, dan een eventuele aanhoudende oversterfte niet langer wordt herkend;\noverwegende dat het herkennen van oversterfte van groot belang is voor vele beleidsterreinen;\nverzoekt de regering het RIVM te vragen te reflecteren op zijn rekenmodel\nvoor oversterfte waarin voorgaande jaren met oversterfte worden meegenomen en het RIVM te vragen uit te leggen op welke manier oversterfte in een eventueel ander rekenmodel zichtbaar kan blijven als er in voorgaande jaren sprake is van oversterfte, en de Kamer over de uitkomsten van dit overleg voor 1 september 2025 te informeren,\nen gaat over tot de orde van de dag.\nDe Korte",
  "content_char_count": 1219,
  "source": {
    "document_id": "10a8b4b0-be0d-4dec-ad65-d5c9582812ee",
    "document_nummer": "2025D13575",
    "document_soort": "Motie",
    "publication_id": "0bf27074-33ae-4eb2-b57d-1ff905d28919",
    "publication_content_type": "application/xml",
    "publication_length": 2645,
    "cached": false,
    "binary_path": "bronmateriaal-onbewerkt\\cache\\document_publications\\0bf27074-33ae-4eb2-b57d-1ff905d28919.xml"
  },
  "issues": []
}