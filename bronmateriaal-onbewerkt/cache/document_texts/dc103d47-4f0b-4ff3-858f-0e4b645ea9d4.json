{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n841\nMOTIE VAN HET LID OLGER VAN DIJK C.S.\nVoorgesteld\n9 april 2025\nDe Kamer,\ngehoord de beraadslaging,\nconstaterende dat het aantal geweldsincidenten waarmee NS-medewerkers te maken hebben met 5% is toegenomen in 2024;\nconstaterende dat in het hoofdlijnenakkoord is opgenomen dat er maatregelen genomen worden om de veiligheid in het ov te bevorderen, zoals het invoeren van bodycams voor hoofdconducteurs;\noverwegende dat bodycams helpen bij de opsporing van strafbare feiten en een preventieve werking hebben;\noverwegende dat het besluit aan NS wordt gelaten om bodycams op vrijwillige basis beschikbaar te stellen aan medewerkers;\nverzoekt de regering om alles op alles te zetten zodat conducteurs bij NS op vrijwillige basis een bodycam kunnen dragen bij de uitoefening van hun werkzaamheden,\nen gaat over tot de orde van de dag.\nOlger van Dijk\nVeltman\nPierik",
  "content_char_count": 962,
  "source": {
    "document_id": "219bd3b3-bc6b-489c-96b9-2e55c269ff1a",
    "document_nummer": "2025D15693",
    "document_soort": "Motie",
    "publication_id": "dc103d47-4f0b-4ff3-858f-0e4b645ea9d4",
    "publication_content_type": "application/xml",
    "publication_length": 2430,
    "cached": false,
    "binary_path": "bronmateriaal-onbewerkt\\cache\\document_publications\\dc103d47-4f0b-4ff3-858f-0e4b645ea9d4.xml"
  },
  "issues": []
}