{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 652\nSpoorbeveiligingssysteem European Rail Traffic Management System (ERTMS)\nNr.\n100\nMOTIE VAN DE LEDEN BOUTKAN EN HEUTINK\nVoorgesteld\n19 december 2024\nDe Kamer,\ngehoord de beraadslaging,\nconstaterende dat de regering van plan is om de Zeeuwse lijn tussen Vlissingen en Goes in 2029 vier maanden te sluiten om het veiligheidssysteem ERTMS te kunnen testen;\nconstaterende dat het sluiten van deze lijn ervoor zorgt dat de gehele provincie Zeeland niet meer per trein bereikbaar zal zijn;\nconstaterende dat er nog zeker negen maanden lang verstoringen en overlast zullen zijn als gevolg van de test;\noverwegende dat de Zeeuwse lijn tussen Goes en Vlissingen bestaat uit twee sporen;\nverzoekt de regering om de overlast die ontstaat vanwege de ERTMS-test op de Zeeuwse lijn tot een minimum te beperken;\nverzoekt de regering tevens om een uitgebreide analyse uit te voeren over de vraag of het mogelijk is om een van de twee sporen op de Zeeuwse lijn open te houden, en deze analyse voor het zomerreces van 2025 naar de Kamer te sturen,\nen gaat over tot de orde van de dag.\nBoutkan\nHeutink",
  "content_char_count": 1159,
  "source": {
    "document_id": "7e0ae90e-0f86-4a83-bdee-9e7b55c288ec",
    "document_nummer": "2024D51034",
    "document_soort": "Motie",
    "publication_id": "d089603e-2a32-40ce-9d22-0e67532b744f",
    "publication_content_type": "application/xml",
    "publication_length": 2676,
    "cached": false,
    "binary_path": "bronmateriaal-onbewerkt\\cache\\document_publications\\d089603e-2a32-40ce-9d22-0e67532b744f.xml"
  },
  "issues": []
}