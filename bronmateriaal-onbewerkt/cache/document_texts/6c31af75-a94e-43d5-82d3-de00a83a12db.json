{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2180\nMOTIE VAN DE LEDEN BOSWIJK\nVoorgesteld\n29 januari 2025\nDe Kamer,\ngehoord de beraadslaging,\noverwegende dat voor het op orde brengen van de collectieve afschrikking en verdediging binnen Europa extra financiering nodig is en dat hiertoe verschillende financieringsvormen onderzocht worden;\noverwegende dat voordat er een definitief besluit wordt genomen de Kamer volledig geïnformeerd moet zijn over de consequenties en randvoorwaarden van de financieringsmodellen die hiervoor onderzocht worden;\nverzoekt de regering met een open houding de discussie over aanvullende financiering voor Europese defensiesamenwerking in te gaan;\nverzoekt de regering ten behoeve van een zorgvuldige behandeling in de Kamer bij ieder financieringsmodel dat voorgelegd wordt inzichtelijk te maken hoe in ieder geval de volgende randvoorwaarden ingepast kunnen worden:\n•\nlanden moeten vooraf concrete plannen indienen voor de besteding van de middelen;\n•\nterugbetaling moet via de EU-begroting plaatsvinden over een langere periode;\n•\neen aanzienlijk deel van de middelen moet besteed worden aan defensiematerieel «made in Europe»;\n•\nnieuwe financiële instrumenten moeten gepaard gaan met een herziening van prioriteiten binnen de EU-begroting;\n•\nfinanciering moet deels ook komen uit andere bronnen, zoals het Europees Investeringsfonds en resterende middelen uit het coronaherstelfonds;\nverzoekt de regering de Kamer hierover te raadplegen voordat hier onomkeerbare afspraken over gemaakt worden,\nen gaat over tot de orde van de dag.\nBoswijk",
  "content_char_count": 1628,
  "source": {
    "document_id": "8c3ff875-6080-4faa-bd80-19c74fbb9f92",
    "document_nummer": "2025D03458",
    "document_soort": "Motie",
    "publication_id": "6c31af75-a94e-43d5-82d3-de00a83a12db",
    "publication_content_type": "application/xml",
    "publication_length": 3696,
    "cached": false,
    "binary_path": "bronmateriaal-onbewerkt\\cache\\document_publications\\6c31af75-a94e-43d5-82d3-de00a83a12db.xml"
  },
  "issues": []
}