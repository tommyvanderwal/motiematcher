{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1054\nMOTIE VAN HET LID BRUYNING\nVoorgesteld\n19 december 2024\nDe Kamer,\ngehoord de beraadslaging,\ngelezen de inzichten over de impact van woordkeuze en bejegening op kinderen en gezinnen binnen de jeugdbescherming;\nconstaterende dat de gebruikte terminologie in protocollen en het Toekomstscenario kind- en gezinsbescherming vaak als kil en onpersoonlijk wordt ervaren;\noverwegende dat vriendelijk en empathisch taalgebruik de betrokkenheid en samenwerking kan bevorderen tussen gezinnen en hulpverleners;\noverwegende dat het betrekken van ervaringsdeskundigen bij het herzien van deze protocollen waardevolle inzichten biedt;\nverzoekt de regering om binnen het Toekomstscenario kind- en gezinsbescherming samen met ervaringsdeskundigen het handelingskader te ontwikkelen in kindvriendelijke taal, om ervoor te zorgen dat deze herziening leidt tot termen en zinnen die empathie en respect uitstralen, met als doel het verbeteren van de communicatie en relatie tussen hulpverleners en gezinnen en cliÃ«nttevredenheid onderdeel te laten zijn de voortgangsrapportages,\nen gaat over tot de orde van de dag.\nBruyning",
  "content_char_count": 1201,
  "source": {
    "document_id": "a05fd83d-910b-4bf4-b8ee-ed0051cd9017",
    "document_nummer": "2024D51474",
    "document_soort": "Motie",
    "publication_id": "9d01de89-b35a-4fc9-9f11-b6a8507d5983",
    "publication_content_type": "application/xml",
    "publication_length": 2576,
    "cached": false,
    "binary_path": "bronmateriaal-onbewerkt\\cache\\document_publications\\9d01de89-b35a-4fc9-9f11-b6a8507d5983.xml"
  },
  "issues": []
}