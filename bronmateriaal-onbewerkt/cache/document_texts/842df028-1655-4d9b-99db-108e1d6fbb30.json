{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n408\nNADER GEWIJZIGDE MOTIE VAN DE LEDEN ZEEDIJK EN TIELEN TER VERVANGING VAN DIE GEDRUKT ONDER NR. 407\nVoorgesteld\n4 juni 2024\nDe Kamer,\ngehoord de beraadslaging,\noverwegende dat uit recent onderzoek van Nappi blijkt dat 80% van de vrouwen op enig moment overgangsklachten ervaart;\noverwegende dat uit onderzoek van het RIVM onder werkende vrouwen blijkt dat 35% af en toe en 10% vaak beperkingen ervaart als gevolg van overgangsklachten;\noverwegende dat WOMEN Inc. in haar kosten-batenanalyse heeft becijferd dat 34% van het ziekteverzuim van vrouwen tussen de 45 en 60 jaar te wijten is aan overgangsklachten;\nconstaterende dat op het thema «overgang en taboe» vooral wordt ingezet op bewustwording en wat minder op kennis vergroten en oplossingen bieden;\nverzoekt de regering als onderdeel van het recent gestarte kennisprogramma voor vrouwspecifieke aandoeningen ook aandacht voor kennis vergroten en oplossingsrichtingen bieden voor overgangsklachten op te nemen;\nverzoekt de regering het kennisprogramma onderdeel te maken van een nationale strategie voor vrouwengezondheid,\nen gaat over tot de orde van de dag.\nZeedijk\nTielen",
  "content_char_count": 1232,
  "source": {
    "document_id": "1d302fd2-7904-4721-9bbd-860c793343ed",
    "document_nummer": "2024D22756",
    "document_soort": "Motie (gewijzigd/nader)",
    "publication_id": "842df028-1655-4d9b-99db-108e1d6fbb30",
    "publication_content_type": "application/xml",
    "publication_length": 2700,
    "cached": false,
    "binary_path": "bronmateriaal-onbewerkt\\cache\\document_publications\\842df028-1655-4d9b-99db-108e1d6fbb30.xml"
  },
  "issues": []
}