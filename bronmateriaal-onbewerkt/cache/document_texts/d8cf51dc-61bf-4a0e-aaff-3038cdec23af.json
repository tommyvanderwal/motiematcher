{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n32\nMOTIE VAN DE LEDEN BONTENBAL EN VERMEER\nVoorgesteld\n7 november 2024\nDe Kamer,\ngehoord de beraadslaging,\noverwegende dat de raffinageroute ervoor kan zorgen dat de waterstofmarkt op gang komt en investeringen in waterstofproductie worden gestimuleerd;\noverwegende dat de voorgestelde correctiefactor voor de raffinageroute ertoe zal leiden dat investeringen in groene waterstof niet in Nederland plaats zullen vinden, omdat het de businesscase voor waterstofproductie in Nederland veel minder gunstig maakt ten opzichte van ons omringende landen;\nverzoekt de regering met spoed te onderzoeken hoe de raffinageroute (inclusief de correctiefactor) eruit moet zien om maximaal bij te dragen aan de verduurzamingsdoelstellingen van de industrie en het stimuleren van investeringen in elektrolysers en op basis van de resultaten van dit onderzoek de Regeling energie vervoer aan te passen,\nen gaat over tot de orde van de dag.\nBontenbal\nVermeer",
  "content_char_count": 1139,
  "source": {
    "document_id": "014aff27-96ea-48af-865a-2d3e54523311",
    "document_nummer": "2024D42811",
    "document_soort": "Motie",
    "publication_id": "d8cf51dc-61bf-4a0e-aaff-3038cdec23af",
    "publication_content_type": "application/xml",
    "publication_length": 2598,
    "cached": false,
    "binary_path": "bronmateriaal-onbewerkt\\cache\\document_publications\\d8cf51dc-61bf-4a0e-aaff-3038cdec23af.xml"
  },
  "issues": []
}