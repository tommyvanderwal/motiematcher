{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n66\nMOTIE VAN HET LID WELZIJN C.S.\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat de Woningwet BES naar verwachting per 1 januari 2027 inwerking zal treden;\nconstaterende dat er op de BES-eilanden grote behoefte is aan betaalbare woningen voor de eilandbewoners;\nconstaterende dat lokale woningcorporaties de status toegelaten instelling nodig hebben om beter in staat te zijn betaalbare woningen te bouwen;\noverwegende dat daarbij een versnelling van de bouwopgave op de BES-eilanden hoog nodig is;\nverzoekt de regering perspectief te bieden aan de lokale woningcorporaties door een tijdlijn op te stellen waaruit duidelijk wordt hoe het traject eruitziet om de status toegelaten instelling te krijgen,\nen gaat over tot de orde van de dag.\nWelzijn\nWhite\nVijlbrief\nVedder",
  "content_char_count": 1019,
  "source": {
    "document_id": "7567175c-aadb-473d-9c4e-d488249a16b6",
    "document_nummer": "2025D06019",
    "document_soort": "Motie",
    "publication_id": "0776aaba-8366-4df3-94aa-23441bae34ad",
    "publication_content_type": "application/xml",
    "publication_length": 2566,
    "cached": false,
    "binary_path": "bronmateriaal-onbewerkt\\cache\\document_publications\\0776aaba-8366-4df3-94aa-23441bae34ad.xml"
  },
  "issues": []
}