{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n1991\nMOTIE VAN HET LID CEDER\nVoorgesteld\n12 december 2023\nDe Kamer,\ngehoord de beraadslaging,\nconcluderende dat de oorlog die de Hamasbeweging in de Gazastrook heeft ontketend, ook de kleine christelijke gemeenschap daar geraakt heeft;\noverwegende dat hulp de Gazastrook moeizaam bereikt en dat een UNRWA-vrachtwagen met hulp specifiek gericht op deze gemeenschap volgens berichten door Hamas is gestolen;\noverwegende dat juist deze groep nu met extra voedseltekorten kampt;\nverzoekt de regering er in Europees verband op aan te dringen dat UNRWA en het Rode Kruis zich er maximaal voor inzetten dat de hulp die voor de kwetsbare minderheden, waaronder christenen, in de Gazastrook bedoeld is, hen ook daadwerkelijk bereikt,\nen gaat over tot de orde van de dag.\nCeder",
  "content_char_count": 868,
  "source": {
    "document_id": "d0f5da55-6931-4618-ba9e-856b6eaec6d2",
    "document_nummer": "2023D49006",
    "document_soort": "Motie",
    "publication_id": "748bf48b-0534-4205-9237-5790fcd5906a",
    "publication_content_type": "application/xml",
    "publication_length": 2232,
    "cached": false,
    "binary_path": "bronmateriaal-onbewerkt\\cache\\document_publications\\748bf48b-0534-4205-9237-5790fcd5906a.xml"
  },
  "issues": []
}