{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4125\nMOTIE VAN HET LID VAN NISPEN\nVoorgesteld\n4 september 2025\nDe Kamer,\ngehoord de beraadslaging,\nconstaterende dat gedwongen terugkeer en vrijwillige terugkeer wegen zijn die allebei kunnen worden bewandeld, afhankelijk van de situatie;\noverwegende dat vrijwillige terugkeer bewezen goedkoper, effectiever en duurzamer is en het daarmee belangrijk is dat hier blijvend op wordt ingezet;\nverzoekt de regering met voorstellen te komen om vrijwillige terugkeer verder te stimuleren, en hierbij gebruik te maken van de ervaringen van uitvoerders en ketenpartners en succesvolle werkwijzen uit het verleden,\nen gaat over tot de orde van de dag.\nVan Nispen",
  "content_char_count": 816,
  "source": {
    "document_id": "3b180a1f-abe3-4ada-bec1-3c1802b56e0c",
    "document_nummer": "2025D37305",
    "document_soort": "Motie",
    "publication_id": "2fc79b4e-feb8-41de-95cb-4ab2365a6ca3",
    "publication_content_type": "application/xml",
    "publication_length": 4328,
    "cached": false,
    "binary_path": "bronmateriaal-onbewerkt\\cache\\document_publications\\2fc79b4e-feb8-41de-95cb-4ab2365a6ca3.xml"
  },
  "issues": []
}