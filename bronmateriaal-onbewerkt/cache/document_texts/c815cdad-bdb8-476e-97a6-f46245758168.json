{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n36\nMOTIE VAN DE LEDEN NORDKAMP EN CEDER\nVoorgesteld\n4 december 2024\nDe Kamer,\ngehoord de beraadslaging,\nconstaterende dat:\n•\nter bevordering van onze vrede en veiligheid de regering fors investeert in onze krijgsmacht;\n•\nDefensie zich hierbij vooral richt op het beschermen en verdedigen van het eigen grondgebied en dat van bondgenoten bij een gewapend conflict;\n•\nde rol van diplomatie minimaal genoemd wordt en onvoldoende erkend wordt in de Defensienota en de regering bezuinigt op ambassades en consulaten;\n•\nde regering fors bezuinigt op ontwikkelingssamenwerking;\noverwegende dat:\n•\nnaast een sterke krijgsmacht ook de structurele oorzaken van conflict aangepakt moeten worden;\n•\ndiplomatie, ontwikkelingssamenwerking en vredesmissies duurzame internationale vrede en veiligheid bevorderen, omdat zij bijdragen aan het bestrijden van de grondoorzaken van conflict;\n•\nleiderschap en visie op vrede van belang blijft;\nverzoekt de regering om ter bevordering van onze nationale en internationale vrede en veiligheid het komende jaar een integrale visie op vredespolitiek te ontwikkelen op basis van zowel diplomatie, ontwikkelingssamenwerking als een sterke krijgsmacht,\nen gaat over tot de orde van de dag.\nNordkamp\nCeder",
  "content_char_count": 1402,
  "source": {
    "document_id": "74eeb4a4-4401-4a97-ba06-543b7aec9b26",
    "document_nummer": "2024D47865",
    "document_soort": "Motie",
    "publication_id": "c815cdad-bdb8-476e-97a6-f46245758168",
    "publication_content_type": "application/xml",
    "publication_length": 3851,
    "cached": false,
    "binary_path": "bronmateriaal-onbewerkt\\cache\\document_publications\\c815cdad-bdb8-476e-97a6-f46245758168.xml"
  },
  "issues": []
}