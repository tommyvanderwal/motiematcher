{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1340\nGEWIJZIGDE MOTIE VAN HET LID ROODERKERK TER VERVANGING VAN DIE GEDRUKT ONDER NR. 1330\nVoorgesteld\n13 mei 2025\nDe Kamer,\ngehoord de beraadslaging,\nconstaterende dat het stoppen van de salderingsregeling leidt tot een langere terugverdientijd voor zonnepaneelbezitters;\noverwegende dat het verhogen van het eigen verbruik van zonnestroom de terugverdientijd kan verkorten en goed is voor het tegengaan van netcongestie;\noverwegende dat in het landelijk actieplan netcongestie wordt gewerkt aan het «slim» maken van apparaten zoals zonnepanelen, laadpalen en warmtepompen.\nverzoekt de regering om het eigenverbruik van zonnestroom te stimuleren, door werk te maken van een flexbonus door:\n• technologieën die het eigen verbruik verhogen, en daarmee netcongestie verminderen, en passen bij de doelstelling van de ISDE (CO\n2\nreduceren) te standaardiseren en waar mogelijk te stimuleren in de ISDE;\n• en daarbij interoperabiliteit met zonnepanelen mee te nemen als randvoorwaarde bij het slim maken van apparaten, zoals warmtepompen;\nen gaat over tot de orde van de dag.\nRooderkerk",
  "content_char_count": 1196,
  "source": {
    "document_id": "6a6e985b-0549-4901-b7d1-fd5b0c3d433a",
    "document_nummer": "2025D20696",
    "document_soort": "Motie (gewijzigd/nader)",
    "publication_id": "7a44bbe7-bc10-4d16-84de-106f0eda96c2",
    "publication_content_type": "application/xml",
    "publication_length": 4837,
    "cached": false,
    "binary_path": "bronmateriaal-onbewerkt\\cache\\document_publications\\7a44bbe7-bc10-4d16-84de-106f0eda96c2.xml"
  },
  "issues": []
}