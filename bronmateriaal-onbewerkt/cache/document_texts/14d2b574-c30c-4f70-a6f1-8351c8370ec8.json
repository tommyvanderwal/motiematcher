{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n271\nMOTIE VAN DE LEDEN KOEKKOEK EN KOSTIĆ\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat staalslakken schadelijk zijn voor het milieu en de gezondheid;\nconstaterende dat artikel 15, vierde lid, onder c, van de intentieverklaring breed te interpreteren is, waardoor de beleidsvrijheid van het kabinet en de Kamer worden beperkt en volksgezondheid en milieu in gevaar komen;\nverzoekt de regering artikel 15, vierde lid, sub c, zo beperkt mogelijk te interpreteren indien een beroep wordt gedaan op de ontbindende voorwaarden door Tata Steel vanwege het nationaal beleid ten aanzien van staalslakken,\nen gaat over tot de orde van de dag.\nKoekkoek\nKostić",
  "content_char_count": 782,
  "source": {
    "document_id": "2d2d32e1-d980-433d-a7fe-2fcf3bfdc978",
    "document_nummer": "2025D42936",
    "document_soort": "Motie",
    "publication_id": "14d2b574-c30c-4f70-a6f1-8351c8370ec8",
    "publication_content_type": "application/xml",
    "publication_length": 4536,
    "cached": false,
    "binary_path": "bronmateriaal-onbewerkt\\cache\\document_publications\\14d2b574-c30c-4f70-a6f1-8351c8370ec8.xml"
  },
  "issues": []
}