{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n30\nMOTIE VAN DE LEDEN BOSWIJK EN TUINMAN\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat leden van de Staten-Generaal thans op geen enkele wijze actief kunnen zijn als reservist bij Defensie;\nconstaterende dat leden van de Staten-Generaal wel actief mogen zijn als politievrijwilliger;\nconstaterende dat lokale politici en bestuurders reeds actief kunnen en mogen zijn als reservist;\noverwegende dat leden van de Staten-Generaal een voorbeeldfunctie in zouden kunnen nemen als reservist, ook in het kader van de weerbare samenleving;\noverwegende dat de daadwerkelijke inzet van leden van de Staten-Generaal als reservist nu niet aan de orde is;\nverzoekt de regering te onderzoeken of er een mogelijkheid is te vinden dat leden van de Staten-Generaal als reservist opleidingen en trainingen bij Defensie kunnen volgen, alsmede deel kunnen nemen aan oefeningen in Nederland tijdens recesperiodes,\nen gaat over tot de orde van de dag.\nBoswijk\nTuinman",
  "content_char_count": 1191,
  "source": {
    "document_id": "e706bff9-f142-47dd-a79d-f3f281a2727e",
    "document_nummer": "2024D03112",
    "document_soort": "Motie",
    "publication_id": "b6e1ecfa-4c35-487c-9e42-55dc5aba935e",
    "publication_content_type": "application/xml",
    "publication_length": 2709,
    "cached": false,
    "binary_path": "bronmateriaal-onbewerkt\\cache\\document_publications\\b6e1ecfa-4c35-487c-9e42-55dc5aba935e.xml"
  },
  "issues": []
}