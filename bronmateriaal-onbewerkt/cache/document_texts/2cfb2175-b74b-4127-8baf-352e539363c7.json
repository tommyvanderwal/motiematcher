{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n134\nMOTIE VAN DE LEDEN TIELEN EN PAULUSMA\nVoorgesteld\n27 november 2024\nDe Kamer,\ngehoord de beraadslaging,\nconstaterende dat de Minister van VWS geen partij is in cao-onderhandelingen;\nconstaterende dat de Minister van VWS wel partij is in het Integraal Zorgakkoord;\noverwegende dat het van belang is dat apothekersassistenten en hun werkgevers tot een afspraak komen over de arbeidsvoorwaarden in de cao;\nconstaterende dat in het Integraal Zorgakkoord afgesproken is dat «zorgverzekeraars en zorgaanbieders als startpunt van de onderhandeling de «overheidsbijdrage in de arbeidskostenontwikkeling» (ova) als index hanteren voor loonstijgingen»;\nverzoekt de Minister om zorgverzekeraars en zorgaanbieders te wijzen op deze IZA-afspraken en de Kamer te informeren als van afspraakschendingen bij de NZa melding wordt gedaan en wat de vervolgstappen zijn,\nen gaat over tot de orde van de dag.\nTielen\nPaulusma",
  "content_char_count": 1004,
  "source": {
    "document_id": "beae90a3-a031-497b-bf9e-099827b5d29b",
    "document_nummer": "2024D46488",
    "document_soort": "Motie",
    "publication_id": "2cfb2175-b74b-4127-8baf-352e539363c7",
    "publication_content_type": "application/xml",
    "publication_length": 2453,
    "cached": false,
    "binary_path": "bronmateriaal-onbewerkt\\cache\\document_publications\\2cfb2175-b74b-4127-8baf-352e539363c7.xml"
  },
  "issues": []
}