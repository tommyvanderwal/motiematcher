{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2287\nMOTIE VAN DE LEDEN BOSWIJK C.S.\nVoorgesteld\n30 september 2025\nDe Kamer,\ngehoord de beraadslaging,\nconstaterende dat Europa via de Critical Raw Materials Act en Nederland via de Nationale Grondstoffenstrategie werken aan het verminderen van strategische afhankelijkheden ten aanzien van kritieke grondstoffen;\noverwegende dat Nederland en de EU strategische voorraden willen aanleggen van kritieke grondstoffen;\noverwegende dat deze grondstoffen essentieel zijn op allerlei terreinen en in allerlei toepassingen, maar in het bijzonder voor de defensie-industrie en in de energietransitie;\noverwegende dat deze grondstoffen zeer schaars zijn, zodat ook keuzes gemaakt moeten worden over waar deze kritieke grondstoffen uiteindelijk voor worden gebruikt;\nverzoekt de regering onderzoek te doen naar een prioriteringskader voor het gebruik van kritieke grondstoffen, waarbij gebruik voor publieke doelen zoals in de defensie-industrie en in de energietransitie voorrang krijgt,\nen gaat over tot de orde van de dag.\nBoswijk\nVan Campen\nCeder\nDiederik van Dijk\nPiri\nPodt\nDassen",
  "content_char_count": 1176,
  "source": {
    "document_id": "271563ad-5ac8-4f84-8149-1c885ab6ae67",
    "document_nummer": "2025D42654",
    "document_soort": "Motie",
    "publication_id": "034af844-d38a-4b71-acbf-70f214d175fa",
    "publication_content_type": "application/xml",
    "publication_length": 5380,
    "cached": false,
    "binary_path": "bronmateriaal-onbewerkt\\cache\\document_publications\\034af844-d38a-4b71-acbf-70f214d175fa.xml"
  },
  "issues": []
}