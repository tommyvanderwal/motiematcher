{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 657\nPersoonsgebonden Budgetten\nNr.\n365\nMOTIE VAN DE LEDEN KRUL EN DIEDERIK VAN DIJK\nVoorgesteld\n24 april 2025\nDe Kamer,\ngehoord de beraadslaging,\nconstaterende dat het zorgkantoor beoordeelt of de budgethouder in aanmerking komt voor de meerzorgregeling;\nconstaterende dat je om in aanmerking te komen voor de meerzorgregeling, minstens 25% meer zorg nodig moet hebben dan het zorgprofiel biedt en er sprake moet zijn van een uitzonderlijke zorgbehoefte;\noverwegende dat er in de uitvoering van de regeling onduidelijkheden zijn over de wijze waarop zorgkantoren beoordelen wanneer sprake is van een uitzonderlijke zorgbehoefte;\noverwegende dat zowel het zorgkantoor als de budgethouder gebaat is bij een transparante regeling waarin zo onafhankelijk en objectief mogelijk beoordeeld wordt of iemand in aanmerking komt voor de meerzorgregeling;\nverzoekt de regering te onderzoeken hoe zo onafhankelijk en objectief mogelijk vastgesteld kan worden wanneer een budgethouder in aanmerking komt voor de meerzorgregeling, daarvoor de noodzakelijke stappen te zetten om de regeling hierop aan te passen, en de Kamer voor de volgende begroting hierover te informeren,\nen gaat over tot de orde van de dag.\nKrul\nDiederik van Dijk",
  "content_char_count": 1294,
  "source": {
    "document_id": "2cac2f97-4584-4eec-8279-c63cb2a25da7",
    "document_nummer": "2025D19000",
    "document_soort": "Motie",
    "publication_id": "d212e0fe-b769-433f-99c8-532aca2c18df",
    "publication_content_type": "application/xml",
    "publication_length": 5100,
    "cached": false,
    "binary_path": "bronmateriaal-onbewerkt\\cache\\document_publications\\d212e0fe-b769-433f-99c8-532aca2c18df.xml"
  },
  "issues": []
}