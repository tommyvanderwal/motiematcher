{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3171\nMOTIE VAN HET LID VAN DER BURG\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de geopolitieke verhoudingen fundamenteel verschuiven en dat Europa proactief en strategisch moet handelen om zijn belangen en waarden te beschermen;\noverwegende dat Europa vaak verdeeld en traag optreedt in het buitenlandbeleid, terwijl geopolitieke rivalen zoals China en Rusland actief prioriteiten stellen en langdurige allianties aangaan;\noverwegende dat we democratische en gelijkgezinde landen zoals Canada, Japan, Zuid-Korea en AustraliÃ« op terreinen als veiligheid, technologie en kritieke grondstoffen niet als tijdelijke partners maar als structurele systeempartners moeten zien;\nverzoekt de regering om zich binnen de EU actief in te zetten voor het uitbouwen van een structurele pijler onder het Europees buitenlandbeleid gericht op een coalition of friendly democracies, bestaande uit duurzame samenwerking met gelijkgezinde democratische landen op geopolitiek,\neconomisch en strategisch terrein,\nen gaat over tot de orde van de dag.\nVan der Burg",
  "content_char_count": 1209,
  "source": {
    "document_id": "b2e2d6bd-e2df-4a11-8045-a5385e95833d",
    "document_nummer": "2025D28960",
    "document_soort": "Motie",
    "publication_id": "851c6e3c-541e-4ba7-84eb-c330643647e3",
    "publication_content_type": "application/xml",
    "publication_length": 4969,
    "cached": false,
    "binary_path": "bronmateriaal-onbewerkt\\cache\\document_publications\\851c6e3c-541e-4ba7-84eb-c330643647e3.xml"
  },
  "issues": []
}