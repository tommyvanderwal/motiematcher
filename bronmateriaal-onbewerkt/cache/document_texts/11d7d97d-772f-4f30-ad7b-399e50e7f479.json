{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n483\nMOTIE VAN DE LEDEN VAN ZANTEN EN VAN DER PLAS\nVoorgesteld\n23 september 2025\nDe Kamer,\ngehoord de beraadslaging,\nconstaterende dat er organisaties en instellingen in Nederland zijn die zich schuldig maken aan antisemitische uitingen en dat sommige hiervan (in)direct publieke middelen of opdrachten ontvangen;\nvan mening dat overheidsfinanciering en aanbestedingen nooit beschikbaar mogen zijn voor organisaties die zich schuldig maken aan antisemitisme of aan het aanzetten/faciliteren daartoe;\nverzoekt de regering om met behulp van de antidiscriminatiebepaling aanvullende kaders te ontwikkelen waarin subsidies kunnen worden ingetrokken wanneer instellingen zich schuldig maken aan antisemitisme, het faciliteren ervan en/of het niet ingrijpen hierop,\nen gaat over tot de orde van de dag.\nVan Zanten\nVan der Plas",
  "content_char_count": 926,
  "source": {
    "document_id": "5dc0176d-aba6-44cb-a58e-ae692c1879df",
    "document_nummer": "2025D41255",
    "document_soort": "Motie",
    "publication_id": "11d7d97d-772f-4f30-ad7b-399e50e7f479",
    "publication_content_type": "application/xml",
    "publication_length": 4635,
    "cached": false,
    "binary_path": "bronmateriaal-onbewerkt\\cache\\document_publications\\11d7d97d-772f-4f30-ad7b-399e50e7f479.xml"
  },
  "issues": []
}