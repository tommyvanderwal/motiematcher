{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVoorjaarsnota 2025\nNr.\n29\nGEWIJZIGDE MOTIE VAN HET LID IDSINGA C.S. TER VERVANGING VAN DIE GEDRUKT ONDER NR. 12\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat op 9 april 2024 de motie-Idsinga c.s. met ruime meerderheid is aangenomen in de Tweede Kamer;\noverwegende dat de motie als strekking had om de lucratief-belangregeling zodanig aan te passen dat managers die actief zijn in de private-equitysector ten aanzien van hun carried interest zwaarder worden belast dan binnen de huidige Wet inkomstenbelasting het geval is;\noverwegende dat deze belastingplichtigen onder voorwaarden de keuzemogelijkheid hebben om deze voordelen in box 2 te belasten;\noverwegende dat relevante wijzigingen in de regelgeving om dit te realiseren nog niet in werking zijn getreden;\nverzoekt de regering om, als onderdeel van het Belastingplan 2026, een wetsvoorstel in te dienen dat voordelen behaald door private equity managers zwaarder in box 2 belast en daarmee recht doet aan de strekking van de bovengenoemde motie,\nen gaat over tot de orde van de dag.\nIdsinga\nStultiens\nDijk",
  "content_char_count": 1172,
  "source": {
    "document_id": "caef54c2-1da5-4d95-b231-10f436d3efa1",
    "document_nummer": "2025D29287",
    "document_soort": "Motie (gewijzigd/nader)",
    "publication_id": "bf09261a-8d29-4dd3-8960-1535113c4490",
    "publication_content_type": "application/xml",
    "publication_length": 5072,
    "cached": false,
    "binary_path": "bronmateriaal-onbewerkt\\cache\\document_publications\\bf09261a-8d29-4dd3-8960-1535113c4490.xml"
  },
  "issues": []
}