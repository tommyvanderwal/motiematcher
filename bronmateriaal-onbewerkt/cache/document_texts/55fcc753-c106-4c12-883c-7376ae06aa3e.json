{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 526\nWijziging van de Wet ter voorkoming van witwassen en financieren van terrorisme en enige andere wetten in verband met de uitvoering van Verordening (EU) 2023/1113 betreffende bij geldovermakingen en overdrachten van bepaalde cryptoactiva te voegen informatie en tot wijziging van Richtlijn (EU) 2015/849 (Uitvoeringswet verordening bij geldovermakingen en overdrachten van cryptoactiva te voegen informatie)\nNr.\n14\nGEWIJZIGDE MOTIE VAN HET LID VAN DER LEE TER VERVANGING VAN DIE GEDRUKT ONDER NR. 10\nVoorgesteld\n26 november 2024\nDe Kamer,\ngehoord de beraadslaging,\nconstaterende, dat het risico op marktmanipulatie op cryptoactiva versterkt wordt door misleidende reclames op sociale media;\noverwegende, dat consumenten hierdoor onjuist geïnformeerd worden over de aard van hun investeringen;\noverwegende, dat de regering al een onderzoek in gang heeft gezet naar ongewenste online beïnvloeding van consumenten bij financiële keuzes;\nverzoekt de regering, als uit het genoemde onderzoek blijkt dat het nuttig is en er voldoende juridische ruimte is binnen de MiCA om een meldplicht in te voeren voor cryptoreclames, zodat toezichthouders op tijd kunnen ingrijpen bij marktmanipulatie,\nen gaat over tot de orde van de dag,\nVan der Lee",
  "content_char_count": 1311,
  "source": {
    "document_id": "8ccadbdb-1558-43f5-af7c-150589bf2efa",
    "document_nummer": "2024D45208",
    "document_soort": "Motie (gewijzigd/nader)",
    "publication_id": "55fcc753-c106-4c12-883c-7376ae06aa3e",
    "publication_content_type": "application/xml",
    "publication_length": 2665,
    "cached": false,
    "binary_path": "bronmateriaal-onbewerkt\\cache\\document_publications\\55fcc753-c106-4c12-883c-7376ae06aa3e.xml"
  },
  "issues": []
}