{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n166\nMOTIE VAN HET LID BRUYNING C.S.\nVoorgesteld\n5 juni 2024\nDe Kamer,\ngehoord de beraadslaging,\noverwegende dat jongerendakloosheid een ernstig maatschappelijk probleem is en dat de preventie van jongerendakloosheid essentieel is om kwetsbare jongeren te ondersteunen;\nconstaterende dat een gecoördineerde aanpak vanuit de overheid, maatschappelijke organisaties en ervaringsdeskundigen die noodzakelijk is om jongerendakloosheid effectief aan te pakken momenteel ontbreekt;\nverzoekt de regering om een integraal en preventief beleid gericht op het voorkomen van jongerendakloosheid op te stellen met een inbegrip van de thema's:\n•\nversterking samenwerking betrokken instanties;\n•\ncreatie van meer betaalbare en toegankelijke huisvestingsmogelijkheden voor kwetsbare jongeren;\n•\nstimulatie van maatschappelijke initiatieven en programma's die zijn gericht op het bieden van ondersteunen en begeleiden van jongeren in risicosituaties;\n•\nbestaanszekerheid van jongeren,\nen gaat over tot de orde van de dag.\nBruyning\nKrul\nKoekkoek",
  "content_char_count": 1133,
  "source": {
    "document_id": "ddc6b7e5-c762-4d97-bd1f-7ebe7b8aeaec",
    "document_nummer": "2024D23284",
    "document_soort": "Motie",
    "publication_id": "660ffd33-59c6-4df9-bb25-7b3843db5675",
    "publication_content_type": "application/xml",
    "publication_length": 3133,
    "cached": false,
    "binary_path": "bronmateriaal-onbewerkt\\cache\\document_publications\\660ffd33-59c6-4df9-bb25-7b3843db5675.xml"
  },
  "issues": []
}