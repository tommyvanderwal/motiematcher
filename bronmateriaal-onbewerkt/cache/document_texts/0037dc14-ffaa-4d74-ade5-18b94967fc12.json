{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 372\nWijziging van de Penitentiaire beginselenwet in verband met aanvullende maatregelen tegen georganiseerde criminaliteit tijdens detentie\nNr.\n23\nGEWIJZIGDE MOTIE VAN HET LID EERDMANS TER VERVANGING VAN DIE GEDRUKT ONDER NR. 19\nVoorgesteld\n12 maart 2024\nDe Kamer,\ngehoord de beraadslaging,\nconstaterende dat de wijzigingen van de Penitentiaire beginselenwet extra capaciteitsdruk legt op de DJI,\nconstaterende dat de bouw van het Justitieel Complex Vlissingen al meerdere malen is uitgesteld,\noverwegende dat de realisatie van Complex Vlissingen extra ruimte biedt om zware criminelen op te sluiten, onder meer vanwege 24 extra beveiligde plaatsen,\nverzoekt de regering de realisatie van het Justitieel Complex Vlissingen een project in het kader van nationaal belang te maken,\nen gaat over tot de orde van de dag,\nEerdmans",
  "content_char_count": 898,
  "source": {
    "document_id": "ee59886f-5863-41e3-8231-358454e4243d",
    "document_nummer": "2024D08640",
    "document_soort": "Motie (gewijzigd/nader)",
    "publication_id": "0037dc14-ffaa-4d74-ade5-18b94967fc12",
    "publication_content_type": "application/xml",
    "publication_length": 2249,
    "cached": false,
    "binary_path": "bronmateriaal-onbewerkt\\cache\\document_publications\\0037dc14-ffaa-4d74-ade5-18b94967fc12.xml"
  },
  "issues": []
}