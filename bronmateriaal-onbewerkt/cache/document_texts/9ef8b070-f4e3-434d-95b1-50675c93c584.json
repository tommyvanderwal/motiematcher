{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1491\nMOTIE VAN HET LID INGE VAN DIJK C.S.\nVoorgesteld\n10 april 2025\nDe Kamer,\ngehoord de beraadslaging,\noverwegende dat evaluaties zijn verschenen inzake fiscale regelingen voor ondernemers en het verlaagde vennootschapsbelastingtarief;\noverwegende dat de regelingen ruimte laten voor verbetering van doeltreffendheid en doelmatigheid, maar dat de doelen van deze regelingen voor het mkb nog altijd overeind staan, namelijk het stimuleren van kapitaalinvesteringen, innovatie en werkgeverschap, en het verzachten van het nadeel dat het mkb ondervindt ten opzichte van grote bedrijven op het gebied van financiering, concurrentie en regelgeving;\nverzoekt de regering in samenspraak met (vertegenwoordigers van) mkb-sectoren te onderzoeken hoe de doelen van de regelingen beter kunnen worden bereikt, binnen of buiten de betreffende regelingen, en daarvoor opties in kaart te brengen voor Prinsjesdag 2025,\nen gaat over tot de orde van de dag.\nInge van Dijk\nVijlbrief\nGrinwis",
  "content_char_count": 1071,
  "source": {
    "document_id": "774f88b5-2190-4881-a6ad-9f8216200e22",
    "document_nummer": "2025D16082",
    "document_soort": "Motie",
    "publication_id": "9ef8b070-f4e3-434d-95b1-50675c93c584",
    "publication_content_type": "application/xml",
    "publication_length": 2498,
    "cached": false,
    "binary_path": "bronmateriaal-onbewerkt\\cache\\document_publications\\9ef8b070-f4e3-434d-95b1-50675c93c584.xml"
  },
  "issues": []
}