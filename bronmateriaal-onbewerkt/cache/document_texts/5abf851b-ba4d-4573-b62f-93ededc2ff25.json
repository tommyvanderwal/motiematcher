{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1035\nMOTIE VAN HET LID WESTERVELD\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat in het evaluatierapport van de pilot kosteloze rechtsbijstand kinderbescherming wordt geconcludeerd dat kinderen onvoldoende worden ondersteund in procedures rond gezagsbeëindiging en uithuisplaatsing;\nconstaterende dat het van groot belang is dat kinderen worden gehoord;\noverwegende dat in veel Europese landen kinderen wél een eigen rechtsbijstandverlener hebben;\nconstaterende dat er verschillende partijen zijn die de rol van procesondersteuner op zich kunnen nemen, zoals een bijzonder curator, een kindbehartiger, een ervaringsdeskundige of een vertrouwenspersoon;\nverzoekt de regering om voor de zomer in kaart te brengen hoe standaard bijstand aan minderjarigen rond kinderbeschermingsmaatregelen vorm kan krijgen en de Kamer hierover te informeren,\nen gaat over tot de orde van de dag.\nWesterveld",
  "content_char_count": 1049,
  "source": {
    "document_id": "1bd59a20-7253-42e1-abeb-dadc3f54ea7f",
    "document_nummer": "2024D43241",
    "document_soort": "Motie",
    "publication_id": "5abf851b-ba4d-4573-b62f-93ededc2ff25",
    "publication_content_type": "application/xml",
    "publication_length": 2425,
    "cached": false,
    "binary_path": "bronmateriaal-onbewerkt\\cache\\document_publications\\5abf851b-ba4d-4573-b62f-93ededc2ff25.xml"
  },
  "issues": []
}