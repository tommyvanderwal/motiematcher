{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 867\nParlementaire enquête fraudebeleid en dienstverlening\nNr.\n22\nMOTIE VAN HET LID VAN BAARLE C.S.\nVoorgesteld\n15 januari 2025\nDe Kamer,\ngehoord de beraadslaging,\nconstaterende dat de parlementaire enquêtecommissie naar het regeerakkoord van het kabinet-Rutte I verwijst, waarin een taakstelling van 180 miljoen euro voor fraudebestrijding in de sociale zekerheid was opgenomen;\noverwegende dat deze taakstelling heeft geleid tot verkeerde prikkels bij de rijksoverheid en destructieve gevolgen voor de toeslagenouders;\nverzoekt de regering om als uitgangspunt te nemen dat er geen taakstellingen voor fraudebestrijding in de sociale zekerheid worden gehanteerd,\nen gaat over tot de orde van de dag.\nVan Baarle\nDijk\nKostić",
  "content_char_count": 796,
  "source": {
    "document_id": "12a64893-10c5-4970-bcf9-0ed397df4fb9",
    "document_nummer": "2025D01162",
    "document_soort": "Motie",
    "publication_id": "835cf22e-d8f4-43da-8197-2fe7014b29e0",
    "publication_content_type": "application/xml",
    "publication_length": 2224,
    "cached": false,
    "binary_path": "bronmateriaal-onbewerkt\\cache\\document_publications\\835cf22e-d8f4-43da-8197-2fe7014b29e0.xml"
  },
  "issues": []
}