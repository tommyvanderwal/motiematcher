{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n758\nMOTIE VAN HET LID BRUYNING\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat het hoofdlijnenakkoord stelt dat «F4-vuurwerk daarom onder de Wet wapens en munitie wordt gebracht, waarbij wordt bezien hoe professionele vuurwerkshows deze categorie door verlening van een vergunning kunnen blijven gebruiken»;\nconstaterende dat volgens de Hoge Raad F4-vuurwerk al als wapen in de zin van de Wet wapens en munitie mag worden gezien;\nverzoekt de regering dit niet alleen in een handreiking te borgen maar ook zo spoedig mogelijk te codificeren in de wetgeving zelf,\nen gaat over tot de orde van de dag.\nBruyning",
  "content_char_count": 753,
  "source": {
    "document_id": "68eeb491-4d16-4b17-b3a2-77a44ca7a0bb",
    "document_nummer": "2025D03216",
    "document_soort": "Motie",
    "publication_id": "eaf46bdd-c133-4435-8e79-c3764636198c",
    "publication_content_type": "application/xml",
    "publication_length": 2086,
    "cached": false,
    "binary_path": "bronmateriaal-onbewerkt\\cache\\document_publications\\eaf46bdd-c133-4435-8e79-c3764636198c.xml"
  },
  "issues": []
}