{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 529\nInformatie- en Communicatietechnologie (ICT) in de Zorg\nNr.\n348\nGEWIJZIGDE MOTIE VAN DE LEDEN BUSHOFF EN KATHMANN TER VERVANGING VAN DIE GEDRUKT ONDER NR. 344\nVoorgesteld\n9 september 2025\nDe Kamer,\ngehoord de beraadslaging,\nconstaterende dat veel ICT-aanbieders in de zorg werken met gesloten datastandaarden;\noverwegende dat de ACM waarschuwt dat systemen met gesloten datastandaarden niet goed met elkaar communiceren en zorgaanbieders door de beslotenheid minder keuze hebben;\noverwegende dat dit monopolievorming en hoge prijzen in de hand werkt, waardoor hoge private winsten behaald worden met publiek geld;\nverzoekt de regering om binnen zes maanden te komen met een routekaart waarlangs ICT-leveranciers in de zorg de komende jaren verplicht worden gebruik te maken van open datastandaarden,\nen gaat over tot de orde van de dag.\nBushoff\nKathmann",
  "content_char_count": 931,
  "source": {
    "document_id": "77e27b78-21e0-4bc2-ae5b-78ecf6db6040",
    "document_nummer": "2025D37939",
    "document_soort": "Motie (gewijzigd/nader)",
    "publication_id": "a6ec25e8-ea81-468f-a341-73f361495f28",
    "publication_content_type": "application/xml",
    "publication_length": 4972,
    "cached": false,
    "binary_path": "bronmateriaal-onbewerkt\\cache\\document_publications\\a6ec25e8-ea81-468f-a341-73f361495f28.xml"
  },
  "issues": []
}