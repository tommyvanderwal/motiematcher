{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n49\nMOTIE VAN DE LEDEN PODT EN BOSWIJK\nVoorgesteld\n7 februari 2024\nDe Kamer,\ngehoord de beraadslaging,\noverwegende dat de militaire agressie van Rusland tegen Oekraïne een grove schending is van de territoriale integriteit van Oekraïne als een soeverein land;\noverwegende dat Rusland daarmee de beginselen van de VN met de voeten heeft betreden;\noverwegende dat Rusland nu gericht inzet op oorlogsmoeheid in westerse landen om onze eendracht op te breken;\noverwegende dat de Amerikaanse steun aan Oekraïne onzeker is gelet op de binnenlandse politieke ontwikkelingen in de Verenigde Staten;\nconstaterende dat onze EU- en NAVO-bondgenoten al eerder voortzetting van pakketten aan militaire en humanitaire steun inzake Oekraïne hebben gepresenteerd;\nspreekt uit dat het voor de toekomstige veiligheid en stabiliteit van Europa en Nederland noodzakelijk is om Oekraïne zo lang als nodig en minimaal op hetzelfde niveau militair te steunen met materieel, munitie en trainingen,\nen gaat over tot de orde van de dag.\nPodt\nBoswijk",
  "content_char_count": 1198,
  "source": {
    "document_id": "b1fef4b1-264f-4398-80c0-89e9817ab2cc",
    "document_nummer": "2024D04534",
    "document_soort": "Motie",
    "publication_id": "fdd52e2d-8207-4631-b424-59911dd02d2d",
    "publication_content_type": "application/xml",
    "publication_length": 2721,
    "cached": false,
    "binary_path": "bronmateriaal-onbewerkt\\cache\\document_publications\\fdd52e2d-8207-4631-b424-59911dd02d2d.xml"
  },
  "issues": []
}