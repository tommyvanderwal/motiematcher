{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n508\nMOTIE VAN DE LEDEN VAN CAMPEN EN GRINWIS\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat de overheid een wettelijke verplichting heeft om PAS-melders, ondernemers die te goeder trouw hebben gehandeld, van een in rechte vaststaande vergunning te voorzien;\noverwegende dat het daarvoor wenselijk is dat vrijkomende stikstofruimte waar mogelijk met prioriteit naar PAS-melders gaat;\nverzoekt de regering een juridisch bindende instructie op te stellen voor zowel bevoegde gezagen als private partijen, waarbij een PAS-meldersnorm voor extern salderen wordt ingericht;\nverzoekt de regering deze PAS-meldersnorm aan de voorkant zodanig in te richten dat bevoegde gezagen aanvullend op de bestaande 30%-afroming een vast percentage aanvullend afromen voor stikstofruimte ten behoeve van PAS-melders;\nverzoekt de regering om de PAS-meldersnorm daarnaast zo in te vullen dat rest- en onbenutte ruimte na saldering ook beschikbaar wordt gesteld aan bevoegde gezagen voor legalisering van PAS-melders,\nen gaat over tot de orde van de dag.\nVan Campen\nGrinwis",
  "content_char_count": 1189,
  "source": {
    "document_id": "7afab825-510c-4cb4-95fa-b202a2d0110f",
    "document_nummer": "2024D26205",
    "document_soort": "Motie",
    "publication_id": "a578a9f4-26ef-47b2-94ce-880c31f81bb4",
    "publication_content_type": "application/xml",
    "publication_length": 2634,
    "cached": false,
    "binary_path": "bronmateriaal-onbewerkt\\cache\\document_publications\\a578a9f4-26ef-47b2-94ce-880c31f81bb4.xml"
  },
  "issues": []
}