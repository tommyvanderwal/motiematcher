{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1301\nMOTIE VAN HET LID BUSHOFF\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat de MRSA-bacterie wereldwijd ernstige en dodelijke infecties veroorzaakt en resistent is voor een aantal veelgebruikte antibiotica;\noverwegende dat een deel van de patiënten die het virus bij zich dragen geen klachten ervaart, maar het virus wel verspreidt;\noverwegende dat de kosten voor het behandelen voor het individu hoog zijn en er daarom soms van af wordt gezien terwijl de behandeling de samenleving als geheel dient met het beschermen van verdere infecties;\nverzoekt de regering in kaart te brengen hoeveel mensen afzien van behandeling om financiële redenen en wat de financiële impact is om de diagnostiek en behandeling van het MRSA-virus uit te sluiten van het eigen risico,\nen gaat over tot de orde van de dag.\nBushoff",
  "content_char_count": 946,
  "source": {
    "document_id": "a0c71b8b-a12d-4aca-be20-82d0416f56a9",
    "document_nummer": "2025D28607",
    "document_soort": "Motie",
    "publication_id": "cb8a05af-5fbc-4ef2-85b4-d78fa8edc75c",
    "publication_content_type": "application/xml",
    "publication_length": 4466,
    "cached": false,
    "binary_path": "bronmateriaal-onbewerkt\\cache\\document_publications\\cb8a05af-5fbc-4ef2-85b4-d78fa8edc75c.xml"
  },
  "issues": []
}