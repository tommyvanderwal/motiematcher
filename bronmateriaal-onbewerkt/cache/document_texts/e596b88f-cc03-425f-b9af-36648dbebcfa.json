{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n339\nMOTIE VAN HET LID KOSTIĆ\nVoorgesteld\n6 maart 2025\nDe Kamer,\ngehoord de beraadslaging,\noverwegende dat er in Nederland veel mensen zijn met een afstand tot de arbeidsmarkt die wel graag zouden willen werken;\noverwegende dat sociale ondernemingen ervoor zorgen dat meer mensen mee kunnen doen in de maatschappij en er daardoor minder mensen thuiszitten;\noverwegende dat de Nederlandse uitgebreide producentenverantwoordelijkheid (UPV) de mogelijkheid heeft om mensen met een afstand op de arbeidsmarkt te helpen en deze momenteel laat liggen;\nconstaterende dat in Spanje bij aanbestedingen voor textielinzameling minstens 50% door sociale ondernemingen moet worden ingezameld, wat een effectief voorbeeld is van het combineren van milieudoelstellingen met het bevorderen van werkgelegenheid voor mensen met een afstand tot de arbeidsmarkt;\nverzoekt de regering om bij de doorontwikkeling van de UPV's een vergelijkbare sociale component te verkennen, en hierover de Kamer voor september te berichten,\nen gaat over tot de orde van de dag.\nKostić",
  "content_char_count": 1162,
  "source": {
    "document_id": "68d555ca-0d69-408a-bd41-503d4821b39f",
    "document_nummer": "2025D09256",
    "document_soort": "Motie",
    "publication_id": "e596b88f-cc03-425f-b9af-36648dbebcfa",
    "publication_content_type": "application/xml",
    "publication_length": 2537,
    "cached": false,
    "binary_path": "bronmateriaal-onbewerkt\\cache\\document_publications\\e596b88f-cc03-425f-b9af-36648dbebcfa.xml"
  },
  "issues": []
}