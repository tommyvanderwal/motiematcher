{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 125\nDefensie Industrie Strategie\nNr.\n140\nMOTIE VAN HET LID VERMEER\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de energievraag van Defensie toeneemt en betrouwbaarheid daarbij cruciaal is;\nconstaterende dat kleinschalige kernenergie internationaal in opkomst is, ook binnen NAVO-verband;\nconstaterende dat strategische autonomie gebaat is bij minder afhankelijkheid van fossiele brandstoffen;\noverwegende dat er bij de TU Delft en in het Nederlandse bedrijfsleven veel kennis en expertise is op het gebied van kleinschalige toepassing van kernenergie;\nverzoekt de regering proactief te werken aan kleinschalige toepassing van kernenergie bij de Nederlandse krijgsmacht en defensie-industrie,\nen gaat over tot de orde van de dag.\nVermeer",
  "content_char_count": 845,
  "source": {
    "document_id": "ccf86ff6-9273-44d8-8124-a9b2e5faee28",
    "document_nummer": "2025D28923",
    "document_soort": "Motie",
    "publication_id": "4a6ef3d6-cf38-428d-bb36-0873e9e4d411",
    "publication_content_type": "application/xml",
    "publication_length": 4403,
    "cached": false,
    "binary_path": "bronmateriaal-onbewerkt\\cache\\document_publications\\4a6ef3d6-cf38-428d-bb36-0873e9e4d411.xml"
  },
  "issues": []
}