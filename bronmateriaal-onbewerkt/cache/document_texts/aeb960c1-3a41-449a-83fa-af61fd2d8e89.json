{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3198\nMOTIE VAN DE LEDEN PIRI EN PATERNOTTE\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat de humanitaire hulporganisaties, waaronder VN-organisaties zoals UNICEF en UNRWA, nog steeds de toegang tot Gaza wordt ontzegd;\nconstaterende dat er in een maand tijd meer dan 500 Palestijnen zijn gedood en 4.000 gewond zijn geraakt bij de onder IsraÃ«lische militaire controle staande hulpuitgiftepunten van de Gaza Humanitarian Foundation;\nverzoekt het kabinet de militarisering van hulpverlening in Gaza ten strengste te veroordelen, zich helder uit te spreken voor het ontmantelen van de Gaza Humanitarian Foundation en tijdens de Raad Buitenlandse Zaken te pleiten voor een ultimatum om humanitaire hulp ongeconditioneerd onder leiding van VN-organisaties te hervatten,\nen gaat over tot de orde van de dag.\nPiri\nPaternotte",
  "content_char_count": 981,
  "source": {
    "document_id": "719fcbd5-4efc-4744-91bf-d3d279291df7",
    "document_nummer": "2025D32298",
    "document_soort": "Motie",
    "publication_id": "aeb960c1-3a41-449a-83fa-af61fd2d8e89",
    "publication_content_type": "application/xml",
    "publication_length": 4687,
    "cached": false,
    "binary_path": "bronmateriaal-onbewerkt\\cache\\document_publications\\aeb960c1-3a41-449a-83fa-af61fd2d8e89.xml"
  },
  "issues": []
}