{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1013\nMOTIE VAN DE LEDEN PODT EN LAHLAH\nVoorgesteld\n19 december 2024\nDe Kamer,\ngehoord de beraadslaging,\noverwegende dat het kabinet COA-bewoners met psychische problemen en een beveiligingsniveau onder 3 vanaf 1 januari wil plaatsen bij «reguliere zorgaanbieders»;\noverwegende dat de Nederlandse ggz hierover aangeeft dat deze bewoners door de ingewikkeldheid van hun problematiek niet zomaar plaatsbaar zijn in het huidige aanbod van de reguliere specialistische en forensische zorg;\noverwegende dat ggz, gemeenten en politie in hun brief wijzen op de potentieel verregaande consequenties voor de openbare orde en veiligheid van het gebrek aan alternatieve opvang voor deze groep;\noverwegende dat er eind januari pas een eerste inzicht komt in passende alternatieven aan de hand van het Significant-onderzoek;\nconcluderende dat het logisch is om te zoeken naar passende plekken voor tbs'ers én voor mensen met een laag beveiligingsniveau, maar dat het een niet ten koste kan gaan van het ander;\nverzoekt het kabinet de overgangsperiode pas te beëindigen en de noodbedden in CTP Veldzicht pas af te bouwen nadat er met de sector een volwaardig alternatief is gerealiseerd,\nen gaat over tot de orde van de dag.\nPodt\nLahlah",
  "content_char_count": 1327,
  "source": {
    "document_id": "a896f146-448b-4712-8104-cce7af79900e",
    "document_nummer": "2024D51551",
    "document_soort": "Motie",
    "publication_id": "ef12d6d2-befe-4632-9637-5abb35806835",
    "publication_content_type": "application/xml",
    "publication_length": 2851,
    "cached": false,
    "binary_path": "bronmateriaal-onbewerkt\\cache\\document_publications\\ef12d6d2-befe-4632-9637-5abb35806835.xml"
  },
  "issues": []
}