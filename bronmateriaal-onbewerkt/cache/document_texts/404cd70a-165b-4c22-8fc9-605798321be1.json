{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1298\nMOTIE VAN HET LID DRAL C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat de onlinewereld kinderen kansen en plezier biedt, maar ze ook ernstig kan beschadigen;\nconstaterende dat de bescherming van kinderen hierin niet afdoende is geregeld;\noverwegende dat de platforms en ouders hierin een grote verantwoordelijkheid hebben, maar dat dat niet afdoende is en de overheid\nhierin ook een rol moet spelen;\noverwegende dat de beste bescherming is om gelegitimeerde leeftijdsverificatie te implementeren, uitsluitend op Europees niveau en zodanig dat dit maar een keer gecheckt hoeft te worden;\noverwegende dat de leeftijdsgrens daarbij 13 moet zijn en dat deze gehandhaafd moet worden met een verificatiemethode die proportioneel, veilig, betrouwbaar, gebruiksvriendelijk, inclusief en internationaal van toepassing is;\nverzoekt de regering met spoed op Europees niveau de mogelijkheid te verkennen tot het implementeren van gelegitimeerde leeftijdsverificatie met als uitgangspunt:\n•\neen leeftijdsgrens van 13;\n•\nmet gegarandeerde privacybescherming;\n•\nop een zodanige wijze dat dit maar een keer gecheckt hoeft te worden;\n•\nmet een methode van handhaving zoals benoemd in de overwegingen;\nen de Kamer voor de zomer 2025 per brief te informeren over de voortgang,\nen gaat over tot de orde van de dag.\nDral\nKathmann\nCeder",
  "content_char_count": 1486,
  "source": {
    "document_id": "308f625f-6f78-4a1a-8bcd-1042af7516df",
    "document_nummer": "2025D07252",
    "document_soort": "Motie",
    "publication_id": "404cd70a-165b-4c22-8fc9-605798321be1",
    "publication_content_type": "application/xml",
    "publication_length": 3643,
    "cached": false,
    "binary_path": "bronmateriaal-onbewerkt\\cache\\document_publications\\404cd70a-165b-4c22-8fc9-605798321be1.xml"
  },
  "issues": []
}