{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n507\nMOTIE VAN HET LID HERTZBERGER\nVoorgesteld\n20 juni 2024\nDe Kamer,\ngehoord de beraadslaging,\noverwegende dat meerdere studies hebben geconcludeerd dat het rekeninstrument AERIUS Calculator zonder ondergrens niet doelgeschikt is voor vergunningverlening;\noverwegende dat het model de droge ammoniakdepositie sterk overschat en bovendien niet te kalibreren valt met metingen;\noverwegende dat de wetenschappelijke raad van de Europese Commissie heeft geadviseerd bij alle besluitvorming rekening te houden met onzekerheden zoals beschreven in de «Leidraad voor Omgaan met Onzekerheden»;\nverzoekt de regering voor alle modelleer- en rekeninstrumenten die worden gebruikt voor besluitvorming na te gaan of er een toepassingsbereik is gedefinieerd, of het instrument binnen dat toepassingsbereik wordt gehanteerd en of er verder rekening wordt gehouden met de grenzen aan de statistische en methodologische betrouwbaarheid, en hierover eind 2024 aan de Kamer te rapporteren,\nen gaat over tot de orde van de dag.\nHertzberger",
  "content_char_count": 1126,
  "source": {
    "document_id": "149569ab-487c-4dee-9f89-b51dce2411a9",
    "document_nummer": "2024D26202",
    "document_soort": "Motie",
    "publication_id": "96908603-f0dc-4d11-82e9-2d6b4932ea33",
    "publication_content_type": "application/xml",
    "publication_length": 2480,
    "cached": false,
    "binary_path": "bronmateriaal-onbewerkt\\cache\\document_publications\\96908603-f0dc-4d11-82e9-2d6b4932ea33.xml"
  },
  "issues": []
}