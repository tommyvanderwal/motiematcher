{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 867\nParlementaire enquête fraudebeleid en dienstverlening\nNr.\n20\nMOTIE VAN DE LEDEN VAN BAARLE EN KOSTIĆ\nVoorgesteld\n15 januari 2025\nDe Kamer,\ngehoord de beraadslaging,\nconstaterende dat er een Nationaal Coördinator tegen Discriminatie en Racisme is ingesteld, die zorgt voor rijksbrede afstemming van het antidiscriminatiebeleid en de overheid hierop scherp houdt;\noverwegende dat uit de evaluatie volgt dat de geïnterviewden meerwaarde zien in de NCDR en dat rollen en taken zich momenteel uitkristalliseren;\nvan mening dat de strijd tegen discriminatie niet gebaat is bij het in onzekerheid laten verkeren van de NCDR;\nverzoekt de regering om het instituut van de Nationaal Coördinator tegen Discriminatie en Racisme voort te zetten en zo spoedig mogelijk aan te geven op welke wijze de regering dit gaat doorvoeren,\nen gaat over tot de orde van de dag.\nVan Baarle\nKostić",
  "content_char_count": 948,
  "source": {
    "document_id": "89fd65c0-1232-4dd7-935b-2105487e35e3",
    "document_nummer": "2025D01160",
    "document_soort": "Motie",
    "publication_id": "614a3882-b8a5-487f-b74b-59a8ad431db2",
    "publication_content_type": "application/xml",
    "publication_length": 2377,
    "cached": false,
    "binary_path": "bronmateriaal-onbewerkt\\cache\\document_publications\\614a3882-b8a5-487f-b74b-59a8ad431db2.xml"
  },
  "issues": []
}