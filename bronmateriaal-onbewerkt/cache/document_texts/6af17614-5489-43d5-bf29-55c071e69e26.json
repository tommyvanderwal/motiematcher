{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n114\nMOTIE VAN HET LID VAN DER PLAS\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de rechtbank Noord-Nederland heeft uitgesproken dat als iemand bezwaar maakt tegen een Woo-besluit (Wet open overheid), het behandelen van dat bezwaar niet meer kan als de informatie al openbaar is gemaakt;\noverwegende dat mensen of bedrijven die geraakt worden door zo'n openbaarmaking nu dure en tijdrovende stappen moeten nemen bij de rechter om die openbaarmaking bij een voorzieningenrechter tegen te houden;\nverzoekt de regering om met een wetsvoorstel of wetswijziging te komen waarin staat dat als een derdebelanghebbende bezwaar maakt tegen een Woo-besluit, de openbaarmaking van dat besluit automatisch wordt opgeschort tot zes weken nadat op het bezwaar is beslist;\nverzoekt de regering om in de tussentijd alle bestuursorganen op te roepen om openbaarmaking uit zichzelf op te schorten als er bezwaar is ingediend, totdat daarover is besloten,\nen gaat over tot de orde van de dag.\nVan der Plas",
  "content_char_count": 1136,
  "source": {
    "document_id": "bc7c6df2-cc30-4c03-958f-8aedcfea726f",
    "document_nummer": "2025D23263",
    "document_soort": "Motie",
    "publication_id": "6af17614-5489-43d5-bf29-55c071e69e26",
    "publication_content_type": "application/xml",
    "publication_length": 4671,
    "cached": false,
    "binary_path": "bronmateriaal-onbewerkt\\cache\\document_publications\\6af17614-5489-43d5-bf29-55c071e69e26.xml"
  },
  "issues": []
}