{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n575\nMOTIE VAN HET LID POSTMA\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat Nederland een strategische olievoorraad aanhoudt voor 90 dagen;\noverwegende dat het verstandig is om een strategische gasvoorraad aan te houden nu het Groningerveld gesloten is en we afhankelijk zijn van import;\noverwegende dat de regering een voorraad van slechts 5 terawatt wil aanleggen, slechts genoeg voor negen Ã  tien dagen;\noverwegende dat Nederland ook een gasvoorraad voor Europees gebruik aanhoudt en nog ten minste twee jaar zal houden;\nverzoekt de regering te onderzoeken hoe groot de noodvoorraad moet zijn om langere tijd vooruit te kunnen, zodat in een noodsituatie beschermde afnemers voorzien kunnen worden van gas;\nverzoekt de regering te onderzoeken in welke gasopslaglocatie(s) deze voorraad het beste kan worden opgeslagen;\nverzoekt de regering voldoende gasopslagcapaciteit voor toekomstige gasopslag beschikbaar te houden;\nverzoekt de regering voor de zomer een eerste reactie op deze motie aan de Kamer te sturen,\nen gaat over tot de orde van de dag.\nPostma",
  "content_char_count": 1215,
  "source": {
    "document_id": "e5c8e531-8c4f-4523-9ff8-3e09a4794187",
    "document_nummer": "2025D27077",
    "document_soort": "Motie",
    "publication_id": "dc680369-852e-43fc-95fe-af6209b8ca27",
    "publication_content_type": "application/xml",
    "publication_length": 4852,
    "cached": false,
    "binary_path": "bronmateriaal-onbewerkt\\cache\\document_publications\\dc680369-852e-43fc-95fe-af6209b8ca27.xml"
  },
  "issues": []
}