{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 684\nWaddenzeebeleid\nNr.\n288\nMOTIE VAN HET LID AUKJE DE VRIES C.S.\nVoorgesteld\n6 maart 2025\nDe Kamer,\ngehoord de beraadslaging,\noverwegende dat de veerverbinding voor de Waddeneilanden een levensader is;\noverwegende dat de bereikbaarheid en de betaalbaarheid voor de bewoners van de Waddeneilanden en de ondernemers van cruciaal belang zijn;\nverzoekt de regering in de concessie voor Vlieland/Terschelling en Ameland/Schiermonnikoog in ieder geval heldere, afrekenbare, afspraken op te nemen met betrekking tot:\n•\nde diepte en de breedte van de vaargeulen voor een goede en veilige verbinding;\n•\nde betaalbaarheid voor de eilanders en de badgasten, inclusief duidelijkheid over tussentijdse prijsstijgingen;\n•\nde frequentie die zorgt voor een bereikbaarheid die niet verslechtert ten opzichte van de huidige dienstregeling;\n•\ngereserveerde plekken voor eilandbewoners voor noodgevallen;\n•\nfinanciële transparantie van de rederijen (rekening houdend met bedrijfsvertrouwelijkheid),\nen gaat over tot de orde van de dag.\nAukje de Vries\nSoepboer\nGrinwis",
  "content_char_count": 1122,
  "source": {
    "document_id": "439a4445-c173-4af9-b17c-b668372644f0",
    "document_nummer": "2025D09295",
    "document_soort": "Motie",
    "publication_id": "e3b353cd-66e6-4730-aead-b8f0fd6a3377",
    "publication_content_type": "application/xml",
    "publication_length": 3228,
    "cached": false,
    "binary_path": "bronmateriaal-onbewerkt\\cache\\document_publications\\e3b353cd-66e6-4730-aead-b8f0fd6a3377.xml"
  },
  "issues": []
}