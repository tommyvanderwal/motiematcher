{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n424\nMOTIE VAN HET LID KOEKKOEK\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat meer dan 50.000 kinderen van arbeidsmigranten zich in een kwetsbare positie bevinden, onder andere door de taalachterstand van henzelf en hun ouders;\nconstaterende dat het onderzoek naar de positie van kinderen van EU-arbeidsmigranten, Kwetsbaarheid en veerkracht, aanbeveelt om vanuit een preventief oogpunt nu te investeren in deze kinderen;\noverwegende dat het inzetten van extra taalondersteuning daarbij essentieel is;\noverwegende dat hierbij naast het verbeteren van de positie van de ouders, ook de taalvaardigheid en integratie van kinderen centraal moeten staan;\noverwegende dat het stimuleren van de voorschool voor kinderen van arbeidsmigranten hierbij een belangrijke rol kan spelen;\nverzoekt de regering samen met gemeenten, scholen en maatschappelijk middenveld maatregelen te nemen om de voorschool voor kinderen van arbeidsmigranten te stimuleren en de Kamer hierover te informeren,\nen gaat over tot de orde van de dag.\nKoekkoek",
  "content_char_count": 1152,
  "source": {
    "document_id": "022de6bf-75a9-4293-a02b-611a9e347190",
    "document_nummer": "2024D22125",
    "document_soort": "Motie",
    "publication_id": "0075cd05-d0ad-47ee-857f-626d980bac78",
    "publication_content_type": "application/xml",
    "publication_length": 2547,
    "cached": false,
    "binary_path": "bronmateriaal-onbewerkt\\cache\\document_publications\\0075cd05-d0ad-47ee-857f-626d980bac78.xml"
  },
  "issues": []
}