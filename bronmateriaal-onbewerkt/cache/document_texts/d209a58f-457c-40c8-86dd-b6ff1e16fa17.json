{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1412\nMOTIE VAN HET LID BUIJSSE\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat het versterken van de digitale autonomie een van de prioriteiten is in de Nederlandse Digitaliseringsstrategie (NDS), en dat de regering daartoe de gezamenlijke inkoopkracht voor digitale diensten wil versterken;\nconstaterende dat er momenteel slechts één vertegenwoordiger van marktpartijen zitting heeft in de NDS-raad;\noverwegende dat het behalen van de NDS-doelen vraagt om nauwe samenwerking met marktpartijen uit Nederland en Europa, terwijl deze partijen aanzienlijke concurrentie ondervinden van niet-Europese bedrijven;\nverzoekt de regering om in de NDS-raad een extra zetel toe te voegen voor een vertegenwoordiger die expliciet de Nederlandse marktpartijen representeert,\nen gaat over tot de orde van de dag.\nBuijsse",
  "content_char_count": 997,
  "source": {
    "document_id": "282e5d2f-4cb3-461a-a8b9-9d8879ac0b87",
    "document_nummer": "2025D42258",
    "document_soort": "Motie",
    "publication_id": "d209a58f-457c-40c8-86dd-b6ff1e16fa17",
    "publication_content_type": "application/xml",
    "publication_length": 4536,
    "cached": false,
    "binary_path": "bronmateriaal-onbewerkt\\cache\\document_publications\\d209a58f-457c-40c8-86dd-b6ff1e16fa17.xml"
  },
  "issues": []
}