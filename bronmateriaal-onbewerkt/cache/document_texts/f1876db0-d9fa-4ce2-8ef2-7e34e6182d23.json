{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 760\nMeerjarenplan Alfabetisering\nNr.\n117\nMOTIE VAN DE LEDEN ROODERKERK EN KISTEMAN\nVoorgesteld\n26 november 2024\nDe Kamer,\ngehoord de beraadslaging,\nconstaterende dat er in Nederland 2,5 miljoen mensen moeite hebben met lezen, schrijven en rekenen en dat een op de drie 15-jarigen onvoldoende kan lezen om deel te nemen aan de maatschappij;\noverwegende dat het van belang is om op te groeien in een taalrijke omgeving en dat laagdrempelige toegang tot de bibliotheek daaraan bijdraagt;\nverzoekt de regering om te onderzoeken op welke manier ieder kind automatisch lid kan worden van de openbare bibliotheek, en hierover de Kamer voor het zomerreces 2025 te informeren, waarbij specifiek ook gekeken wordt naar het automatisch verstrekken van een bibliotheekpas bij de geboorteregistratie,\nen gaat over tot de orde van de dag.\nRooderkerk\nKisteman",
  "content_char_count": 918,
  "source": {
    "document_id": "03f94fdf-71b9-4949-b1b5-67de9a0c1cd7",
    "document_nummer": "2024D46234",
    "document_soort": "Motie",
    "publication_id": "f1876db0-d9fa-4ce2-8ef2-7e34e6182d23",
    "publication_content_type": "application/xml",
    "publication_length": 2321,
    "cached": false,
    "binary_path": "bronmateriaal-onbewerkt\\cache\\document_publications\\f1876db0-d9fa-4ce2-8ef2-7e34e6182d23.xml"
  },
  "issues": []
}