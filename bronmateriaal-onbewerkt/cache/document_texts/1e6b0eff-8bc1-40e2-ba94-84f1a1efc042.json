{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n224\nMOTIE VAN DE LEDEN MOOIMAN\nVoorgesteld\n3 april 2025\nDe Kamer,\ngehoord de beraadslaging,\nconstaterende dat meerdere gemeenten in reactie op het wetsvoorstel om de voorrang voor statushouders inzake sociale huurwoningen te schrappen, hebben aangegeven dat zij voornemens zijn de voorrangspositie te behouden;\noverwegende dat gemeenten door deze opstelling de vele inwoners die al jaren op de wachtlijst staan voor een sociale huurwoning in de kou laten staan;\noverwegende dat alle gemeenten de taak hebben zich tijdig en zo goed mogelijk voor te bereiden op de uitvoering van dit naderende landelijk beleid en het niet zo kan zijn dat gemeenten zich niet aan de wet houden;\nverzoekt de regering te eisen dat gemeenten het komende verbod op de voorrangsregeling voor statushouders bij de sociale huur gaan naleven en, indien zij dat niet doen, hen te sanctioneren,\nen gaat over tot de orde van de dag.\nMooiman",
  "content_char_count": 1017,
  "source": {
    "document_id": "a071f600-925f-474f-84f3-33a2d11cf674",
    "document_nummer": "2025D14669",
    "document_soort": "Motie",
    "publication_id": "1e6b0eff-8bc1-40e2-ba94-84f1a1efc042",
    "publication_content_type": "application/xml",
    "publication_length": 2369,
    "cached": false,
    "binary_path": "bronmateriaal-onbewerkt\\cache\\document_publications\\1e6b0eff-8bc1-40e2-ba94-84f1a1efc042.xml"
  },
  "issues": []
}