{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1358\nMOTIE VAN HET LID WELZIJN\nVoorgesteld\n25 juni 2025\nDe Kamer,\ngehoord de beraadslaging,\noverwegende dat uit de Staat van de Corporatiesector 2025 blijkt dat corporaties belemmeringen ervaren door een hoge regeldruk, onder andere op het gebied van rapportage en verantwoording;\nconstaterende dat Aedes een onderzoek gestart is naar de regeldruk en bevindingen zal delen met de Minister;\noverwegende dat een lagere regeldruk de investeringscapaciteit en uitvoeringskracht van corporaties kan versterken;\nverzoekt de Minister om in het najaar uitkomsten uit het gesprek met Aedes over bevindingen vanuit hun onderzoek met de Kamer te delen en aan te geven of er vervolgacties zijn en, zo ja, welke vervolgacties de Minister zal gaan nemen naar aanleiding van dit onderzoek;\nen gaat over tot de orde van de dag.\nWelzijn",
  "content_char_count": 935,
  "source": {
    "document_id": "b761ae07-5ebe-4c44-98c6-53d0631a7233",
    "document_nummer": "2025D29806",
    "document_soort": "Motie",
    "publication_id": "4f398929-67b5-4134-b6c7-f85f214b3e98",
    "publication_content_type": "application/xml",
    "publication_length": 4437,
    "cached": false,
    "binary_path": "bronmateriaal-onbewerkt\\cache\\document_publications\\4f398929-67b5-4134-b6c7-f85f214b3e98.xml"
  },
  "issues": []
}