{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 746\nWijziging van de Wet dieren in verband met actualisering van de diergezondheidsregels en enkele technische aanpassingen\nNr.\n26\nMOTIE VAN HET LID VEDDER C.S.\nVoorgesteld tijdens het Wetgevingsoverleg van\n11 maart 2024\nDe Kamer,\ngehoord de beraadslaging,\nconstaterende dat pilots een belangrijke rol kunnen spelen om de stap te maken naar een meer dierwaardige en emissievrije veehouderij;\nconstaterende dat er in ieder geval 43,5 miljoen euro nodig is voor pilots die een sectorbrede uitrol van stappen naar een dierwaardige veehouderij mogelijk maken;\nconstaterende dat dierenwelzijn onderdeel is van de integrale transitie in de agrarische sector en maatregelen op het gebied van dierenwelzijn een effect hebben op emissies;\noverwegende dat het daarom een gemiste kans is dat dierenwelzijn nog geen onderdeel is van het Transitiefonds landelijk gebied en natuur;\nverzoekt de regering te onderzoeken hoe maatregelen op het gebied van dierenwelzijn een plek kunnen krijgen in het transitiefonds en op korte termijn te bekijken hoe pilots vanuit het transitiefonds kunnen worden gefinancierd,\nen gaat over tot de orde van de dag.\nVedder\nFlach\nGrinwis",
  "content_char_count": 1226,
  "source": {
    "document_id": "09ad7264-6e50-41e0-8c32-660a00a352c2",
    "document_nummer": "2024D09140",
    "document_soort": "Motie",
    "publication_id": "fe4561a1-eb47-4421-b9d4-5e0b258dc29b",
    "publication_content_type": "application/xml",
    "publication_length": 2693,
    "cached": false,
    "binary_path": "bronmateriaal-onbewerkt\\cache\\document_publications\\fe4561a1-eb47-4421-b9d4-5e0b258dc29b.xml"
  },
  "issues": []
}