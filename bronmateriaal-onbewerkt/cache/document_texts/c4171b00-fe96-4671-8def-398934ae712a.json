{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is â€“ Strategie voor Buitenlandse Handel en Ontwikkelingssamenwerking\nNr.\n163\nMOTIE VAN DE LEDEN KAMMINGA EN DE KORTE\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat stabiliteit en veiligheid in kwetsbare regio's essentieel zijn voor de Nederlandse en Europese veiligheid en welvaart;\nconstaterende dat een gebrek aan goed bestuur en het schenden van mensenrechten, in het bijzonder die van vrouwen en minderheden, aantoonbaar bijdragen aan instabiliteit, conflicten en extremisme;\noverwegende dat investeringen in goodgovernanceprojecten en de bevordering van mensenrechten, waaronder vrouwenrechten en de rechten van andere minderheden, duurzame stabiliteit en veiligheid bevorderen;\nverzoekt de regering om binnen het artikel Veiligheid en stabiliteit nadrukkelijk aandacht en middelen beschikbaar te stellen voor goodgovernanceprojecten en de rechten van vrouwen en andere minderheden,\nen gaat over tot de orde van de dag.\nKamminga\nDe Korte",
  "content_char_count": 1079,
  "source": {
    "document_id": "7617bd6f-31bc-4552-bcf4-cceafe1cb609",
    "document_nummer": "2025D24522",
    "document_soort": "Motie",
    "publication_id": "c4171b00-fe96-4671-8def-398934ae712a",
    "publication_content_type": "application/xml",
    "publication_length": 4992,
    "cached": false,
    "binary_path": "bronmateriaal-onbewerkt\\cache\\document_publications\\c4171b00-fe96-4671-8def-398934ae712a.xml"
  },
  "issues": []
}