{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n455\nMOTIE VAN DE LEDEN KOSTIĆ EN GRAUS\nVoorgesteld\n3 juli 2025\nDe Kamer,\ngehoord de beraadslaging,\noverwegende dat er signalen zijn dat de regels over jacht en faunabeheer onvoldoende bijdragen aan het beschermen van dierenwelzijn en het voorkomen van achteruitgang van soorten;\nconstaterende dat het slecht gaat met vogelsoorten op de wildlijst zoals de fazant, wilde eend en houtduif, maar ook met konijnen en hazen en dat de vorige Minister noodzaak zag om de jacht op deze twee laatste soorten goeddeels op te schorten;\noverwegende dat de demissionair Staatssecretaris voornemens is een stelselwijziging door te voeren die verdere schadelijke effecten kan hebben, zonder dat vooraf een evaluatie van het bestaande stelsel, inclusief de financiële structuur en praktische uitvoerbaarheid, heeft plaatsgevonden;\nverzoekt de regering om:\n–\nallereerst een uitgebreide externe, onafhankelijke evaluatie te laten uitvoeren van het huidige stelsel van jacht en faunabeheer, waaronder het effect op dierenwelzijn, de financiële aspecten en de uitvoerbaarheid ervan, door een deskundig extern bureau;\n–\nde uitkomsten van deze evaluatie vervolgens aan de Kamer te sturen en deze te betrekken bij het proces rondom de stelselwijziging;\n–\ngeen onomkeerbare stappen te nemen ten aanzien van het stelsel van jacht, faunabeheer en schadebestrijding totdat de evaluatie is uitgevoerd en de resultaten bij de stelselwijziging zijn betrokken,\nen gaat over tot de orde van de dag.\nKostić\nGraus",
  "content_char_count": 1573,
  "source": {
    "document_id": "fee8c256-18eb-4a6f-b742-feac489a5a40",
    "document_nummer": "2025D31883",
    "document_soort": "Motie",
    "publication_id": "3f3fc74e-af10-479d-a42b-361eea640f1e",
    "publication_content_type": "application/xml",
    "publication_length": 5808,
    "cached": false,
    "binary_path": "bronmateriaal-onbewerkt\\cache\\document_publications\\3f3fc74e-af10-479d-a42b-361eea640f1e.xml"
  },
  "issues": []
}