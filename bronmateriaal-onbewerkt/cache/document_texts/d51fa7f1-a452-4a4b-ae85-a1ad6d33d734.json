{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n94\nMOTIE VAN DE LEDEN VAN NISPEN EN ELLIAN\nVoorgesteld\n11 april 2024\nDe Kamer,\ngehoord de beraadslaging,\nconstaterende dat op dit moment onderzoek wordt uitgevoerd naar de tragedie van binnenlandse afstand en adoptie in de periode 1956–1984, waarbij moeders onder druk van de Staat hun kinderen afstonden;\nverzoekt de regering:\n•\neen uiterste inspanning te leveren om te bewerkstelligen dat alle dossiers en archieven hierover van overheids- en private instellingen naar het Nationaal Archief overgedragen worden;\n•\nervoor te zorgen dat er voor de betrokken afgestane en afstandsmoeder gezamenlijk onbeperkte en volledige toegang is tot zowel het eigen afstands- als adoptiedossier, en slechts indien nodig hiervoor een wetswijziging voor te bereiden;\n•\nzich te houden aan de aangenomen Kamermotie op stuk nr.\n62 (35 925-VI)\nen zich dus namens de Staat in rechte in beginsel niet te beroepen op verjaring in zaken die gaan over binnenlandse adoptie,\nen gaat over tot de orde van de dag.\nVan Nispen\nEllian",
  "content_char_count": 1112,
  "source": {
    "document_id": "c4f4c304-b33c-47f9-8928-879c29ccc477",
    "document_nummer": "2024D14585",
    "document_soort": "Motie",
    "publication_id": "d51fa7f1-a452-4a4b-ae85-a1ad6d33d734",
    "publication_content_type": "application/xml",
    "publication_length": 2958,
    "cached": false,
    "binary_path": "bronmateriaal-onbewerkt\\cache\\document_publications\\d51fa7f1-a452-4a4b-ae85-a1ad6d33d734.xml"
  },
  "issues": []
}