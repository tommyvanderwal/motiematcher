{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n39\nMOTIE VAN HET LID GABRIËELS C.S.\nVoorgesteld\n25 januari 2024\nDe Kamer,\ngehoord de beraadslaging,\noverwegende dat de vele incidenten rondom vervuilende industrie de afgelopen jaren hebben laten zien dat er onvoldoende kennis en capaciteit is om adequaat te kunnen handhaven;\nconstaterende dat de commissie-Van Aartsen in 2021 al concludeerde dat het Ministerie van Infrastructuur en Waterstaat stelselverantwoordelijkheid moet tonen en die regiefunctie dient te ondersteunen met financiële middelen;\nconstaterende dat de bevoegde gezagen en omgevingsdiensten hebben aangegeven dat de huidige financiering van 18 miljoen euro onvoldoende is om de noodzakelijke stelselversterking te bewerkstelligen en hier minimaal 30 miljoen euro voor nodig is;\nverzoekt de regering om in aanloop naar de begroting van 2025 te bezien of structurele aanvullende bekostiging mogelijk is voor versterking van de kwaliteit van de omgevingsdiensten,\nen gaat over tot de orde van de dag.\nGabriëls\nGrinwis\nKostić\nVan Kent",
  "content_char_count": 1200,
  "source": {
    "document_id": "b9208bfb-8de6-4d82-a035-d5fd7a5f4b06",
    "document_nummer": "2024D02498",
    "document_soort": "Motie",
    "publication_id": "77fc0721-1694-4527-9915-174bdb0b22d6",
    "publication_content_type": "application/xml",
    "publication_length": 2728,
    "cached": false,
    "binary_path": "bronmateriaal-onbewerkt\\cache\\document_publications\\77fc0721-1694-4527-9915-174bdb0b22d6.xml"
  },
  "issues": []
}