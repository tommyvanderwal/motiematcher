{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1225\nMOTIE VAN HET LID VEDDER C.S.\nVoorgesteld\n23 januari 2025\nDe Kamer,\ngehoord de beraadslaging,\nconstaterende dat de regering heeft aangegeven dat er tien opties op tafel hebben gelegen om tot vervolgbesluiten voor de Lelylijn en de Nedersaksenlijn te komen;\noverwegende dat het voor het maken van keuzes bij de Voorjaarsnota helpt als de opties zo concreet en ver mogelijk zijn uitgewerkt, en deze opties zo vroeg mogelijk inzichtelijk zijn;\nverzoekt de regering de genoemde andere negen opties zo concreet en ver mogelijk uit te werken en deze uitwerkingen zo snel als mogelijk, maar uiterlijk 1 april 2025, aan de Kamer te sturen;\nverzoekt de regering om zich bij die uitwerking tot het uiterste in te spannen om deze opties haalbaar en betaalbaar te krijgen, zodat er alles aan gedaan kan worden om er breed draagvlak voor te vinden, en hetzelfde te doen voor alternatieve opties buiten deze negen,\nen gaat over tot de orde van de dag.\nVedder\nGrinwis\nOlger van Dijk",
  "content_char_count": 1084,
  "source": {
    "document_id": "7629e8da-d903-4e9c-8519-2235bdb7a961",
    "document_nummer": "2025D02448",
    "document_soort": "Motie",
    "publication_id": "6d29543c-256b-4a5b-b7df-e33b42a51da6",
    "publication_content_type": "application/xml",
    "publication_length": 2533,
    "cached": false,
    "binary_path": "bronmateriaal-onbewerkt\\cache\\document_publications\\6d29543c-256b-4a5b-b7df-e33b42a51da6.xml"
  },
  "issues": []
}