{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 383\nRegelgeving Ruimtelijke Ordening en Milieu\nNr.\n428\nMOTIE VAN HET LID TEUNISSEN C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de ILT, het RIVM, de Rekenkamer alsook IenW zelf in de Circulaire Toepassing van staalslak en hoogovenslak(zand) als bouwstof in een werk, aangeven dat de huidige wet- en regelgeving niet genoeg garantie biedt om staalslakken veilig te kunnen toepassen;\nconstaterende dat Rijkswaterstaat staalslakken liever niet wil gebruiken en verschillende gemeentes, waaronder Den Haag, ze al verboden hebben;\nconstaterende dat er in veel meer gemeentes nu zorgen zijn over het gebruik van staalslakken, onder andere omdat mensen ziek worden en het tot ernstige watervervuiling leidt;\nconstaterende dat het verwijderen van staalslakken in de miljoenen loopt voor de belastingbetaler;\nconstaterende dat de staatsecretaris eerst nog allerlei onderzoeken wil afwachten voordat hij eventueel besluit om staalslakken te verbieden, maar de gezondheid van mens en milieu ondertussen risico's op schade blijft lopen;\nverzoekt de regering om op basis van het voorzorgsbeginsel het gebruik van LD-staalslakken te stoppen totdat alle onderzoeken rond zijn,\nen gaat over tot de orde van de dag.\nTeunissen\nKostić\nGabriëls\nWingelaar\nBamenga\nKoekkoek\nVan Kent\nGrinwis\nStoffer\nEerdmans",
  "content_char_count": 1397,
  "source": {
    "document_id": "222f3712-121c-4bec-9b05-5f2900ade64c",
    "document_nummer": "2025D24573",
    "document_soort": "Motie",
    "publication_id": "821612d9-31f7-49a5-9805-6ae3c802a008",
    "publication_content_type": "application/xml",
    "publication_length": 6130,
    "cached": false,
    "binary_path": "bronmateriaal-onbewerkt\\cache\\document_publications\\821612d9-31f7-49a5-9805-6ae3c802a008.xml"
  },
  "issues": []
}