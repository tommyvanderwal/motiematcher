{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n47\nMOTIE VAN HET LID CEDER\nVoorgesteld\n21 november 2024\nDe Kamer,\ngehoord de beraadslaging,\nconstaterende dat religieus gemotiveerd of gericht geweld door Boko Haram en andere militante groeperingen voor grote ontwrichting heeft gezorgd in Nigeria en andere landen van Sub-Sahara Afrika met duizenden dodelijke slachtoffers tot gevolg en miljoenen ontheemden;\noverwegende dat inzicht in de aard en organisatie van dit geweld noodzakelijk is voor de bestrijding ervan;\nverzoekt de regering in internationaal verband aan te dringen op onderzoek naar de connecties en financiering van terreurbewegingen als Boko Haram om op grond daarvan aan een internationale aanpak van deze terreur te kunnen werken,\nen gaat over tot de orde van de dag.\nCeder",
  "content_char_count": 927,
  "source": {
    "document_id": "651f225f-a0ee-42ef-900e-899dab9f81f6",
    "document_nummer": "2024D45381",
    "document_soort": "Motie",
    "publication_id": "a5425f51-8808-4d07-9c99-16a711b1fbd6",
    "publication_content_type": "application/xml",
    "publication_length": 2310,
    "cached": false,
    "binary_path": "bronmateriaal-onbewerkt\\cache\\document_publications\\a5425f51-8808-4d07-9c99-16a711b1fbd6.xml"
  },
  "issues": []
}