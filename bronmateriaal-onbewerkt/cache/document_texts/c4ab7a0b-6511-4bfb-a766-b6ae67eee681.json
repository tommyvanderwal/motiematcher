{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3284\nMOTIE VAN HET LID VAN NISPEN\nVoorgesteld\n25 september 2024\nDe Kamer,\ngehoord de beraadslaging,\nconstaterende dat er nog meerdere barrières zijn in zowel de wetgeving als de uitvoering, waardoor asielzoekers lang moeten wachten voordat zij mogen werken in Nederland;\noverwegende dat asielzoekers soms gedwongen worden niets te doen binnen de opvang omdat schoonmaken en koken is inbegrepen in contracten met private partijen die hier vervolgens arbeidsmigranten voor in dienst nemen;\noverwegende dat participatie hoe dan ook van toegevoegde waarde is voor de asielzoekers en de samenleving, omdat bezig blijven gaat helpen, zowel in het geval van verblijf (en daarna integreren) als bij een afgewezen aanvraag (en daarna terugkeren);\nverzoekt de regering de mogelijkheden voor asielzoekers om betaald werk te verrichten te verruimen en belemmeringen hiervoor weg te nemen, zoals de wachttijden voor het verkrijgen van een burgerservicenummer, zodat ook vaker een financiële bijdrage voor de opvang kan worden gevraagd,\nen gaat over tot de orde van de dag.\nVan Nispen",
  "content_char_count": 1172,
  "source": {
    "document_id": "b00af74e-45e1-46d7-8dee-91b42c56b30c",
    "document_nummer": "2024D35116",
    "document_soort": "Motie",
    "publication_id": "c4ab7a0b-6511-4bfb-a766-b6ae67eee681",
    "publication_content_type": "application/xml",
    "publication_length": 2527,
    "cached": false,
    "binary_path": "bronmateriaal-onbewerkt\\cache\\document_publications\\c4ab7a0b-6511-4bfb-a766-b6ae67eee681.xml"
  },
  "issues": []
}