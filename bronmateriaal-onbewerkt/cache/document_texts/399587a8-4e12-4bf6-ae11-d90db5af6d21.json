{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n68\nMOTIE VAN DE LEDEN BECKERMAN EN DOBBE\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat door het ontmantelen van USAID door Donald Trump en Elon Musk onder andere een van de grootste aidsbestrijdingsprogramma's ter wereld gevaar loopt;\nconstaterende dat mondiale gezondheid door de Minister als een speerpunt wordt omschreven;\noverwegende dat het wegvallen van dit aidsbestrijdingsprogramma desastreus is voor de inwoners van landen die met het programma worden geholpen en een direct gevaar vormt voor de Nederlandse volksgezondheid;\nverzoekt de regering de gevolgen van het wegvallen van USAID voor aidsbestrijding in kaart te brengen en dit voor de Kamer inzichtelijk te maken;\nverzoekt de regering zich er in Europees verband voor in te spannen de negatieve gevolgen van het wegvallen van USAID voor de aidsbestrijding financieel op te vangen,\nen gaat over tot de orde van de dag.\nBeckerman\nDobbe",
  "content_char_count": 1130,
  "source": {
    "document_id": "9444cc95-3f26-477e-aa35-e69e71c78ce0",
    "document_nummer": "2025D05789",
    "document_soort": "Motie",
    "publication_id": "399587a8-4e12-4bf6-ae11-d90db5af6d21",
    "publication_content_type": "application/xml",
    "publication_length": 2630,
    "cached": false,
    "binary_path": "bronmateriaal-onbewerkt\\cache\\document_publications\\399587a8-4e12-4bf6-ae11-d90db5af6d21.xml"
  },
  "issues": []
}