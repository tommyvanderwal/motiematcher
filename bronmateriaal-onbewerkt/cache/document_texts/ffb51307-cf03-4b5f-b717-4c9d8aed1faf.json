{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n475\nMOTIE VAN DE LEDEN VELTMAN EN BAMENGA\nVoorgesteld\n6 november 2024\nDe Kamer,\ngehoord de beraadslaging,\nconstaterende dat het bijna onmogelijk is om als elektrisch rijder zicht te hebben op de daadwerkelijke en goedkoopste tarieven en passen aan iedere openbare laadpaal;\noverwegende dat inzicht in de prijs niet meer dan logisch en noodzakelijk is om prijsbewuste keuzes te maken;\nconstaterende dat laadpaalexploitanten binnenkort verplicht zijn laadtarieven aan iedere laadpaal via een National Access Point openbaar beschikbaar te stellen, maar dat deze verplichting niet geldt voor de laadpassen;\nverzoekt de regering te bewerkstelligen dat ook actuele laadpastarieven digitaal openbaar beschikbaar worden, net als de tarieven van laadpaalexploitanten, om de prijstransparantie voor elektrisch rijders te verbeteren,\nen gaat over tot de orde van de dag.\nVeltman\nBamenga",
  "content_char_count": 975,
  "source": {
    "document_id": "621d1064-6f29-4c9c-b793-c9cf9cd18926",
    "document_nummer": "2024D42493",
    "document_soort": "Motie",
    "publication_id": "ffb51307-cf03-4b5f-b717-4c9d8aed1faf",
    "publication_content_type": "application/xml",
    "publication_length": 2399,
    "cached": false,
    "binary_path": "bronmateriaal-onbewerkt\\cache\\document_publications\\ffb51307-cf03-4b5f-b717-4c9d8aed1faf.xml"
  },
  "issues": []
}