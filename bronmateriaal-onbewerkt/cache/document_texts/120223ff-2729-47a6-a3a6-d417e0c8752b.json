{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n767\nMOTIE VAN HET LID TIELEN C.S.\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat met de aanpak Jongeren Op Gezond Gewicht (JOGG) wordt beoogd dat er minder kinderen en jongeren met overgewicht zijn en meer kinderen en jongeren voldoen aan de beweegnorm;\nconstaterende dat het RIVM-onderzoek naar deze beide doelstellingen laat zien dat dit resultaat niet is bereikt gedurende de tien jaren dat JOGG wordt toegepast;\noverwegende dat het huidige kabinet heeft aangegeven deze aanpak te willen intensiveren, ondanks het gebrek aan resultaten;\nverzoekt de regering om een beleidsdoorlichting te doen op JOGG en de andere preventieprogramma's die financiering ontvangen van het Ministerie van VWS, met daarbij een toets op effectiviteit en kwantitatieve resultaten;\nverzoekt de regering tevens op basis hiervan een effectievere preventieaanpak in te richten, inclusief een herziening van de daarbij behorende middelen,\nen gaat over tot de orde van de dag.\nTielen\nDaniÃ«lle Jansen\nCrijns",
  "content_char_count": 1122,
  "source": {
    "document_id": "26967a31-c51c-41ff-9159-f82b9a782b7f",
    "document_nummer": "2024D23198",
    "document_soort": "Motie",
    "publication_id": "120223ff-2729-47a6-a3a6-d417e0c8752b",
    "publication_content_type": "application/xml",
    "publication_length": 2592,
    "cached": false,
    "binary_path": "bronmateriaal-onbewerkt\\cache\\document_publications\\120223ff-2729-47a6-a3a6-d417e0c8752b.xml"
  },
  "issues": []
}