{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 463\nWijziging van het Wetboek van Strafrecht en het Wetboek van Strafvordering en enige andere wetten in verband met verdere versterking van de strafrechtelijke aanpak van ondermijnende criminaliteit (versterking strafrechtelijke aanpak ondermijnende criminaliteit II)\nNr.\n16\nMOTIE VAN HET LID MUTLUER\nVoorgesteld\n24 september 2025\nDe Kamer,\ngehoord de beraadslaging,\nconstaterende dat de verruiming van de mogelijkheid tot ontzetting uit ambt of beroep bedoeld is om te voorkomen dat veroordeelden functies bekleden van waaruit zij criminele netwerken kunnen faciliteren;\noverwegende dat de naleving van zo'n beroepsverbod nu grotendeels afhankelijk is van het vragen van een vog door werkgevers, terwijl dit niet in alle sectoren verplicht of gebruikelijk is;\noverwegende dat hiermee het risico bestaat dat een beroepsverbod in de praktijk onvoldoende effectief kan worden gehandhaafd;\nverzoekt de regering jaarlijks aan de Kamer te rapporteren hoeveel beroepsverboden zijn opgelegd, op welke wijze toezicht op de naleving plaatsvindt, wat de effectiviteit hiervan is en op welke wijze deze naleving kan worden geoptimaliseerd,\nen gaat over tot de orde van de dag.\nMutluer",
  "content_char_count": 1248,
  "source": {
    "document_id": "4dd556e1-4e0c-467f-ab32-e1a69c502387",
    "document_nummer": "2025D41397",
    "document_soort": "Motie",
    "publication_id": "b9b43f4a-c109-41de-9f6e-cf9d3261b8b8",
    "publication_content_type": "application/xml",
    "publication_length": 5164,
    "cached": false,
    "binary_path": "bronmateriaal-onbewerkt\\cache\\document_publications\\b9b43f4a-c109-41de-9f6e-cf9d3261b8b8.xml"
  },
  "issues": []
}