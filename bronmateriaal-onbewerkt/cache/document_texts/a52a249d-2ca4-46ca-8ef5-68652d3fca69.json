{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3208\nMOTIE VAN HET LID BOSWIJK\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat uit het door Nederland gevraagde EU-onderzoek blijkt dat Israël met het handelen in Gaza en op de Westoever de mensenrechten schendt en daarmee artikel 2 van het handelsverdrag tussen de EU en Israël niet nakomt;\noverwegende dat de Hoge Vertegenwoordiger van de EU terecht aangeeft dat dit een heldere conclusie is;\nconstaterende dat desondanks de Nederlandse regering tot nu toe tegen het opschorten van het associatieverdrag is;\nverzoekt de regering zich aan te sluiten bij Europese landen die wel pleiten voor directe opschorting van het associatieverdrag;\nverzoekt de regering ook welwillend te staan ten opzichte van de mogelijke voorstellen voor handelsbeperkingen waarmee de Hoge Vertegenwoordiger van de EU komende maand komt,\nen gaat over tot de orde van de dag.\nBoswijk",
  "content_char_count": 1022,
  "source": {
    "document_id": "9018092d-1b75-47d7-bad6-f182beaec88c",
    "document_nummer": "2025D32308",
    "document_soort": "Motie",
    "publication_id": "a52a249d-2ca4-46ca-8ef5-68652d3fca69",
    "publication_content_type": "application/xml",
    "publication_length": 4659,
    "cached": false,
    "binary_path": "bronmateriaal-onbewerkt\\cache\\document_publications\\a52a249d-2ca4-46ca-8ef5-68652d3fca69.xml"
  },
  "issues": []
}