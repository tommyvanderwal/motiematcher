{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n28\nMOTIE VAN HET LID POSTMA\nVoorgesteld\n10 april 2024\nDe Kamer,\ngehoord de beraadslaging,\noverwegende dat het amendement Erkens c.s. ten aanzien van de betaalbaarheid van de wijkaanpak sterk samenhangt met de nieuwe tariefstructuur van het wetsvoorstel Wet collectieve warmte voor de wijken die overgaan op een warmtenet;\nconstaterende dat het van belang is dat de Kamer de uitwerking van de AMvB onder de Wgiw in samenhang moet bezien met de tariefregulering uit de Wcw om te kunnen oordelen of beide wetten in samenhang de betaalbaarheid voldoende waarborgen;\nverzoekt de regering de AMvB onder de Wgiw, het Besluit gemeentelijke instrumenten warmtetransitie, in voorhang te brengen gelijktijdig met, of na, de indiening van het wetsvoorstel Wet collectieve warmte, zodat de uitwerking van de AMvB in samenhang met de Wcw kan worden bezien,\nen gaat over tot de orde van de dag.\nPostma",
  "content_char_count": 1164,
  "source": {
    "document_id": "4db7a3d3-f7f9-4097-992b-d4f78101240d",
    "document_nummer": "2024D14294",
    "document_soort": "Motie",
    "publication_id": "24d72489-6d74-4939-976f-925f8785b00b",
    "publication_content_type": "application/xml",
    "publication_length": 2494,
    "cached": false,
    "binary_path": "bronmateriaal-onbewerkt\\cache\\document_publications\\24d72489-6d74-4939-976f-925f8785b00b.xml"
  },
  "issues": []
}