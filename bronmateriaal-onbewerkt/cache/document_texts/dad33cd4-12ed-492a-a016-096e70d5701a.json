{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVII\nVaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024\nNr.\n24\nMOTIE VAN HET LID KAMMINGA C.S.\nVoorgesteld\n31 januari 2024\nDe Kamer,\ngehoord de beraadslaging,\nconstaterende dat de Tweede Kamer meerdere malen haar zorgen heeft geuit over het EU-Mercosur-verdrag, onder meer om de bezorgdheid dat dit verdrag zou leiden tot een toename van oneerlijke concurrentie voor Europese boeren;\noverwegende dat Nederlandse boeren er, zeker in deze tijden, op zouden moeten kunnen rekenen dat het kabinet hen beschermt tegen oneerlijke concurrentie van buitenaf;\nverzoekt het kabinet voorafgaand aan besluitvorming over het EU-Mercosur-verdrag een update te ontvangen van het rapport van Wageningen Economic Research, en specifiek te onderzoeken wat de effecten zullen zijn op de Nederlandse landbouwsector als het Mercosur-verdrag zal worden ingevoerd,\nen gaat over tot de orde van de dag.\nKamminga\nVan Campen\nBoswijk\nVedder",
  "content_char_count": 1055,
  "source": {
    "document_id": "32cbff07-3b09-4fe4-b83e-732500c37a04",
    "document_nummer": "2024D03455",
    "document_soort": "Motie",
    "publication_id": "dad33cd4-12ed-492a-a016-096e70d5701a",
    "publication_content_type": "application/xml",
    "publication_length": 2559,
    "cached": false,
    "binary_path": "bronmateriaal-onbewerkt\\cache\\document_publications\\dad33cd4-12ed-492a-a016-096e70d5701a.xml"
  },
  "issues": []
}