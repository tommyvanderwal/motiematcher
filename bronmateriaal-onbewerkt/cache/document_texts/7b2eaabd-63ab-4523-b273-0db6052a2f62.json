{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n17\nMOTIE VAN DE LEDEN CHAKOR EN INGE VAN DIJK\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat steeds meer raadsleden twijfelen of zij zich verkiesbaar stellen voor de gemeenteraadsverkiezingen van 2026, mede door de toenemende druk en werkbelasting;\noverwegende dat een modernisering van de verlofregeling kan bijdragen aan het aantrekkelijker maken van het raadslidmaatschap voor grotere groepen;\nvan mening dat raadsleden voldoende ruimte en ondersteuning moeten krijgen om hun taken goed te kunnen vervullen naast andere werkverplichtingen;\nverzoekt het kabinet met een voorstel te komen voor de modernisering van de verlofregeling van raadsleden,\nen gaat over tot de orde van de dag.\nChakor\nInge van Dijk",
  "content_char_count": 955,
  "source": {
    "document_id": "dd195772-4a20-44a8-a10b-cdadd2dc2128",
    "document_nummer": "2024D38009",
    "document_soort": "Motie",
    "publication_id": "7b2eaabd-63ab-4523-b273-0db6052a2f62",
    "publication_content_type": "application/xml",
    "publication_length": 2433,
    "cached": false,
    "binary_path": "bronmateriaal-onbewerkt\\cache\\document_publications\\7b2eaabd-63ab-4523-b273-0db6052a2f62.xml"
  },
  "issues": []
}