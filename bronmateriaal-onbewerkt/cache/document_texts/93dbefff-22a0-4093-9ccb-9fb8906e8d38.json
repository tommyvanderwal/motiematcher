{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 136\nWijziging van de Wet op het hoger onderwijs en wetenschappelijk onderzoek houdende de verankering van eenheden van leeruitkomsten in die wet (Wet leeruitkomsten hoger onderwijs)\nNr.\n14\nMOTIE VAN HET LID MARTENS-AMERICA C.S.\nVoorgesteld\n7 maart 2024\nDe Kamer,\ngehoord de beraadslaging,\nconstaterende dat veel studenten die een bestuursjaar doen door het profileringsfonds schoolgeldvrij mogen besturen;\nconstaterende dat deze studenten vervolgens vaak in het geheel worden uitgesloten van het volgen van onderwijs en het maken van tentamens;\noverwegende dat er onder deze groep ook studenten zijn die naast hun bestuursjaar enkele vakken zouden willen afronden;\noverwegende dat het wenselijk is dat deze studenten, indien gewenst, bestuur en studie mogen combineren;\noverwegende dat flexstuderen voor deze studenten een uitkomst zou kunnen zijn, omdat zij dan per studiepunt kunnen betalen, maar dat het wetsvoorstel daartoe nog niet naar de Kamer is gestuurd;\nverzoekt de regering in overleg te gaan met onderwijsinstellingen, zodat studenten die een bestuursjaar doen en daardoor collegegeldvrij studeren niet volledig worden uitgesloten van het volgen van onderwijs,\nen gaat over tot de orde van de dag.\nMartens-America\nPaternotte\nKrul",
  "content_char_count": 1315,
  "source": {
    "document_id": "389a3b8d-1886-4ac2-be13-5f9f79d1c5e2",
    "document_nummer": "2024D08818",
    "document_soort": "Motie",
    "publication_id": "93dbefff-22a0-4093-9ccb-9fb8906e8d38",
    "publication_content_type": "application/xml",
    "publication_length": 2803,
    "cached": false,
    "binary_path": "bronmateriaal-onbewerkt\\cache\\document_publications\\93dbefff-22a0-4093-9ccb-9fb8906e8d38.xml"
  },
  "issues": []
}