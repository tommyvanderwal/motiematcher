{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n11\nMOTIE VAN HET LID HEITE C.S.\nVoorgesteld tijdens het Wetgevingsoverleg van\n21 oktober 2024\nDe Kamer,\ngehoord de beraadslaging,\noverwegende dat het van belang is dat Defensie meer met één been in de maatschappij staat om de bewustwording en weerbaarheid in de samenleving te vergroten;\noverwegende dat alle onderwijsinstellingen, van vmbo tot wo, daarbij kunnen helpen en dat dit tevens arbeidspotentieel stimuleert in de samenleving;\noverwegende dat de werving van talent moet worden doorontwikkeld door gezamenlijke onderwijsprogramma's op te zetten en stages te organiseren;\noverwegende dat samenwerking met onderwijs- en kennisinstellingen de hoogwaardige technologische innovatiekracht van Defensie versterkt;\nverzoekt de regering om met onderwijs- en kennisinstellingen wederzijdse afspraken voor een duurzame samenwerking te maken ten behoeve van de ontwikkeling van innovatiebeleid voor de defensiesector en het aanboren van arbeidspotentieel in de samenleving,\nen gaat over tot de orde van de dag.\nHeite\nNordkamp\nBoswijk\nVan der Wal\nWijen-Nass\nCeder",
  "content_char_count": 1236,
  "source": {
    "document_id": "b1e05090-0e9c-4248-9ef5-2653bd09c5d3",
    "document_nummer": "2024D39888",
    "document_soort": "Motie",
    "publication_id": "3e59ef81-8919-4c57-8ffc-093e7e2906e4",
    "publication_content_type": "application/xml",
    "publication_length": 2827,
    "cached": false,
    "binary_path": "bronmateriaal-onbewerkt\\cache\\document_publications\\3e59ef81-8919-4c57-8ffc-093e7e2906e4.xml"
  },
  "issues": []
}