{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n19\nMOTIE VAN DE LEDEN CHAKOR EN SNELLER\nVoorgesteld\n10 oktober 2024\nDe Kamer,\ngehoord de beraadslaging,\noverwegende dat in het regeerprogramma staat dat onder anderen ambtenaren «het gezicht van onze democratische rechtsstaat» vormen;\noverwegende dat de regering zegt dat de overheid menselijk, toegankelijk en nabij moet zijn;\noverwegende dat het hoofdlijnenakkoord stelt dat de taakstelling van 22% betekent dat de overheid duidelijke keuzes moet maken in de kerntaken van de rijksoverheid;\nvan mening dat onduidelijk is waar de kostenreductie van 22% moet plaatsvinden en wat dat betekent voor de dienstverlening en het uitvoeren van taken;\nverzoekt de regering het behoud van de dienstverlening en uitvoering van taken als uitgangspunt te nemen;\nverzoekt de regering tevens bij alle voorgenomen bezuinigingen op de apparaatsgelden in kaart te brengen wat de gevolgen voor de kwaliteit en beschikbaarheid van dienstverlening zijn,\nen gaat over tot de orde van de dag.\nChakor\nSneller",
  "content_char_count": 1198,
  "source": {
    "document_id": "85dec0e4-60e9-4c6a-9bf8-33d5e19b6987",
    "document_nummer": "2024D38011",
    "document_soort": "Motie",
    "publication_id": "695fc001-529f-476f-81cb-9488295a14ba",
    "publication_content_type": "application/xml",
    "publication_length": 2720,
    "cached": false,
    "binary_path": "bronmateriaal-onbewerkt\\cache\\document_publications\\695fc001-529f-476f-81cb-9488295a14ba.xml"
  },
  "issues": []
}