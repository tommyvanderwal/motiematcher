{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n58\nMOTIE VAN HET LID BOSWIJK\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat nog steeds elke EU-lidstaat zijn eigen kostbare defensiebureaucratie, -systemen en -industrie heeft en dat we door dit gebrek aan standaardisatie weinig defensie krijgen voor veel geld;\nconstaterende dat de invasie van Oekraïne het defensiebeleid in het middelpunt van het EU-beleid heeft geplaatst;\nvan mening dat de Europese NAVO-lidstaten beter moeten gaan samenwerken, om zo een sterkere Europese pijler binnen de NAVO te creëren;\nverzoekt het kabinet binnen de Europese Unie te pleiten voor een ambitieus Europees defensie-industriebeleid en dit te beleggen bij één verantwoordelijke Eurocommissaris,\nen gaat over tot de orde van de dag.\nBoswijk",
  "content_char_count": 947,
  "source": {
    "document_id": "e1e462ba-c3e1-4c27-8f26-4f0608eb57b9",
    "document_nummer": "2024D05705",
    "document_soort": "Motie",
    "publication_id": "5a939e66-9117-4e3f-b670-87e804a70a91",
    "publication_content_type": "application/xml",
    "publication_length": 2355,
    "cached": false,
    "binary_path": "bronmateriaal-onbewerkt\\cache\\document_publications\\5a939e66-9117-4e3f-b670-87e804a70a91.xml"
  },
  "issues": []
}