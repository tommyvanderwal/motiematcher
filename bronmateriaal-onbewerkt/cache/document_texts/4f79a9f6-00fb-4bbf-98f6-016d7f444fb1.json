{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n991\nMOTIE VAN HET LID EMIEL VAN DIJK\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat gedetineerden in Nederlandse gevangenissen het recht hebben op het dragen van eigen kleding op grond van de Penitentiaire beginselenwet;\nconstaterende dat het recht op eigen kleding niet gestoeld is op internationale of Europese verplichtingen;\nconstaterende dat gedetineerden in verschillende Europese landen een gevangenisuniform dragen;\noverwegende dat het recht op eigen kleding voor hiërarchische verhoudingen zorgt, statusverschillen versterkt en diefstal in de hand werkt, wat zorgt voor conflicten en toenemende onveiligheid van gevangenispersoneel;\nvan mening dat wij in Nederland zuinig moeten zijn op ons gevangenispersoneel, dat hun veiligheid te allen tijde gewaarborgd moet zijn en dat dus alle potentieel gevaarlijke en onveilige situaties voorkomen moeten worden;\nverzoekt de regering te onderzoeken hoe gevangenisuniformen kunnen worden geïntroduceerd en daarmee een einde gemaakt kan worden aan het dragen van eigen kleding in detentie,\nen gaat over tot de orde van de dag.\nEmiel van Dijk",
  "content_char_count": 1231,
  "source": {
    "document_id": "a8692ff2-d29a-4a55-abac-92471464369d",
    "document_nummer": "2024D40184",
    "document_soort": "Motie",
    "publication_id": "4f79a9f6-00fb-4bbf-98f6-016d7f444fb1",
    "publication_content_type": "application/xml",
    "publication_length": 2628,
    "cached": false,
    "binary_path": "bronmateriaal-onbewerkt\\cache\\document_publications\\4f79a9f6-00fb-4bbf-98f6-016d7f444fb1.xml"
  },
  "issues": []
}