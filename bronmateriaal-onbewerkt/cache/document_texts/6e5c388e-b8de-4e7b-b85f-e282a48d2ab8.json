{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n269\nMOTIE VAN DE LEDEN PETER DE GROOT EN POSTMA\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat bedrijven in cluster 6 door netcongestie geen nieuwe of zwaardere aansluitingen op het stroomnet kunnen krijgen, waardoor investeringsplannen stilvallen;\noverwegende dat bedrijven voor hun investeringsbeslissingen behoefte hebben aan concrete en planbare informatie over wanneer zij kunnen rekenen op extra aansluitcapaciteit;\noverwegende dat de huidige informatievoorziening van netbeheerders onvoldoende is omdat deze geen rechten verschaffen en te globale tijdspaden bevatten;\nverzoekt de regering om in overleg met de netbeheerders te bewerkstelligen dat bedrijven in cluster 6 inzicht krijgen in een concreet en planbaar tijdpad voor hun aansluiting, zodat zij op basis daarvan investeringsbeslissingen kunnen nemen, en de Kamer hierover voor het einde van dit jaar te informeren,\nen gaat over tot de orde van de dag.\nPeter de Groot\nPostma",
  "content_char_count": 1071,
  "source": {
    "document_id": "982c8e1b-1659-498e-a15f-e3bca2bb3331",
    "document_nummer": "2025D42934",
    "document_soort": "Motie",
    "publication_id": "6e5c388e-b8de-4e7b-b85f-e282a48d2ab8",
    "publication_content_type": "application/xml",
    "publication_length": 4746,
    "cached": false,
    "binary_path": "bronmateriaal-onbewerkt\\cache\\document_publications\\6e5c388e-b8de-4e7b-b85f-e282a48d2ab8.xml"
  },
  "issues": []
}