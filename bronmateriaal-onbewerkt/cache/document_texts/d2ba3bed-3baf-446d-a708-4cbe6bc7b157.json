{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n248\nMOTIE VAN DE LEDEN BONTENBAL EN FLACH\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat de industrie in de periode 2025 tot en met 2028 zo'n 8 miljard euro betaalt aan energie- en milieubelastingen;\noverwegende dat bij de totstandkoming van de CO2-heffing de volgende randvoorwaarden zijn beschreven:\n•\nbeschikbaarheid van voldoende subsidies, waaronder SDE++;\n•\nbeschikbaarheid van infrastructuur;\n•\nde concurrentiepositie van Nederland;\noverwegende dat het tariefpad van de heffing kan worden herijkt als zich ontwikkelingen voordoen die daartoe aanleiding geven;\noverwegende dat aan deze voorwaarden niet is voldaan en dat de geopolitieke ontwikkelingen in Europa aanleiding geven voor een aanpassing van het tarief;\nconstaterende dat in de industrie verschillende bedrijven hebben aangegeven hun fabrieken in Nederland te zullen sluiten;\noverwegende dat het belangrijk is nu reeds een signaal af te geven aan de\nindustrie;\nverzoekt de regering de CO2-heffing op de industrie zo snel mogelijk af te schaffen of het tarief op nul te zetten,\nen gaat over tot de orde van de dag.\nBontenbal\nFlach",
  "content_char_count": 1227,
  "source": {
    "document_id": "0bec5be3-0b7b-4573-b492-90e5e52cd3d0",
    "document_nummer": "2025D12191",
    "document_soort": "Motie",
    "publication_id": "d2ba3bed-3baf-446d-a708-4cbe6bc7b157",
    "publication_content_type": "application/xml",
    "publication_length": 3255,
    "cached": false,
    "binary_path": "bronmateriaal-onbewerkt\\cache\\document_publications\\d2ba3bed-3baf-446d-a708-4cbe6bc7b157.xml"
  },
  "issues": []
}