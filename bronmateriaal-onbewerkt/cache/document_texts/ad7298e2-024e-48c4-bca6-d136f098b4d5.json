{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n762\nMOTIE VAN DE LEDEN DANIËLLE JANSEN EN KRUL\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat zeer recent het onderzoek van RTL Nieuws nogmaals bevestigt dat in e-sigaretten schokkend hoge concentraties nicotine zitten, soms zelfs een hoeveelheid nicotine overeenkomend met 200 tot 400 sigaretten;\nconstaterende dat de damp van e-sigaretten giftige stoffen bevat, zoals formaldehyde, lood, nikkel, aceton en ijzer, die zeer schadelijk zijn voor het zich ontwikkelende brein;\nconstaterende dat het zeer recente onderzoek van het RIVM en de GGD'en laat zien dat steeds meer jongeren e-sigaretten gebruiken;\nconstaterende dat vooral wegwerp-e-sigaretten populair zijn onder jongeren omdat ze deze makkelijk in hun zak kunnen verstoppen, bijvoorbeeld op school;\noverwegende dat onvoldoende handhavingscapaciteit geen reden mag zijn om nog meer jongeren verslaafd te laten raken en bloot te stellen aan giftige stoffen;\nverzoekt de regering om, in navolging van België, zo snel mogelijk wegwerp-e-sigaretten te verbieden,\nen gaat over tot de orde van de dag.\nDaniëlle Jansen\nKrul",
  "content_char_count": 1216,
  "source": {
    "document_id": "1adb1aba-b633-4642-a027-dde7d63b2e1f",
    "document_nummer": "2024D23185",
    "document_soort": "Motie",
    "publication_id": "ad7298e2-024e-48c4-bca6-d136f098b4d5",
    "publication_content_type": "application/xml",
    "publication_length": 2686,
    "cached": false,
    "binary_path": "bronmateriaal-onbewerkt\\cache\\document_publications\\ad7298e2-024e-48c4-bca6-d136f098b4d5.xml"
  },
  "issues": []
}