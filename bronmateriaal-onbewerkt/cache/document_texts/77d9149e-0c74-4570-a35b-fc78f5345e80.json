{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n14\nMOTIE VAN HET LID TSEGGAI\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\noverwegende dat NT2-docenten een cruciale rol spelen bij de inburgering van nieuwe Nederlanders;\nconstaterende dat er al langer wordt getracht om de arbeidspositie van NT2-docenten te verbeteren maar dat op heden nog niet is gelukt, gezien nog velen van hen slecht worden betaald, werken onder een nulurencontract en niet kunnen terugvallen op een cao;\nverzoekt de regering om in de gesprekken die zij voert met de ketenpartners te bespreken of Blik op Werk een rol kan spelen in het toezicht op arbeidsvoorwaarden of dat gemeenten goede arbeidsvoorwaarden van de NT2-docenten meenemen in hun aanbestedingstrajecten bij inburgeringsonderwijs,\nen gaat over tot de orde van de dag.\nTseggai",
  "content_char_count": 1017,
  "source": {
    "document_id": "b55a9e62-1c18-46b2-9692-fd5136d54acb",
    "document_nummer": "2024D46007",
    "document_soort": "Motie",
    "publication_id": "77d9149e-0c74-4570-a35b-fc78f5345e80",
    "publication_content_type": "application/xml",
    "publication_length": 2402,
    "cached": false,
    "binary_path": "bronmateriaal-onbewerkt\\cache\\document_publications\\77d9149e-0c74-4570-a35b-fc78f5345e80.xml"
  },
  "issues": []
}