{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n96\nMOTIE VAN DE LEDEN FLACH EN BECKER\nVoorgesteld\n16 januari 2025\nDe Kamer,\ngehoord de beraadslaging,\noverwegende dat het migratiesaldo van Nederland op dit moment structureel te hoog is;\noverwegende dat migratiebandbreedtes en een bijbehorend richtgetal kunnen helpen om grip te krijgen op migratie, mits overschrijding hiervan ook daadwerkelijk leidt tot aanpassing van beleid;\nverzoekt de regering een sturend richtgetal voor het migratiesaldo met bandbreedtes voor de onderscheiden migratietypen vast te stellen, inclusief bijbehorend langjarig, integraal migratiebeleid, en daarbij zorg te dragen voor structurele inbedding van een inclusief proces van besluitvorming en monitoring, waarbij draagkracht van de samenleving nadrukkelijk wordt meegewogen;\nverzoekt de regering met een migratiewet te komen waarin wordt vastgesteld dat bij overschrijding van de vooraf vastgestelde bandbreedtes altijd gerichte beleidsmaatregelen volgen om de instroom verder te beperken,\nen gaat over tot de orde van de dag.\nFlach\nBecker",
  "content_char_count": 1149,
  "source": {
    "document_id": "f75164cd-7424-4c2a-a718-522b4fd93d36",
    "document_nummer": "2025D01385",
    "document_soort": "Motie",
    "publication_id": "3e53de6a-2086-4061-a293-ca4fc7049e02",
    "publication_content_type": "application/xml",
    "publication_length": 2575,
    "cached": false,
    "binary_path": "bronmateriaal-onbewerkt\\cache\\document_publications\\3e53de6a-2086-4061-a293-ca4fc7049e02.xml"
  },
  "issues": []
}