{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n699\nMOTIE VAN HET LID MICHON-DERKZEN C.S.\nVoorgesteld\n21 december 2023\nDe Kamer,\ngehoord de beraadslaging,\nconstaterende dat het dreigingsniveau in Nederland op 12 december 2023 is verhoogd van dreigingsniveau 3 (aanzienlijk) naar dreigingsniveau 4 (substantieel);\nconstaterende dat het gewelddadige conflict tussen IsraÃ«l en Hamas een voedingsbodem is voor het verspreiden van terroristisch gedachtegoed in Nederland;\nconstaterende dat demonstraties vreedzaam moeten zijn en niet alle bijeenkomsten onder bescherming vallen van het demonstratierecht;\nvan mening dat terroristische uitingen in woord of beeld nooit kunnen worden verenigd met het recht op demonstratie;\nverzoekt de regering nader te onderzoeken of het huidige wettelijk kader in de Wet openbare manifestaties en de richtlijnen van het OM voldoende mogelijkheden bieden om effectief te kunnen optreden bij (dreigende) verstoringen van de openbare orde en het verspreiden van terroristisch gedachtegoed en de Kamer hierover binnen drie maanden te informeren,\nen gaat over tot de orde van de dag.\nMichon-Derkzen\nDiederik van Dijk\nBoswijk",
  "content_char_count": 1204,
  "source": {
    "document_id": "900162b6-c2df-4397-88a5-22dab24843ac",
    "document_nummer": "2023D51164",
    "document_soort": "Motie",
    "publication_id": "c813a4a7-9d7b-4309-9e2b-cb0b87a2ad86",
    "publication_content_type": "application/xml",
    "publication_length": 2675,
    "cached": false,
    "binary_path": "bronmateriaal-onbewerkt\\cache\\document_publications\\c813a4a7-9d7b-4309-9e2b-cb0b87a2ad86.xml"
  },
  "issues": []
}