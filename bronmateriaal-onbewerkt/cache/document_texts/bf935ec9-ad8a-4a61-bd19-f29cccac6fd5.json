{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1196\nMOTIE VAN HET LID STOFFER\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat de beoogde doelen van capaciteitsbekostiging ook bereikt kunnen worden door middel van andere bekostigingssystemen;\noverwegende dat bij instellingen in het hoger onderwijs de vrijheid en verantwoordelijkheid dient te berusten om gezamenlijk tot afstemming te komen over het opleidingenaanbod, waarbij de basisbekostiging toereikend dient te zijn voor de regionale, nationale en internationale taken;\nverzoekt de regering bij de verkenning van bekostigingssystemen ook andere systemen dan capaciteitsbekostiging te betrekken waarin geen sprake is van nog verdergaande sturing op studentenpopulaties door de rijksoverheid,\nen gaat over tot de orde van de dag.\nStoffer",
  "content_char_count": 906,
  "source": {
    "document_id": "01af2ec3-1f64-47b0-8f62-be1bc27c781d",
    "document_nummer": "2025D23337",
    "document_soort": "Motie",
    "publication_id": "bf935ec9-ad8a-4a61-bd19-f29cccac6fd5",
    "publication_content_type": "application/xml",
    "publication_length": 4613,
    "cached": false,
    "binary_path": "bronmateriaal-onbewerkt\\cache\\document_publications\\bf935ec9-ad8a-4a61-bd19-f29cccac6fd5.xml"
  },
  "issues": []
}