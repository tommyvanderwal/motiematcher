{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n807\nMOTIE VAN DE LEDEN SARIS EN CEDER\nVoorgesteld\n12 maart 2025\nDe Kamer,\ngehoord de beraadslaging,\nconstaterende dat het eenvoudig is voor mensen zonder verblijfsrecht om via RNI een BSN te verkrijgen en zich zo overal te kunnen presenteren;\noverwegende dat er nog steeds problemen bestaan rondom de tijdige en juiste inschrijving van arbeidsmigranten, maar er ook sprake kan zijn van misbruik als het gaat om inschrijving van derdelanders in de RNI, wat leidt tot zorgen over bescherming van arbeidsmigranten en ontoereikende handhaving;\nvan mening dat een verbeterde registratie bijdraagt aan meer grip op arbeidsmigranten en een eerlijker systeem voor zowel arbeidsmigranten als werkgevers;\nverzoekt de regering te onderzoeken hoe de RNI-inschrijving van arbeidsmigranten kan worden verbeterd en misbruik kan worden tegengegaan, en de Kamer hierover in september te informeren met concrete voorstellen voor verbetering en handhaving,\nen gaat over tot de orde van de dag.\nSaris\nCeder",
  "content_char_count": 1119,
  "source": {
    "document_id": "1d9038fc-eb38-4b3c-9e8d-3ecb74e390f4",
    "document_nummer": "2025D10372",
    "document_soort": "Motie",
    "publication_id": "485ad8a7-a896-4c50-8e83-47fe3dd50c2b",
    "publication_content_type": "application/xml",
    "publication_length": 2543,
    "cached": false,
    "binary_path": "bronmateriaal-onbewerkt\\cache\\document_publications\\485ad8a7-a896-4c50-8e83-47fe3dd50c2b.xml"
  },
  "issues": []
}