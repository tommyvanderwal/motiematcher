{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nFinancieel Jaarverslag van het Rijk 2024\nNr.\n11\nMOTIE VAN HET LID AUKJE DE VRIES C.S.\nVoorgesteld\n11 juni 2025\nDe Kamer,\ngehoord de beraadslaging,\noverwegende dat de belastingbetaler, of het nu burgers of bedrijven zijn, fors bijdragen aan het mogelijk maken van de uitgaven van de rijksoverheid;\nvan mening dat het belangrijk is dat de overheid niet alleen verantwoording aflegt aan de politiek over wat er met het belastinggeld is gebeurd, maar ook verantwoording aflegt aan de belastingbetaler;\nvan mening dat het belangrijk is dat de belastingbetaler ook weet op welke manier zijn belasting bijdraagt aan een veilig en welvarend Nederland;\nconstaterende dat het Verenigd Koninkrijk dit al doet, met een zogenaamde Annual Tax Summary;\nverzoekt het kabinet een dergelijke verantwoording in de vorm van een jaarlijks bericht aan de belastingbetaler ook vorm te geven en in te voeren,\nen gaat over tot de orde van de dag.\nAukje de Vries\nVan Eijk\nGrinwis",
  "content_char_count": 1031,
  "source": {
    "document_id": "1d284eef-9b79-4b91-91d2-075a640d0b21",
    "document_nummer": "2025D27291",
    "document_soort": "Motie",
    "publication_id": "79dafaa0-0684-47d3-89c0-bb7f2a2fc11f",
    "publication_content_type": "application/xml",
    "publication_length": 4869,
    "cached": false,
    "binary_path": "bronmateriaal-onbewerkt\\cache\\document_publications\\79dafaa0-0684-47d3-89c0-bb7f2a2fc11f.xml"
  },
  "issues": []
}