{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 239\nStimulering duurzame energieproductie\nNr.\n405\nMOTIE VAN HET LID ERKENS\nVoorgesteld\n6 februari 2025\nDe Kamer,\ngehoord de beraadslaging,\noverwegende dat de kosten van groene waterstof minder snel dalen dan verwacht waardoor grootschalig gebruik in 2030 niet langer realistisch lijkt;\nconstaterende dat de huidige doelen en grootschalige verplichtingen voor het gebruik van groene waterstof daarom schadelijk kunnen zijn voor onze industrie;\noverwegende dat door middel van lidstaatkeuzes bijgestuurd kan worden op de invulling van Europese verplichtingen;\nverzoekt de regering om het wetsvoorstel Jaarverplichting hernieuwbare brandstoffen van niet-biologische oorsprong in de industrie zonder de nationale kop van verplichtingen op bedrijfsniveau te implementeren;\nverzoekt het kabinet om bij de implementatie van dit wetsvoorstel wel te blijven inzetten met de sector op de uitrol van waterstof zoals gepland,\nen gaat over tot de orde van de dag.\nErkens",
  "content_char_count": 1031,
  "source": {
    "document_id": "e389e7d7-e79f-468c-925c-0ce8e3b1efe9",
    "document_nummer": "2025D05010",
    "document_soort": "Motie",
    "publication_id": "5358742d-8303-47e9-9868-f9b8c021d282",
    "publication_content_type": "application/xml",
    "publication_length": 2405,
    "cached": false,
    "binary_path": "bronmateriaal-onbewerkt\\cache\\document_publications\\5358742d-8303-47e9-9868-f9b8c021d282.xml"
  },
  "issues": []
}