{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n282\nMOTIE VAN HET LID TEUNISSEN C.S.\nVoorgesteld\n10 juni 2025\nDe Kamer,\ngehoord de beraadslaging,\noverwegende dat het kabinet inzet op het versnellen van gaswinning op de Noordzee en doorgaat met gaswinning op land;\noverwegende dat Nederland zich heeft gecommitteerd aan internationale klimaatafspraken, waaronder de Glasgowpledge voor het afbouwen van fossiele brandstoffen, en dat nieuwe gaswinning deze afspraken ondermijnt;\noverwegende dat nieuwe gaswinning risico's veroorzaakt voor de veiligheid van burgers, natuur en zeeleven;\noverwegende dat onderzoek van The Hague Centre for Strategic Studies aantoont dat extra gaswinning in Nederland nauwelijks invloed heeft op de gasprijs of leveringszekerheid;\nverzoekt de regering een concreet en bindend afbouwpad vast te stellen voor gaswinning in Nederland, inclusief een duidelijke einddatum waarop alle gaswinning op land en op zee wordt beëindigd, en jaarlijks te rapporteren over de voortgang,\nen gaat over tot de orde van de dag.\nTeunissen\nBeckerman\nKröger",
  "content_char_count": 1105,
  "source": {
    "document_id": "71d235ba-13df-4132-a3b2-4a869f0ac185",
    "document_nummer": "2025D26955",
    "document_soort": "Motie",
    "publication_id": "b2d63938-0bd9-4744-bb00-87383f17640d",
    "publication_content_type": "application/xml",
    "publication_length": 4856,
    "cached": false,
    "binary_path": "bronmateriaal-onbewerkt\\cache\\document_publications\\b2d63938-0bd9-4744-bb00-87383f17640d.xml"
  },
  "issues": []
}