{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 009\nInnovatiebeleid\nNr.\n168\nMOTIE VAN HET LID THIJSSEN\nVoorgesteld\n24 september 2025\nDe Kamer,\ngehoord de beraadslaging,\noverwegende dat start-ups en scale-ups vaak een grote financieringsbehoefte hebben;\noverwegende dat hiervoor subsidies beschikbaar zijn maar dat deze onderhevig zijn aan een staatssteuntoets vanuit Europa;\nconstaterende dat de staatssteuntoets vanuit Europa moeilijker te doorstaan is voor start-ups en scale-ups, omdat het vaak meer dan drie jaar duurt voordat deze bedrijven winst gaan maken;\nverzoekt het kabinet om zich in te zetten voor het aanpassen van de definitie van «ondernemingen in moeilijkheden» (OIM), zodat bepaalde ondernemingen die in de kern gezond zijn, met name start-ups en scale-ups, voor staatssteun in aanmerking kunnen komen,\nen gaat over tot de orde van de dag.\nThijssen",
  "content_char_count": 892,
  "source": {
    "document_id": "cdb98c4e-c51d-4dcb-9649-acb5199ed812",
    "document_nummer": "2025D41422",
    "document_soort": "Motie",
    "publication_id": "0684d582-9773-4018-a858-358d2f3efc51",
    "publication_content_type": "application/xml",
    "publication_length": 4352,
    "cached": false,
    "binary_path": "bronmateriaal-onbewerkt\\cache\\document_publications\\0684d582-9773-4018-a858-358d2f3efc51.xml"
  },
  "issues": []
}