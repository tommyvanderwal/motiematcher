{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n23 235\nThuiszorg en wijkverpleging\nNr.\n250\nMOTIE VAN HET LID DOBBE\nVoorgesteld\n23 september 2025\nDe Kamer,\ngehoord de beraadslaging,\nconstaterende dat er momenteel door de invoering van marktwerking duizenden aanbieders zijn van wijkverpleging, waarvan er vaak veel verschillende actief zijn in dezelfde buurten en dorpen;\noverwegende dat het RIVM heeft geadviseerd om de versnippering in de wijkverpleging te beperken «om herkenbaarheid en aanspreekbaarheid beter te organiseren»;\nverzoekt de regering om te onderzoeken hoe de wijkverpleging zo veel als mogelijk op buurt- of dorpsniveau en in samenwerking met minder versnippering kan worden georganiseerd en hoe wet- en regelgeving hiervoor kan worden aangepast, en de Kamer hierover te informeren,\nen gaat over tot de orde van de dag.\nDobbe",
  "content_char_count": 865,
  "source": {
    "document_id": "918a58f6-ac85-4dec-bec3-379d2b8b389e",
    "document_nummer": "2025D41159",
    "document_soort": "Motie",
    "publication_id": "31f4c6f1-ad0e-4ce9-8633-462977924643",
    "publication_content_type": "application/xml",
    "publication_length": 4413,
    "cached": false,
    "binary_path": "bronmateriaal-onbewerkt\\cache\\document_publications\\31f4c6f1-ad0e-4ce9-8633-462977924643.xml"
  },
  "issues": []
}