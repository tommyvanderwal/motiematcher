{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1075\nMOTIE VAN HET LID BRUYNING\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat Nederland zich heeft gecommitteerd aan het Internationaal Verdrag inzake de rechten van het kind (IVRK);\nvan mening dat kinderen een actieve stem moeten krijgen in beleid en besluitvorming die hen aangaan;\noverwegende dat in het rapport Een Jonge Blik op Kinderrechten waardevolle aanbevelingen zijn gedaan ter verbetering van de naleving en borging van kinderrechten;\nverzoekt de regering:\n•\nte onderzoeken of er maatregelen kunnen worden genomen om de actieve participatie van kinderen bij beleid en besluitvorming te stimuleren en structureel te borgen;\n•\nte onderzoeken op welke wijze de aanbevelingen uit Een Jonge Blik op Kinderrechten geïmplementeerd kunnen worden en de Kamer hierover te informeren;\n•\nte rapporteren over de voortgang van deze maatregelen binnen zes maanden,\nen gaat over tot de orde van de dag.\nBruyning",
  "content_char_count": 1033,
  "source": {
    "document_id": "e4584861-9f81-40de-a5d3-972f4169986b",
    "document_nummer": "2025D13585",
    "document_soort": "Motie",
    "publication_id": "8bd3e5ec-c2d3-4e1f-9f9a-e908ed4bc162",
    "publication_content_type": "application/xml",
    "publication_length": 2856,
    "cached": false,
    "binary_path": "bronmateriaal-onbewerkt\\cache\\document_publications\\8bd3e5ec-c2d3-4e1f-9f9a-e908ed4bc162.xml"
  },
  "issues": []
}