{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n891\nMOTIE VAN HET LID KATHMANN C.S.\nVoorgesteld\n9 oktober 2024\nDe Kamer,\ngehoord de beraadslaging,\noverwegende dat er onoverbrugbare zorgen zijn over de proportionaliteit van de Europese CSAM-verordening wegens de inbreuk op versleuteld chatverkeer en de strafrechtelijke verplichtingen die hieruit volgen;\nconstaterende dat het bestrijden van onlinekindermisbruik bittere noodzaak is, maar dit enkel kan met een uitvoerbare, juridisch en technisch houdbare aanpak;\nverzoekt de regering om zich blijvend en ondubbelzinnig uit te spreken tegen toekomstige voorstellen die een detectiebevel mogelijk maken voor de priv√©communicatie van alle burgers en dit als ondergrens te hanteren;\nverzoekt de regering om in nauwe samenwerking met relevante experts op het gebied van preventie, opsporing, cyberveiligheid en privacy te komen tot gezamenlijke uitgangspunten voor een alternatief Europees voorstel om het verspreiden van beeldmateriaal van onlinekindermisbruik tegen te gaan;\nverzoekt de regering bovendien om een eerste aanzet voor dit voorstel op hoofdlijnen tijdig voor de JBZ-Raad van 12 en 13 december aan de Kamer te doen toekomen,\nen gaat over tot de orde van de dag.\nKathmann\nSix Dijkstra\nHelder\nVan der Werf\nVan Nispen\nKoekkoek\nTeunissen\nErgin",
  "content_char_count": 1342,
  "source": {
    "document_id": "318143be-6633-41d1-aee5-d747a45b3a91",
    "document_nummer": "2024D37580",
    "document_soort": "Motie",
    "publication_id": "9bb5279f-1eb4-44b2-ab3d-68456f3b1766",
    "publication_content_type": "application/xml",
    "publication_length": 2927,
    "cached": false,
    "binary_path": "bronmateriaal-onbewerkt\\cache\\document_publications\\9bb5279f-1eb4-44b2-ab3d-68456f3b1766.xml"
  },
  "issues": []
}