{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n722\nMOTIE VAN DE LEDEN BOSWIJK EN MUTLUER\nVoorgesteld\n27 juni 2024\nDe Kamer,\ngehoord de beraadslaging,\nconstaterende dat het mogelijk is om van veroordeelde terroristen met een dubbele nationaliteit het Nederlanderschap in te trekken;\nconstaterende dat een deel van die mensen Nederland alsnog niet verlaat of niet kan verlaten en onder de radar verdwijnt als ongewenste vreemdeling, waardoor het mogelijk is dat zij ongezien verder kunnen radicaliseren;\noverwegende dat wanneer deze personen niet of niet op tijd worden uitgezet, er serieus gevaar voor onze nationale veiligheid ontstaat;\noverwegende dat er zo goed mogelijk zicht moet blijven op de groep terroristen die illegaal als ongewenst vreemdeling in Nederland verblijven, maar dit erg lastig en arbeidsintensief is voor de inlichtingen- en veiligheidsdiensten om te monitoren;\nverzoekt de regering om te onderzoeken of een tijdelijke status of tussenstatus gecreÃ«erd kan worden voor veroordeelde terroristen van wie het Nederlanderschap is afgenomen en die wel willen, maar niet kunnen vertrekken naar het land van hun overgebleven nationaliteit, om zo zicht te houden op deze gevaarlijke personen,\nen gaat over tot de orde van de dag.\nBoswijk\nMutluer",
  "content_char_count": 1316,
  "source": {
    "document_id": "1abb42f9-b766-46b2-9e18-eb510d467035",
    "document_nummer": "2024D27392",
    "document_soort": "Motie",
    "publication_id": "4afe4532-0c7c-41f9-81da-49fc4cea8adf",
    "publication_content_type": "application/xml",
    "publication_length": 2762,
    "cached": false,
    "binary_path": "bronmateriaal-onbewerkt\\cache\\document_publications\\4afe4532-0c7c-41f9-81da-49fc4cea8adf.xml"
  },
  "issues": []
}