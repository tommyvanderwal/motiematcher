{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n28\nMOTIE VAN HET LID VAN DER BURG C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat het concept van een Europese veiligheidsraad al eerder is besproken in diverse NAVO- en EU-landen;\noverwegende dat de veiligheid van Europa verder onder druk komt te staan als gevolg van grote dreigingen en ingrijpende geopolitieke verschuivingen, en dat met name de Europese afhankelijkheid van de VS op veiligheid ons kwetsbaar maakt;\noverwegende dat een Europese veiligheidsraad complementair kan zijn aan de structuren van de NAVO en de EU en ook belangrijke niet-EU-landen als Noorwegen en het Verenigd Koninkrijk kan betrekken bij belangrijke Europese veiligheidsvraagstukken;\nverzoekt de regering om in Europees verband de mogelijkheden voor een Europese veiligheidsraad te onderzoeken, hiervoor concrete voorstellen te doen, en de Kamer in Q3, kwartaal drie, van 2025 over de voortgang te rapporteren,\nen gaat over tot de orde van de dag.\nVan der Burg\nBoswijk\nPaternotte\nKoekkoek",
  "content_char_count": 1194,
  "source": {
    "document_id": "2365c411-3f88-4e93-8bdf-a1d8df23d4bc",
    "document_nummer": "2024D45352",
    "document_soort": "Motie",
    "publication_id": "120493eb-8c6c-40c7-b0f6-6346d9c4695a",
    "publication_content_type": "application/xml",
    "publication_length": 2716,
    "cached": false,
    "binary_path": "bronmateriaal-onbewerkt\\cache\\document_publications\\120493eb-8c6c-40c7-b0f6-6346d9c4695a.xml"
  },
  "issues": []
}