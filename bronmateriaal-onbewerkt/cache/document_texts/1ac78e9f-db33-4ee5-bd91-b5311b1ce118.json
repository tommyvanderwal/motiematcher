{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1380\nMOTIE VAN HET LID ERKENS\nVoorgesteld\n18 april 2024\nDe Kamer,\ngehoord de beraadslaging,\nconstaterende dat in de SMR-programma-aanpak nog geen spoor is uitgewerkt voor pilotprojecten;\noverwegende dat pilotprojecten nodig zijn om in kaart te brengen welke knelpunten en behoeften zich in de praktijk voordoen en hoe deze kunnen worden opgelost;\nconstaterende dat er in verschillende industrieclusters wordt gekeken naar het starten van pilotprojecten voor SMR's;\nverzoekt de regering om als onderdeel aan de SMR-programma-aanpak toe te voegen dat het Rijk pilotprojecten voor SMR's faciliteert en hierbij koerst op het realiseren van minimaal één pilotproject voor 2030,\nen gaat over tot de orde van de dag.\nErkens",
  "content_char_count": 827,
  "source": {
    "document_id": "7fbb09df-cf75-4796-bbc7-f8d8d9dae0ce",
    "document_nummer": "2024D15952",
    "document_soort": "Motie",
    "publication_id": "1ac78e9f-db33-4ee5-bd91-b5311b1ce118",
    "publication_content_type": "application/xml",
    "publication_length": 2183,
    "cached": false,
    "binary_path": "bronmateriaal-onbewerkt\\cache\\document_publications\\1ac78e9f-db33-4ee5-bd91-b5311b1ce118.xml"
  },
  "issues": []
}