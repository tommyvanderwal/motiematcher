{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n186\nMOTIE VAN HET LID WESTERVELD C.S.\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat het kabinet van plan is om vanaf 2027 met een nieuwe regeling te komen voor de Subsidieregeling medisch noodzakelijke zorg aan onverzekerden;\nconstaterende dat artsen als onderdeel van die regeling mogelijk te maken krijgen met extra taken, waaronder het begeleiden van patiënten naar een zorgverzekering of terug naar het land van herkomst;\noverwegende dat de druk op artsen al groot is en dat met de voorgenomen regeling niet het risico mag optreden dat artsen belemmerd worden in het verlenen van zorg, wat bovendien indruist tegen de artseneed;\nverzoekt de regering om bij de uitwerking van de nieuwe regeling het belang van patiënten en zorgverleners centraal te stellen en te garanderen dat artsen hun werk conform de artseneed kunnen uitvoeren en niet met extra werk belast worden,\nen gaat over tot de orde van de dag.\nWesterveld\nBushoff\nPaulusma\nDaniëlle Jansen\nCeder",
  "content_char_count": 1196,
  "source": {
    "document_id": "eca852ec-711e-4ea0-a8b1-92db16399938",
    "document_nummer": "2025D22978",
    "document_soort": "Motie",
    "publication_id": "91baff8a-24c2-47de-b95d-3f106991a146",
    "publication_content_type": "application/xml",
    "publication_length": 5452,
    "cached": false,
    "binary_path": "bronmateriaal-onbewerkt\\cache\\document_publications\\91baff8a-24c2-47de-b95d-3f106991a146.xml"
  },
  "issues": []
}