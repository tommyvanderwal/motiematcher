{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n92\nMOTIE VAN DE LEDEN EERDMANS EN AGEMA\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat volgens TBS Nederland psychiatrische patiënten zonder strafblad noodgedwongen in een tbs-kliniek zitten;\nconstaterende dat deze patiënten soms al jaren onder het strikte tbs-regime moeten leven;\noverwegende dat het hier een zeer kwetsbare groep betreft;\nverzoekt de regering er topprioriteit van te maken om psychiatrische patiënten die zonder strafblad noodgedwongen in een tbs-kliniek zitten, zo snel mogelijk onder te brengen in een instelling die bij hun complexe problematiek past, waardoor zij een passend behandeltraject kunnen volgen,\nen gaat over tot de orde van de dag.\nEerdmans\nAgema",
  "content_char_count": 921,
  "source": {
    "document_id": "9ae33a03-4805-49b3-a871-21467b12df1b",
    "document_nummer": "2024D02694",
    "document_soort": "Motie",
    "publication_id": "e29e1b23-ace6-4625-b6b9-ab06ec8f9c71",
    "publication_content_type": "application/xml",
    "publication_length": 2402,
    "cached": false,
    "binary_path": "bronmateriaal-onbewerkt\\cache\\document_publications\\e29e1b23-ace6-4625-b6b9-ab06ec8f9c71.xml"
  },
  "issues": []
}