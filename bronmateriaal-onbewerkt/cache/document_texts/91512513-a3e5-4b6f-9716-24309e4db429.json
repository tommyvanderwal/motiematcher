{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 386\nVoorstel van wet van de leden Klaver en Ouwehand tot wijziging van de Wet milieubeheer en de Wet op de economische delicten in verband met de invoering van een vuurwerkverbod voor consumenten (Wet veilige jaarwisseling)\nNr.\n29\nMOTIE VAN HET LID EL ABASSI\nVoorgesteld\n3 april 2025\nDe Kamer,\ngehoord de beraadslaging,\nconstaterende dat de nationale vuurwerkshow op de Erasmusbrug in Rotterdam jaarlijks een veilig, professioneel en feestelijk alternatief biedt voor particulier vuurwerk;\noverwegende dat een centraal georganiseerde vuurwerkshow bijdraagt aan het verminderen van overlast, letsel en schade rond de jaarwisseling;\noverwegende dat bij verdere inperking of een verbod op consumentenvuurwerk het belang van een gedeelde nationale viering alleen maar toeneemt;\nverzoekt de regering te garanderen dat de nationale vuurwerkshow in Rotterdam blijft bestaan en dat deze wordt bekostigd uit rijksmiddelen,\nen gaat over tot de orde van de dag.\nEl Abassi",
  "content_char_count": 1034,
  "source": {
    "document_id": "0e0caf73-a3b1-485d-93d9-f442553308c4",
    "document_nummer": "2025D14864",
    "document_soort": "Motie",
    "publication_id": "91512513-a3e5-4b6f-9716-24309e4db429",
    "publication_content_type": "application/xml",
    "publication_length": 2385,
    "cached": false,
    "binary_path": "bronmateriaal-onbewerkt\\cache\\document_publications\\91512513-a3e5-4b6f-9716-24309e4db429.xml"
  },
  "issues": []
}