{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n59\nMOTIE VAN HET LID HIRSCH C.S.\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat het kabinet pleiten en beïnvloeden in Nederland én op internationaal niveau niet meer wil financieren uit het nieuwe beleidskader voor samenwerking met maatschappelijke organisaties;\nconstaterende dat het kabinet daarentegen onverminderd werk wil maken van het beschermen én promoten van mensenrechten;\noverwegende dat het kabinet inzet op het versterken van zuidelijke organisaties;\noverwegende dat internationaal pleiten en beïnvloeden noodzakelijk is voor bijvoorbeeld het bevorderen van vrouwenrechten en het tegengaan van schadelijke praktijken zoals meisjesbesnijdenis en kindhuwelijken;\nverzoekt de regering om pleiten en beïnvloeden op internationaal niveau als instrument in het beleid voor samenwerking met maatschappelijke organisaties op te blijven nemen,\nen gaat over tot de orde van de dag.\nHirsch\nBamenga\nDobbe",
  "content_char_count": 1135,
  "source": {
    "document_id": "07a1b9d0-6426-4fe2-b501-bfd707e2f67b",
    "document_nummer": "2025D05779",
    "document_soort": "Motie",
    "publication_id": "d0681d1a-c64c-4764-a5ae-c34af725725a",
    "publication_content_type": "application/xml",
    "publication_length": 2663,
    "cached": false,
    "binary_path": "bronmateriaal-onbewerkt\\cache\\document_publications\\d0681d1a-c64c-4764-a5ae-c34af725725a.xml"
  },
  "issues": []
}