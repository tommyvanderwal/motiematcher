{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVI\nWijziging van de begrotingsstaten van het Ministerie van Justitie en Veiligheid (VI) voor het jaar 2025 (wijziging samenhangende met de Voorjaarsnota)\nNr.\n34\nMOTIE VAN HET LID EL ABASSI\nVoorgesteld tijdens het wetgevingsoverleg van\n1 juli 2025\nDe Kamer,\ngehoord de beraadslaging,\nconstaterende dat het Europees Hof voor de Rechten van de Mens heeft geoordeeld dat staten verplicht zijn de religieuze vrede te beschermen en haatzaaiende uitingen te voorkomen;\nconstaterende dat het schenden van de Koran tijdens demonstraties geen bijdrage levert aan het maatschappelijk debat, maar aanzet tot haat en religieuze intolerantie;\noverwegende dat het verbieden van deze gedraging niet gelijkstaat aan een verbod op demonstratie zelf, maar een gerechtvaardigde beperking is ter bescherming van de godsdienstvrijheid en openbare orde;\nverzoekt de regering om gemeenten actief te ondersteunen bij het verbieden van schennis van de Koran als uitingsvorm tijdens manifestaties, in lijn met het EVRM en artikel 6 van de Grondwet,\nen gaat over tot de orde van de dag.\nEl Abassi",
  "content_char_count": 1146,
  "source": {
    "document_id": "5bd7ad01-ae2f-401e-801b-cc24d111c348",
    "document_nummer": "2025D31400",
    "document_soort": "Motie",
    "publication_id": "dc943550-ba23-4f67-ac5b-f5d3ea059ab6",
    "publication_content_type": "application/xml",
    "publication_length": 4934,
    "cached": false,
    "binary_path": "bronmateriaal-onbewerkt\\cache\\document_publications\\dc943550-ba23-4f67-ac5b-f5d3ea059ab6.xml"
  },
  "issues": []
}