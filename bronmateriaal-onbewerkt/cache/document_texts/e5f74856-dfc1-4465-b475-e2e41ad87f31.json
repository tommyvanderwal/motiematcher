{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1158\nMOTIE VAN DE LEDEN KATHMANN EN TIMMERMANS\nVoorgesteld\n30 september 2025\nDe Kamer,\ngehoord de beraadslaging,\nconstaterende dat zowel de AIVD als de NCTV een zorgwekkende trend zien van online-extremisme en radicalisering van jongeren via sociale media;\noverwegende dat uit onderzoek van NRC blijkt dat TikTok via algoritmes opzettelijk extreemrechtse content aanbeveelt om aandacht, donaties en dus meer winst voor het bedrijf te genereren;\noverwegende dat Amerikaanse techgiganten, zoals X en Meta, ook gebruikmaken van algoritmes op basis van onlinetracking of interactie en deze bijdragen aan de radicalisering van jongeren;\nverzoekt de regering om zich ten volste in te zetten voor een volledig Europees verbod op radicaliserende algoritmes, gebaseerd op onlinetracking of interactie, en te pleiten voor sancties en beperkingen op grote onlineplatforms die deze algoritmes gebruiken;\nverzoekt de regering om dergelijke algoritmes op grote onlineplatforms met spoed te verbieden in Nederland,\nen gaat over tot de orde van de dag.\nKathmann\nTimmermans",
  "content_char_count": 1190,
  "source": {
    "document_id": "16a9ae48-28a3-45dc-b894-0af2564b94b0",
    "document_nummer": "2025D42613",
    "document_soort": "Motie",
    "publication_id": "e5f74856-dfc1-4465-b475-e2e41ad87f31",
    "publication_content_type": "application/xml",
    "publication_length": 5370,
    "cached": false,
    "binary_path": "bronmateriaal-onbewerkt\\cache\\document_publications\\e5f74856-dfc1-4465-b475-e2e41ad87f31.xml"
  },
  "issues": []
}