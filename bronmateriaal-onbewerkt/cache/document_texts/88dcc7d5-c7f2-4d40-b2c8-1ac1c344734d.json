{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n52\nMOTIE VAN HET LID UITERMARK C.S.\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat de Minister voor Rechtsbescherming van mening is dat mediators in strafzaken over bijzondere deskundigheid beschikken en een belangrijke rol vervullen in het bevorderen van herstelrecht;\noverwegende dat momenteel het Beleidskader herstelrechtvoorzieningen wordt herzien en hierbij bekeken wordt hoe de voorziening mediation in strafzaken toekomstbestendiger kan worden ingericht, waarbij ook onderzoek gedaan wordt of mediation in strafzaken steviger wettelijk kan worden verankerd in het nieuwe Wetboek van Strafvordering;\nconstaterende dat in tegenstelling tot de beroepsgroep bemiddelaars, mediators geen onderdeel zijn in de beleidscyclus;\noverwegende dat mediators op dit moment nog worden gezien als uitvoerders, terwijl deze beroepsgroep gezien moet worden als een dragend onderdeel van mediation in strafzaken;\nverzoekt de regering te bezien op welke wijze de beroepsgroep van mediators op korte termijn positie kan krijgen in de justitiÃ«le keten,\nen gaat over tot de orde van de dag.\nUitermark\nLahlah\nSneller",
  "content_char_count": 1327,
  "source": {
    "document_id": "75bd3c11-a06c-411f-b89d-a1c4d3b0d852",
    "document_nummer": "2024D04801",
    "document_soort": "Motie",
    "publication_id": "88dcc7d5-c7f2-4d40-b2c8-1ac1c344734d",
    "publication_content_type": "application/xml",
    "publication_length": 2849,
    "cached": false,
    "binary_path": "bronmateriaal-onbewerkt\\cache\\document_publications\\88dcc7d5-c7f2-4d40-b2c8-1ac1c344734d.xml"
  },
  "issues": []
}