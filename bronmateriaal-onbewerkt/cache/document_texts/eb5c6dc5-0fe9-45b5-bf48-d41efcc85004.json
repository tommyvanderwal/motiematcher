{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n85\nMOTIE VAN HET LID KRÖGER\nVoorgesteld\n19 juni 2025\nDe Kamer,\ngehoord de beraadslaging,\noverwegende dat restwarmte een betaalbare manier is om duurzame warmte te leveren via warmtenetten en zo energieverspilling tegen te gaan;\noverwegende dat tot op heden er slechts minimaal gebruik wordt gemaakt van restwarmte in warmtenetten;\noverwegende dat de effectiviteit van de uitkoppelplicht nog moet blijken en een heffing op lozing van restwarmte een extra prikkel kan zijn;\noverwegende dat zo'n heffing bovendien een prikkel kan zijn om efficiënter om te gaan met energie;\noverwegende dat de mogelijkheid tot een heffing reeds in de Warmtewet was opgenomen, maar zonder gedegen grondslag;\nconstaterende dat er nu nog geen eenduidig systeem is voor het nauwkeurig meten en controleren van restwarmte lozing;\nverzoekt de regering een grondslag voor te bereiden op een heffing of een verbod op het lozen van restwarmte,\nen gaat over tot de orde van de dag.\nKröger",
  "content_char_count": 1124,
  "source": {
    "document_id": "843b415d-603d-4ff6-8b41-3f131f13809e",
    "document_nummer": "2025D29125",
    "document_soort": "Motie",
    "publication_id": "eb5c6dc5-0fe9-45b5-bf48-d41efcc85004",
    "publication_content_type": "application/xml",
    "publication_length": 4753,
    "cached": false,
    "binary_path": "bronmateriaal-onbewerkt\\cache\\document_publications\\eb5c6dc5-0fe9-45b5-bf48-d41efcc85004.xml"
  },
  "issues": []
}