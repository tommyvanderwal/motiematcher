{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 667\nWijziging van de Wet educatie en beroepsonderwijs en enkele andere wetten ter bevordering van de kansengelijkheid middels verbetering van de begeleiding naar duurzame economische zelfstandigheid van jongeren met een risico op een afstand tot de arbeidsmarkt (Wet van school naar duurzaam werk)\nNr.\n27\nMOTIE VAN DE LEDEN CEDER EN KRUL\nVoorgesteld\n24 juni 2025\nDe Kamer,\ngehoord de beraadslaging,\nconstaterende dat jongeren met een vervangende leerplicht een begeleidingsprogramma volgen en geen volledig dagonderwijs;\noverwegende dat het van belang is dat ook deze programma's erop gericht zijn om hen op den duur voor te bereiden op de arbeidsmarkt, bijvoorbeeld middels een maatschappelijkediensttijdtraject;\nverzoekt de regering om in overleg met scholen, gemeenten en Ingrado een handreiking op te stellen voor begeleidingsprogramma's van jongeren met een vervangende leerplicht, aansluitend bij de doelen van de Wet van school naar duurzaam werk,\nen gaat over tot de orde van de dag.\nCeder\nKrul",
  "content_char_count": 1076,
  "source": {
    "document_id": "6cf76286-adeb-4a71-9246-a4acb9461cbb",
    "document_nummer": "2025D29747",
    "document_soort": "Motie",
    "publication_id": "a3fbf693-f232-4adb-8f51-f16e96f2c90c",
    "publication_content_type": "application/xml",
    "publication_length": 5285,
    "cached": false,
    "binary_path": "bronmateriaal-onbewerkt\\cache\\document_publications\\a3fbf693-f232-4adb-8f51-f16e96f2c90c.xml"
  },
  "issues": []
}