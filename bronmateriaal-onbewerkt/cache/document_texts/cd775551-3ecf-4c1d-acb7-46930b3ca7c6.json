{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1154\nMOTIE VAN DE LEDEN CEDER EN SIX DIJKSTRA\nVoorgesteld\n30 september 2025\nDe Kamer,\ngehoord de beraadslaging,\nconstaterende dat effectieve online leeftijdsverificatie van belang is om kinderen te beschermen tegen schadelijke content en dat er goede technologieën beschikbaar zijn die leeftijdsverificatie mogelijk maken zonder persoonsgegevens te delen met commerciële partijen;\nconstaterende dat dergelijke verificatie raakt aan diverse wet- en regelgeving en departementale verantwoordelijkheden;\noverwegende dat er samenwerking tussen relevante departementen en stakeholders nodig is voor een veilige, toegankelijke en privacyvriendelijke implementatie;\nverzoekt de regering om, in aanvulling op de lopende verkenning met TNO, een interdepartementale taskforce leeftijdsverificatie op te richten die juridische, beleidsmatige en technische inzichten bundelt, de implementatie van betrouwbare en privacyvriendelijke leeftijdsverificatietechnologie bevordert en toewerkt naar adequate online handhaving van geldende wetgeving omtrent leeftijdsgrenzen;\nverzoekt de regering tevens om een helder tijdpad voor de wettelijke verankering van leeftijdsverificatie in Nederland, conform de aangenomen motie-Ceder/Six Dijkstra,\nen gaat over tot de orde van de dag.\nCeder\nSix Dijkstra",
  "content_char_count": 1412,
  "source": {
    "document_id": "b5977f2a-91e0-400f-a771-59f83f6f64ca",
    "document_nummer": "2025D42608",
    "document_soort": "Motie",
    "publication_id": "cd775551-3ecf-4c1d-acb7-46930b3ca7c6",
    "publication_content_type": "application/xml",
    "publication_length": 5519,
    "cached": false,
    "binary_path": "bronmateriaal-onbewerkt\\cache\\document_publications\\cd775551-3ecf-4c1d-acb7-46930b3ca7c6.xml"
  },
  "issues": []
}