{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n630\nMOTIE VAN HET LID MARTENS-AMERICA\nVoorgesteld\n23 januari 2025\nDe Kamer,\ngehoord de beraadslaging,\nconstaterende dat de wettelijke taak van het mbo zoals beschreven in artikel 1.2.1, lid 2, en in artikel 7.1.3, lid 1, van de Wet educatie en beroepsonderwijs (WEB) op diverse manieren wordt geïnterpreteerd;\noverwegende dat een eenduidige interpretatie van dit wetsartikel van belang is om duidelijkheid te krijgen over de taak van het beroepsonderwijs en de doorstroom naar het hoger onderwijs;\nvan mening dat de overstap van het mbo naar het hbo mogelijk moet zijn, maar dat een bewuste keuze voor het mbo niet ontmoedigd moet worden door het systeem wettelijk in te richten op doorstroom naar hoger onderwijs;\nverzoekt de regering te inventariseren en in kaart te brengen hoe deze wettelijke taak qua doorstroom van het mbo naar het hbo wordt geïnterpreteerd;\nverzoekt de regering voorts in kaart te brengen welke wetsverandering er nodig zou zijn om deze wettelijke taak aan te passen,\nen gaat over tot de orde van de dag.\nMartens-America",
  "content_char_count": 1167,
  "source": {
    "document_id": "b04d594c-141b-4f87-9fac-34d9dadbc07a",
    "document_nummer": "2025D02561",
    "document_soort": "Motie",
    "publication_id": "835044cd-3fa4-49fa-b964-d579f8141dcb",
    "publication_content_type": "application/xml",
    "publication_length": 2542,
    "cached": false,
    "binary_path": "bronmateriaal-onbewerkt\\cache\\document_publications\\835044cd-3fa4-49fa-b964-d579f8141dcb.xml"
  },
  "issues": []
}