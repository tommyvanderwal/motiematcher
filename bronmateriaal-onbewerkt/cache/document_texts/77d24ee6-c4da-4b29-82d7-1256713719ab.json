{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n205\nMOTIE VAN HET LID POSTMA\nVoorgesteld\n20 maart 2024\nDe Kamer,\ngehoord de beraadslaging,\nconstaterende dat de hoge energiekosten in Nederland, alsmede de grote verschillen in de mate van steun van onze buurlanden bij het verduurzamen van hun industrie de concurrentiepositie van de regionale mkb-maakindustrie in Nederland onder druk zetten;\nconstaterende dat de regionale mkb-maakindustrie dagelijks bijdraagt aan het versterken van de regionale economie en het regionale vestigingsklimaat;\noverwegende dat steun van de overheid voor het verduurzamen van de industrie een essentieel onderdeel is van een strategisch nationaal industriebeleid;\nverzoekt de regering om nader te bezien hoe het huidige Nederlandse industriebeleid en de steun voor verduurzaming van de industrie zich verhouden tot het beleid en steun in andere landen, en nadere voorstellen te doen voor een strategisch industriebeleid om de regionale mkb-maakindustrie voor Nederland te behouden,\nen gaat over tot de orde van de dag.\nPostma",
  "content_char_count": 1105,
  "source": {
    "document_id": "bd6138ba-4f5d-4e17-aa85-2f8a3934629c",
    "document_nummer": "2024D10926",
    "document_soort": "Motie",
    "publication_id": "77d24ee6-c4da-4b29-82d7-1256713719ab",
    "publication_content_type": "application/xml",
    "publication_length": 2457,
    "cached": false,
    "binary_path": "bronmateriaal-onbewerkt\\cache\\document_publications\\77d24ee6-c4da-4b29-82d7-1256713719ab.xml"
  },
  "issues": []
}