{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n26\nMOTIE VAN HET LID BIKKER C.S.\nVoorgesteld\n19 september 2024\nDe Kamer,\ngehoord de beraadslaging,\nconstaterende dat vanaf dit jaar met unanieme steun van de Kamer 300 miljoen euro per jaar wordt geïnvesteerd in het regionaal openbaar vervoer om prijsstijgingen van trein- en buskaartjes te voorkomen en verschraling van het bus-en tramvervoer in de regio te voorkomen;\noverwegende dat het openbaar vervoer van groot belang is voor de leefbaarheid van dorpen en steden, evenals voor de bereikbaarheid van werk, scholen, ziekenhuizen en nieuwbouwwijken;\noverwegende dat het hoofdlijnen- en regeerakkoord inzetten op meer bussen op het platteland, terwijl de voorliggende Miljoenennota bezuinigingen bevat, wat leidt tot het schrappen van busverbindingen in stedelijke en landelijke gemeenten;\nverzoekt de regering om onverkort uitvoering te blijven geven aan de unaniem aangenomen motie-Bikker c.s. (\n36 410, nr. 29\n) en de bezuiniging van 110 miljoen euro op het regionale openbaar vervoer ongedaan te maken en te blijven investeren in een goed en betaalbaar openbaar vervoer,\nen gaat over tot de orde van de dag.\nBikker\nTimmermans\nJetten,\nDassen\nStoffer",
  "content_char_count": 1281,
  "source": {
    "document_id": "21a4eb3d-b346-4c03-87b9-c5fa989e1017",
    "document_nummer": "2024D34100",
    "document_soort": "Motie",
    "publication_id": "766b8725-c462-4b94-9a57-4c0192e10c72",
    "publication_content_type": "application/xml",
    "publication_length": 2845,
    "cached": false,
    "binary_path": "bronmateriaal-onbewerkt\\cache\\document_publications\\766b8725-c462-4b94-9a57-4c0192e10c72.xml"
  },
  "issues": []
}