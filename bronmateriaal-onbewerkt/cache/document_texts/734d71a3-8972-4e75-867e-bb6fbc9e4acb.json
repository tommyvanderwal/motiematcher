{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 557\nKansspelen\nNr.\n253\nMOTIE VAN HET LID VAN NISPEN C.S.\nVoorgesteld\n8 april 2025\nDe Kamer,\ngehoord de beraadslaging,\noverwegende dat het in het kansspelbeleid van belang is dat aanbieders die zich niet aan de regels houden daarop doeltreffend aangesproken worden en de Kansspelautoriteit dus voldoende ruimte moet hebben om legale aanbieders effectief te kunnen aanpakken bij (herhaaldelijke) overtredingen;\nverzoekt de regering om in de aangekondigde wetsherziening de mogelijkheden te verruimen voor de Kansspelautoriteit om vergunningen van kansspelaanbieders te schorsen of in te trekken bij het (ernstig en herhaaldelijk) niet naleven van de regels;\nverzoekt de regering voorts de mogelijkheden te bezien om al in het aanstaande traject van verlenging van vergunningen van kansspelaanbieders door de Kansspelautoriteit het naleven van de regels nadrukkelijk mee te wegen bij het (niet) verlengen van de vergunningen,\nen gaat over tot de orde van de dag.\nVan Nispen\nBikker\nDiederik van Dijk\nTseggai\nEl Abassi\nBoswijk",
  "content_char_count": 1095,
  "source": {
    "document_id": "74be9889-f4b0-428e-af92-8997c7e3d777",
    "document_nummer": "2025D15613",
    "document_soort": "Motie",
    "publication_id": "734d71a3-8972-4e75-867e-bb6fbc9e4acb",
    "publication_content_type": "application/xml",
    "publication_length": 2590,
    "cached": false,
    "binary_path": "bronmateriaal-onbewerkt\\cache\\document_publications\\734d71a3-8972-4e75-867e-bb6fbc9e4acb.xml"
  },
  "issues": []
}