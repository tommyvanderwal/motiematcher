{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n336\nMOTIE VAN HET LID BUIJSSE\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat het doel van de Richtlijn single-use plastics (SUP) is om de hoeveelheid plastic in zwerfafval te verminderen en dat de richtlijn verder niet kijkt naar de bredere milieu-impact;\nconstaterende dat papieren bekers met een plastic coating ten opzichte van hardplastic bekers bijdragen aan de vermindering van plasticgebruik tot wel 95% en daarbij een lagere bredere milieu-impact hebben;\nconstaterende dat het bijkomende systeem van inzameling en reiniging van hardplastic bekers tot meerkosten en regeldruk leidt;\nverzoekt de regering om bij de herziening van de Regeling kunststofproducten voor eenmalig gebruik papieren bekers en bakjes met een plastic coating toe te staan als optie om de doelstelling voor vermindering van het plasticverbruik te bereiken, op voorwaarde dat er een systeem voor inzameling, sortering en recycling is opgezet;\nverzoekt de regering om bij het vaststellen de Verpakkingsverordening na te leven,\nen gaat over tot de orde van de dag.\nBuijsse",
  "content_char_count": 1196,
  "source": {
    "document_id": "89cfc3ee-3a27-46ce-8cf3-6249996b4e05",
    "document_nummer": "2025D09249",
    "document_soort": "Motie",
    "publication_id": "41f34b68-adbd-4e2d-95da-19ac39248e7c",
    "publication_content_type": "application/xml",
    "publication_length": 2569,
    "cached": false,
    "binary_path": "bronmateriaal-onbewerkt\\cache\\document_publications\\41f34b68-adbd-4e2d-95da-19ac39248e7c.xml"
  },
  "issues": []
}