{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 638\nMensenhandel\nNr.\n244\nMOTIE VAN HET LID MUTLUER C.S.\nVoorgesteld\n21 december 2023\nDe Kamer,\ngehoord de beraadslaging,\nconstaterende dat mensenhandel een grens- en regio-overstijgend probleem is;\noverwegende dat criminele netwerken achter mensenhandel profiteren van de verschillen in regionale aanpak, bijvoorbeeld omdat zij hun activiteiten verplaatsen naar gemeenten waar minder aandacht voor deze problematiek is;\nvan mening dat eenduidige regie en landelijke aansturing ontbreekt in het actieplan Samen tegen Mensenhandel en de lokale versnippering daardoor niet wordt opgelost;\nverzoekt de regering te onderzoeken hoe een landelijke aansturing en coördinatie van mensenhandel wel kan worden bewerkstelligd en welke meerwaarde een nationaal coördinator mensenhandel daarbij kan hebben,\nen gaat over tot de orde van de dag.\nMutluer\nVan Nispen\nBikker\nTseggai",
  "content_char_count": 937,
  "source": {
    "document_id": "a57a16ff-b1d5-4580-b3a4-0ca486833713",
    "document_nummer": "2023D51183",
    "document_soort": "Motie",
    "publication_id": "e7e689ea-b3b7-4678-8aaa-de7e297fc8c1",
    "publication_content_type": "application/xml",
    "publication_length": 2410,
    "cached": false,
    "binary_path": "bronmateriaal-onbewerkt\\cache\\document_publications\\e7e689ea-b3b7-4678-8aaa-de7e297fc8c1.xml"
  },
  "issues": []
}