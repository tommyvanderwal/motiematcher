{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n59\nMOTIE VAN HET LID HEUTINK C.S.\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat schippers bij volledige drooglegging van het Julianakanaal gebruik moeten maken van een omvaarroute, maar doordat keersluis Limmel eerder moet sluiten vanwege een probleem bij stuw Borgharen, er forse stremmingen op deze omvaarroute worden verwacht;\nconstaterende dat Rijkswaterstaat van plan is om het Julianakanaal vanaf 1 oktober 2024 tussen Berg en Obbicht geheel droog te leggen;\noverwegende dat om doorgang voor de omvaarroute te garanderen de reparatie van stuw Borgharen noodzakelijk is en het gezien de complexiteit van de reparatiewerkzaamheden onzeker is dat dit voor 1 oktober gerealiseerd kan worden;\nvan mening dat het Julianakanaal niet drooggelegd kan worden voordat stuw Borgharen gerepareerd is;\nverzoekt de regering om de algehele drooglegging van het Julianakanaal uit te stellen tot in ieder geval stuw Borgharen weer volledig functioneel is,\nen gaat over tot de orde van de dag.\nHeutink\nOlger van Dijk\nPeter de Groot",
  "content_char_count": 1214,
  "source": {
    "document_id": "989a924f-2b69-4cec-8550-61d3ddb26e64",
    "document_nummer": "2024D23302",
    "document_soort": "Motie",
    "publication_id": "b3f8a5b9-0c19-4e40-8c73-37c7008c21df",
    "publication_content_type": "application/xml",
    "publication_length": 2736,
    "cached": false,
    "binary_path": "bronmateriaal-onbewerkt\\cache\\document_publications\\b3f8a5b9-0c19-4e40-8c73-37c7008c21df.xml"
  },
  "issues": []
}