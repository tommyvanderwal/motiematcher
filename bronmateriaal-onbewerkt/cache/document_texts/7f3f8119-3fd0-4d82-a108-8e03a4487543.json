{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3123\nMOTIE VAN HET LID BOSWIJK C.S.\nVoorgesteld\n10 april 2025\nDe Kamer,\ngehoord de beraadslaging,\noverwegende dat Nederland belang heeft bij goede economische en politieke betrekkingen met de VS, mede vanwege de rol die de VS spelen op het wereldtoneel op militair, economisch en politiek terrein;\nconstaterende dat de VS zich recent echter minder voorspelbaar tonen zowel op het vlak van veiligheid als op het vlak van economie;\noverwegende dat we hierdoor moeten constateren dat we de tendensen die leiden tot dit politieke beleid onvoldoende hebben onderkend;\nvan mening dat het daarom enerzijds naïef is om te veronderstellen dat de trans-Atlantische relatie met de VS onveranderd voortgezet kan worden;\nvan mening dat het anderzijds ook onverstandig is om de trans-Atlantische band met de Verenigde Staten volledig te verbreken;\noverwegende dat het daarom van groot belang is systematisch in kaart te brengen wat op deelgebieden de belangen van de Verenigde Staten en van Europa zijn, zodat hierop een actuele, geïntegreerde, heldere en toekomstbestendige visie en strategie gevoerd kunnen worden;\nverzoekt de regering een Amerikastrategie op te stellen, zoals we dat eerder ook met China en Afrika hebben gedaan,\nen gaat over tot de orde van de dag.\nBoswijk\nVan der Burg\nPaternotte\nPiri\nDassen\nCeder",
  "content_char_count": 1439,
  "source": {
    "document_id": "a505a899-7db3-498f-ab0e-eb5cac6cc914",
    "document_nummer": "2025D16325",
    "document_soort": "Motie",
    "publication_id": "7f3f8119-3fd0-4d82-a108-8e03a4487543",
    "publication_content_type": "application/xml",
    "publication_length": 3033,
    "cached": false,
    "binary_path": "bronmateriaal-onbewerkt\\cache\\document_publications\\7f3f8119-3fd0-4d82-a108-8e03a4487543.xml"
  },
  "issues": []
}