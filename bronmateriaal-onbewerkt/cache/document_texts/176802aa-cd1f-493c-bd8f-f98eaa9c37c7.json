{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n35\nMOTIE VAN HET LID OLGER VAN DIJK C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat in het recente BO MIRT Noord nog geen startbeslissing is genomen voor een MIRT-verkenning van de Lelylijn omdat geen zicht is op 75% van de financiering en dat er eind 2024 vervolgoverleg zal plaatsvinden;\nconstaterende dat tijdens het BO MIRT Noord opnieuw de intentie is onderstreept om een vervolgstap te willen zetten met de Lelylijn;\noverwegende dat de 75%-eis voor het starten van de MIRT-verkenning niet kan worden losgelaten;\noverwegende dat de Rijksadviseur voor de leefomgeving een masterplan adviseert om vervolgonderzoek te doen naar het bundelingstrac√© van de Lelylijn, waarbij de ontsluiting van nieuwe woningbouw wordt betrokken;\nverzoekt de regering een masterplan Lelylijn op te stellen en dit te verankeren in de Nota Ruimte conform het advies van de Rijksadviseur;\nverzoekt de regering onverminderd door te zoeken naar aanvullende financiering voor de Lelylijn,\nen gaat over tot de orde van de dag.\nOlger van Dijk\nPierik\nVeltman\nVedder\nGrinwis\nStoffer\nDe Hoop\nBamenga",
  "content_char_count": 1302,
  "source": {
    "document_id": "63fb1674-50e8-4949-8f3d-e299ca105fea",
    "document_nummer": "2024D46045",
    "document_soort": "Motie",
    "publication_id": "176802aa-cd1f-493c-bd8f-f98eaa9c37c7",
    "publication_content_type": "application/xml",
    "publication_length": 2959,
    "cached": false,
    "binary_path": "bronmateriaal-onbewerkt\\cache\\document_publications\\176802aa-cd1f-493c-bd8f-f98eaa9c37c7.xml"
  },
  "issues": []
}