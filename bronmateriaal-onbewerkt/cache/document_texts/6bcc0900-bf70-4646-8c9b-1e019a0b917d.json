{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n46\nNADER GEWIJZIGDE MOTIE VAN HET LID BOSWIJK C.S. TER VERVANGING VAN DIE GEDRUKT ONDER NR. 45\nVoorgesteld\n26 november 2024\nDe Kamer,\ngehoord de beraadslaging,\nconstaterende dat de regering voornemens is om het «Women, Peace and Security» fonds (WPS-fonds) niet te continueren;\noverwegende dat met dit instrument een fundamentele bijdrage wordt geleverd aan het vergroten van de stabiliteit en veiligheid in fragiele staten door het vergroten van de actieve rol van vrouwen en jongeren in het vredesproces;\noverwegende dat de ministeries van Buitenlandse Zaken en Defensie, Justitie en Veiligheid, en Onderwijs, Cultuur en Wetenschap zich hebben gecommitteerd aan de Vrouwen, Vrede en Veiligheidsagenda;\nverzoekt de regering om nader te onderzoeken wat de mogelijkheden zijn om dit WPS-instrument voort te zetten na 2025 en de Kamer over de uitkomst daarvan te informeren;\nen gaat over tot de orde van de dag.\nBoswijk\nBamenga\nDobbe\nKamminga",
  "content_char_count": 1134,
  "source": {
    "document_id": "dfe5e788-ac84-4d74-9ba1-499395323c9a",
    "document_nummer": "2024D46077",
    "document_soort": "Motie (gewijzigd/nader)",
    "publication_id": "6bcc0900-bf70-4646-8c9b-1e019a0b917d",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\6bcc0900-bf70-4646-8c9b-1e019a0b917d.xml"
  },
  "issues": []
}