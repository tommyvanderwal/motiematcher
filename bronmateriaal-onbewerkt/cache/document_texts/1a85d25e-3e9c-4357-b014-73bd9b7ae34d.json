{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 753\nRechtsbijstand\nNr.\n300\nMOTIE VAN HET LID LAHLAH C.S.\nVoorgesteld\n15 april 2025\nDe Kamer,\ngehoord de beraadslaging,\nconstaterende dat het tekort aan sociaal advocaten nijpend is en de toegang tot het recht voor kwetsbare burgers hierdoor ernstig onder druk staat;\noverwegende dat de Vereniging Sociale Advocatuur Nederland (VSAN) een plan heeft gepresenteerd om op korte termijn 200 sociaal advocaten per jaar aan het werk te krijgen via onder andere een begeleidingsvergoeding, een kredietvoorziening en een terugkeer van de voorschotregeling;\nverzoekt de regering om de voorstellen van de VSAN samen met de Raad voor Rechtsbijstand, de NOvA en de beroepsorganisaties nader uit te werken in een plan dat per 1 januari 2026 kan worden ingevoerd,\nen gaat over tot de orde van de dag.\nLahlah\nVan Nispen\nKoekkoek",
  "content_char_count": 886,
  "source": {
    "document_id": "6c596936-07dd-4f39-8b0c-1f946d33a07b",
    "document_nummer": "2025D17165",
    "document_soort": "Motie",
    "publication_id": "1a85d25e-3e9c-4357-b014-73bd9b7ae34d",
    "publication_content_type": "application/xml",
    "publication_length": 2313,
    "cached": false,
    "binary_path": "bronmateriaal-onbewerkt\\cache\\document_publications\\1a85d25e-3e9c-4357-b014-73bd9b7ae34d.xml"
  },
  "issues": []
}