{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 828\nFraudebestrijding in de zorg\nNr.\n151\nMOTIE VAN HET LID BRUYNING\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat er meldingen van fraude zijn binnen het SKJ-register, waarbij gebruik wordt gemaakt van valse ervaringscertificaten en dat deze fraudes de betrouwbaarheid van het register en de daar geregistreerde professionals schade toebrengen en daarmee mogelijk de kwaliteit van zorg be√Ønvloeden;\noverwegende dat het essentieel is voor de bescherming van de jeugd en de instandhouding van professionele standaarden dat het SKJ-register vrij is van onregelmatigheden en dat de rol van de IGJ cruciaal is in het bewaken en garanderen van de kwaliteit van de zorg- en jeugdhulpverlening;\nverzoekt de regering om de IGJ opdracht te geven grondig onderzoek te doen naar de oorzaken, aard en omvang van de fraude met valse ervaringscertificaten binnen het SKJ-register, om in samenwerking met relevante instanties maatregelen te treffen die de integriteit van het SKJ-register versterken en de Kamer binnen zes maanden te informeren over de bevindingen van het onderzoek en de getroffen maatregelen,\nen gaat over tot de orde van de dag.\nBruyning",
  "content_char_count": 1247,
  "source": {
    "document_id": "e6c7a00a-71dc-434b-9c4f-cd60fad6e5fd",
    "document_nummer": "2025D22940",
    "document_soort": "Motie",
    "publication_id": "12a56cdd-9f0b-4562-bc95-19c7cd293fbd",
    "publication_content_type": "application/xml",
    "publication_length": 4867,
    "cached": false,
    "binary_path": "bronmateriaal-onbewerkt\\cache\\document_publications\\12a56cdd-9f0b-4562-bc95-19c7cd293fbd.xml"
  },
  "issues": []
}