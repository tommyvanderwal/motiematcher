{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n650\nMOTIE VAN HET LID INGE VAN DIJK\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat er een wettelijk hoorrecht geldt voor verenigingen van gepensioneerden en voor verenigingen van voormalige deelnemers van pensioenfondsen;\nconstaterende dat sociale partners vrij zijn in de manier waarop het hoorrecht wordt vormgegeven;\nconstaterende dat we signalen krijgen dat dit niet overal op een manier gebeurt zodat mensen zich ook gehoord voelen;\nverzoekt de regering om een quickscan naar hoe het hoorrecht tot nu toe wordt ingevuld bij verschillende fondsen waaronder een aantal grote bedrijfstakfondsen, en de Kamer hierover te informeren uiterlijk 1 juli van dit jaar,\nen gaat over tot de orde van de dag.\nInge van Dijk",
  "content_char_count": 852,
  "source": {
    "document_id": "58ed699f-fde0-42c8-ab9b-f03f1ad7d5ef",
    "document_nummer": "2024D22026",
    "document_soort": "Motie",
    "publication_id": "884e9ed4-cfa4-4a54-99b2-e232278f7e5c",
    "publication_content_type": "application/xml",
    "publication_length": 2205,
    "cached": false,
    "binary_path": "bronmateriaal-onbewerkt\\cache\\document_publications\\884e9ed4-cfa4-4a54-99b2-e232278f7e5c.xml"
  },
  "issues": []
}