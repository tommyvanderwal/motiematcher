{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 150\nAlgemene Vergadering der Verenigde Naties\nNr.\n227\nMOTIE VAN HET LID PATERNOTTE C.S.\nVoorgesteld\n11 september 2025\nDe Kamer,\ngehoord de beraadslaging,\nconstaterende dat VN-resolutie 2758 uit 1971 zich uitspreekt over de vertegenwoordiging van China in de VN, maar niet bepaalt dat de Volksrepubliek China soevereiniteit over Taiwan geniet en evenmin uitspraken doet over deelname van Taiwan aan de VN of andere internationale organisaties;\nconstaterende dat de Volksrepubliek China deze resolutie inzet om deelname van Taiwan aan internationale organisaties te blokkeren en de Kamer middels de motie op stuk nr.\n214 (26 150)\nerkent dat deze resolutie niet oordeelt over de status van Taiwan;\noverwegende dat Nederland, samen met andere democratieÃ«n, de verantwoordelijkheid heeft zich te verzetten tegen dreigingen en intimidatie gericht op vrije en democratische samenlevingen;\noverwegende dat Nederland belang heeft bij vertegenwoordiging van Taiwan bij de WHO, ICAO, de klimaatconferentie van de VN en INTERPOL;\nverzoekt de regering tijdens de AVVN en bij jaarvergaderingen van VN-organisaties actief te pleiten voor betekenisvolle deelname van Taiwan en samen met andere landen hier ook voorstellen voor te doen,\nen gaat over tot de orde van de dag.\nPaternotte\nVan der Lee\nVan der Burg\nKahraman\nBoswijk\nStoffer\nCeder\nTeunissen\nVan Baarle\nEerdmans",
  "content_char_count": 1427,
  "source": {
    "document_id": "5e99f2ec-9f32-4a8a-a2dd-0ad62527c6b8",
    "document_nummer": "2025D38813",
    "document_soort": "Motie",
    "publication_id": "367dddc4-7138-4d2a-9239-f64b21f24094",
    "publication_content_type": "application/xml",
    "publication_length": 6116,
    "cached": false,
    "binary_path": "bronmateriaal-onbewerkt\\cache\\document_publications\\367dddc4-7138-4d2a-9239-f64b21f24094.xml"
  },
  "issues": []
}