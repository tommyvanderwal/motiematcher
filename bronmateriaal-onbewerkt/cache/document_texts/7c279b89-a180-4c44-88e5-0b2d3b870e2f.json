{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 383\nRegelgeving Ruimtelijke Ordening en Milieu\nNr.\n410\nMOTIE VAN DE LEDEN KOSTIĆ EN GABRIËLS\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat staalafval in de vorm van staalslakken volgens het RIVM en de ILT schadelijk is en de huidige regels de gezondheid van mens, dier en milieu onvoldoende beschermen;\nconstaterende dat als staalslakken in contact komen met water, allerlei schadelijke zware metalen zich overal in het milieu verspreiden;\noverwegende dat de kosten voor zuivering van het grond- en oppervlaktewater worden afgewenteld op gewone burgers en boeren, terwijl sommigen nu al niet kunnen rondkomen;\nconstaterende dat er genoeg alternatieven zijn voor het toepassen van staalslakken;\nverzoekt de regering het gebruik van staalslakken te stoppen, tenzij kan worden aangetoond dat er geen achteruitgang van waterkwaliteit is en er geen milieu- of gezondheidsrisico's zijn,\nen gaat over tot de orde van de dag.\nKostić\nGabriëls",
  "content_char_count": 1043,
  "source": {
    "document_id": "745951d2-e291-4c82-81bb-d66fedb28f72",
    "document_nummer": "2024D04581",
    "document_soort": "Motie",
    "publication_id": "7c279b89-a180-4c44-88e5-0b2d3b870e2f",
    "publication_content_type": "application/xml",
    "publication_length": 2492,
    "cached": false,
    "binary_path": "bronmateriaal-onbewerkt\\cache\\document_publications\\7c279b89-a180-4c44-88e5-0b2d3b870e2f.xml"
  },
  "issues": []
}