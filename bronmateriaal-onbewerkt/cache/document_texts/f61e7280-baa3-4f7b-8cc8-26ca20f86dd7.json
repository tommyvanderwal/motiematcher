{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 625\nWaterbeleid\nNr.\n677\nMOTIE VAN DE LEDEN GRINWIS EN STOFFER\nVoorgesteld\n8 oktober 2024\nDe Kamer,\ngehoord de beraadslaging,\noverwegende dat de veilige toepassing van circulair water, met name grijs- en regenwater, in nieuwbouwwoningen een belangrijke rol kan spelen bij het terugdringen van het drinkwaterverbruik van huishoudens;\noverwegende dat in Vlaanderen al jarenlange ervaring is met het veilige gebruik van circulair water, in de vorm van de Gewestelijke Stedenbouwkundige Verordening Hemelwater, met als resultaat een 30% lager drinkwaterverbruik dan in Nederland;\noverwegende dat het huidige Drinkwaterbesluit toepassing van circulair water beperkt, doordat slechts de term «huishoudwater» beschreven wordt als alternatief voor drinkwater voor niet-hoogwaardige toepassingen;\nverzoekt de regering het Drinkwaterbesluit aan te passen zodat productie en toepassing van circulair water conform de Europese normen (EN16941–1 en EN16941–2) en naar voorbeeld van België en Duitsland mogelijk wordt,\nen gaat over tot de orde van de dag.\nGrinwis\nStoffer",
  "content_char_count": 1130,
  "source": {
    "document_id": "73b3ee78-8587-43e6-80cf-132baae0ec7d",
    "document_nummer": "2024D37415",
    "document_soort": "Motie",
    "publication_id": "f61e7280-baa3-4f7b-8cc8-26ca20f86dd7",
    "publication_content_type": "application/xml",
    "publication_length": 2561,
    "cached": false,
    "binary_path": "bronmateriaal-onbewerkt\\cache\\document_publications\\f61e7280-baa3-4f7b-8cc8-26ca20f86dd7.xml"
  },
  "issues": []
}