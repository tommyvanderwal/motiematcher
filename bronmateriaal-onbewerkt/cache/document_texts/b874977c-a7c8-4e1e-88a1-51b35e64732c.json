{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 332\nWijziging van de Vreemdelingenwet 2000 in verband met de implementatie van richtlijn (EU) 2021/1883 van het Europees parlement en de Raad van 20 oktober 2021 betreffende de voorwaarden voor toegang en verblijf van onderdanen van derde landen met het oog op een hooggekwalificeerde baan, en tot intrekking van Richtlijn 2009/50/EG van de Raad (PbEU 2021, L 382/1)\nNr.\n51\nGEWIJZIGDE MOTIE VAN HET LID SARIS C.S. TER VERVANGING VAN DIE GEDRUKT ONDER NR. 46\nVoorgesteld\n27 mei 2025\nDe Kamer,\ngehoord de beraadslaging,\noverwegende dat het van belang is om in tijden van hoge werkloosheid of andere bijzondere omstandigheden het aantal blauwe kaarten tijdelijk te kunnen beperken;\nverzoekt de regering om zich in te spannen om uiterlijk vóór het vierde kwartaal van 2025, bij algemene maatregel van bestuur, met voorhangprocedure, vast te leggen dat in geval van hoge werkloosheid of andere bijzondere omstandigheden een maximumaantal blauwe kaarten per jaar kan worden vastgesteld;\nverzoekt de Ministers van Sociale Zaken en Werkgelegenheid en van Asiel en Migratie dit gezamenlijk uit te werken;\nverzoekt voorts om bij het opstellen van de algemene maatregel van bestuur het volledige gebruik te maken van de beleidsruimte die de Richtlijn (EU) 2021/1883 en het Unierecht bieden,\nen gaat over tot de orde van de dag.\nSaris\nAartsen\nVan Nispen\nCeder\nDiederik van Dijk",
  "content_char_count": 1439,
  "source": {
    "document_id": "66f9d4a9-03d2-498f-b5dd-968be6c410e6",
    "document_nummer": "2025D24282",
    "document_soort": "Motie (gewijzigd/nader)",
    "publication_id": "b874977c-a7c8-4e1e-88a1-51b35e64732c",
    "publication_content_type": "application/xml",
    "publication_length": 6269,
    "cached": false,
    "binary_path": "bronmateriaal-onbewerkt\\cache\\document_publications\\b874977c-a7c8-4e1e-88a1-51b35e64732c.xml"
  },
  "issues": []
}