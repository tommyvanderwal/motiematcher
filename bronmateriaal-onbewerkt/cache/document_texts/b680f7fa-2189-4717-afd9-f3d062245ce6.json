{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2013\nMOTIE VAN DE LEDEN VAN CAMPEN EN KLAVER\nVoorgesteld tijdens het Notaoverleg van\n25 januari 2024\nDe Kamer,\ngehoord de beraadslaging,\nconstaterende dat ruim een jaar tientallen miljarden aan Europese subsidies voor Hongarije zijn bevroren en dat de Europese Commissie recent bekend heeft gemaakt een deel van dat geld, 10 miljard, te ontdooien;\noverwegende dat dit op terechte gronden was in verband met rechtsstatelijke gebreken in Hongarije en dat het Europees parlement een rechtszaak is gestart tegen de Europese Commissie over het vermeend onterecht ontdooien van deze middelen;\noverwegende dat het erop lijkt dat de Europese Commissie zich door Hongarije heeft laten chanteren, teneinde toetredingsonderhandelingen met Oekraïne te kunnen beginnen;\noverwegende dat het onwenselijk is wanneer de Europese Commissie inderdaad toe heeft gegeven aan de chantage door Hongarije en dit op de komende Europese Raden een stevige lijn vereist ten opzichte van stoorzender Hongarije;\nverzoekt het kabinet zich bij de komende Europese Raad helder en standvastig op te blijven stellen richting Hongarije, zich in te zetten voor voorspelbare en duurzame financiële steun aan Oekraïne, zonder daarbij concessies te doen aan Hongarije, met name gericht op het gebied van de Hongaarse rechtsstaat,\nen gaat over tot de orde van de dag.\nVan Campen\nKlaver",
  "content_char_count": 1445,
  "source": {
    "document_id": "2fea57b4-0938-42f2-b1c0-ee5b9dbc66d1",
    "document_nummer": "2024D02643",
    "document_soort": "Motie",
    "publication_id": "b680f7fa-2189-4717-afd9-f3d062245ce6",
    "publication_content_type": "application/xml",
    "publication_length": 2906,
    "cached": false,
    "binary_path": "bronmateriaal-onbewerkt\\cache\\document_publications\\b680f7fa-2189-4717-afd9-f3d062245ce6.xml"
  },
  "issues": []
}