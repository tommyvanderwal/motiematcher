{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 232\nVoetbalvandalisme\nNr.\n83\nMOTIE VAN HET LID HELDER\nVoorgesteld\n6 november 2024\nDe Kamer,\ngehoord de beraadslaging,\nconstaterende dat het gebruikelijk is om bij grote publieksevenementen, zoals voetbalwedstrijden, beveiligers en stewards uit te wisselen tussen bedrijven;\nconstaterende dat er voor deze uitwisseling door de huidige regelgeving jaarlijks duizenden passen moeten worden aangevraagd, terwijl de ontvangers daarvan al over een uitgegeven pas op basis van de screening door de politie beschikken;\noverwegende dat dit een onwenselijke en onwerkbare situatie is omwille van de aanvraagtijd (8 weken), capaciteitsproblemen en administratieve lasten;\nverzoekt de regering het mogelijk te maken om beveiligers en stewards uit te wisselen tussen bedrijven op basis van vergunningen, zonder dat er telkens opnieuw toestemming en een pas voor hen moet worden aangevraagd;\nverzoekt de regering om dit uiterlijk volgend voetbalseizoen geregeld te hebben,\nen gaat over tot de orde van de dag.\nHelder",
  "content_char_count": 1076,
  "source": {
    "document_id": "6606cc35-adfb-440f-b3d5-027cb379b877",
    "document_nummer": "2024D42487",
    "document_soort": "Motie",
    "publication_id": "47511092-dd33-4c79-870d-4de6af5a4416",
    "publication_content_type": "application/xml",
    "publication_length": 2448,
    "cached": false,
    "binary_path": "bronmateriaal-onbewerkt\\cache\\document_publications\\47511092-dd33-4c79-870d-4de6af5a4416.xml"
  },
  "issues": []
}