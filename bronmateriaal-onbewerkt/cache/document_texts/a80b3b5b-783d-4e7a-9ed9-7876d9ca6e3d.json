{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n488\nGEWIJZIGDE MOTIE VAN HET LID VAN ZANTEN TER VERVANGING VAN DIE GEDRUKT ONDER NR. 480\nVoorgesteld\n18 juni 2024\nDe Kamer,\ngehoord de beraadslaging,\noverwegende dat goed toegeruste leraren cruciaal zijn voor het bieden van passend onderwijs;\noverwegende dat leraren nu lang niet altijd voldoende in staat zijn het onderwijs af te stemmen op de verschillen in de ontwikkeling van leerlingen;\noverwegende dat de Inspectie in de Staat van het Onderwijs meldt dat een aanzienlijk aantal docenten zegt hierover niet voldoende kennis te hebben en de besturen van scholen oproept op dit vlak professionalisering te blijven stimuleren;\nverzoekt de regering te onderzoeken op welke wijze er binnen het onderwijsprogramma van lerarenopleidingen meer aandacht kan komen voor ASS, ADHD, hoogbegaafdheid en gedragsstoornissen en het begeleiden van leerlingen met deze extra ondersteuningsbehoeften;\nen gaat over tot de orde van de dag.\nVan Zanten",
  "content_char_count": 1034,
  "source": {
    "document_id": "d2ad515c-1f17-4cc1-8c47-5a8d6112a0cb",
    "document_nummer": "2024D25491",
    "document_soort": "Motie (gewijzigd/nader)",
    "publication_id": "a80b3b5b-783d-4e7a-9ed9-7876d9ca6e3d",
    "publication_content_type": "application/xml",
    "publication_length": 2386,
    "cached": false,
    "binary_path": "bronmateriaal-onbewerkt\\cache\\document_publications\\a80b3b5b-783d-4e7a-9ed9-7876d9ca6e3d.xml"
  },
  "issues": []
}