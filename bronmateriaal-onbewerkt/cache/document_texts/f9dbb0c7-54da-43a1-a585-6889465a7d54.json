{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 175\nLuchtkwaliteit\nNr.\n456\nMOTIE VAN DE LEDEN KOSTIÇ EN GABRIËLS\nVoorgesteld\n23 januari 2024\nDe Kamer,\ngehoord de beraadslaging,\nconstaterende dat gemeenten eind 2024 een omgevingsvisie gereed dienen te hebben;\noverwegende dat het volgens de Staatssecretaris een goed idee is als gemeenten hun omgevingsvisie gebruiken om houtstook aan te pakken;\noverwegende dat uit een analyse van de vier GGD's in Zuid-Holland blijkt dat maar een klein deel van de 33 onderzochte gemeenten houtstook als thema had opgenomen in de omgevingsvisie;\nverzoekt de regering te onderzoeken hoeveel gemeenten houtstook in hun omgevingsvisie hebben opgenomen en om in gesprek te gaan met de gemeenten waar houtstook niet in de omgevingsvisie staat, over mogelijke maatregelen om houtstook te verminderen,\nen gaat over tot de orde van de dag.\nKostić\nGabriëls",
  "content_char_count": 907,
  "source": {
    "document_id": "bc8cfcd9-9f20-44e5-94a4-f59b6ab069f9",
    "document_nummer": "2024D02096",
    "document_soort": "Motie",
    "publication_id": "f9dbb0c7-54da-43a1-a585-6889465a7d54",
    "publication_content_type": "application/xml",
    "publication_length": 2335,
    "cached": false,
    "binary_path": "bronmateriaal-onbewerkt\\cache\\document_publications\\f9dbb0c7-54da-43a1-a585-6889465a7d54.xml"
  },
  "issues": []
}