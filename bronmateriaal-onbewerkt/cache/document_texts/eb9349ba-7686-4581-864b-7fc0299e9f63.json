{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVI\nWijziging van de begrotingsstaten van het Ministerie van Justitie en Veiligheid (VI) voor het jaar 2025 (wijziging samenhangende met de Voorjaarsnota)\nNr.\n32\nMOTIE VAN HET LID EL ABASSI\nVoorgesteld tijdens het wetgevingsoverleg van\n1 juli 2025\nDe Kamer,\ngehoord de beraadslaging,\nconstaterende dat mensen met een migratieachtergrond in Nederland tien keer vaker overlijden bij of na aanhouding dan anderen;\noverwegende dat dit structurele ongelijkheid suggereert in de toepassing van politiegeweld;\nverzoekt de regering om een breed, onafhankelijk en statistisch onderbouwd onderzoek in te stellen naar de oorzaken van deze oversterfte, inclusief institutionele factoren en de rol van het geweldsmonopolie,\nen gaat over tot de orde van de dag.\nEl Abassi",
  "content_char_count": 834,
  "source": {
    "document_id": "bef1f4a4-a6a0-4a18-9c1f-fccb5f408030",
    "document_nummer": "2025D31398",
    "document_soort": "Motie",
    "publication_id": "eb9349ba-7686-4581-864b-7fc0299e9f63",
    "publication_content_type": "application/xml",
    "publication_length": 4617,
    "cached": false,
    "binary_path": "bronmateriaal-onbewerkt\\cache\\document_publications\\eb9349ba-7686-4581-864b-7fc0299e9f63.xml"
  },
  "issues": []
}