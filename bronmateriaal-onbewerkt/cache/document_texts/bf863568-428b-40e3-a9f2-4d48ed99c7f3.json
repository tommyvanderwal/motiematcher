{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 532\nInitiatiefnota van het lid Kröger over «Energie met elkaar: Energiecoöperaties als hart van ons energiesysteem»\nNr.\n5\nMOTIE VAN HET LID ROODERKERK\nVoorgesteld tijdens het Notaoverleg van\n24 juni 2024\nDe Kamer,\ngehoord de beraadslaging,\nconstaterende dat nog weinig jongeren zich aansluiten bij een energiecoöperatie;\noverwegende dat het voor de toekomst van energiecoöperaties noodzakelijk is dat ook de jongere generaties deelnemen;\noverwegende dat energiecoöperaties een belangrijke rol spelen in de energietransitie en het draagvlak hiervoor in de samenleving vergroten;\nverzoekt de regering te bewerkstelligen dat jongeren via verschillende kanalen beter op de hoogte worden gebracht van het bestaan en de voordelen van energiecoöperaties, met als doel dat meer jongeren zich hierbij aansluiten,\nen gaat over tot de orde van de dag.\nRooderkerk",
  "content_char_count": 925,
  "source": {
    "document_id": "0eaae6b1-cfa8-43e6-93bf-3c998f94aff0",
    "document_nummer": "2024D26721",
    "document_soort": "Motie",
    "publication_id": "bf863568-428b-40e3-a9f2-4d48ed99c7f3",
    "publication_content_type": "application/xml",
    "publication_length": 2283,
    "cached": false,
    "binary_path": "bronmateriaal-onbewerkt\\cache\\document_publications\\bf863568-428b-40e3-a9f2-4d48ed99c7f3.xml"
  },
  "issues": []
}