{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n404\nMOTIE VAN HET LID ERGIN\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat het emancipatiebeleid onder andere ten doel heeft om (sociale) verantwoordelijkheden van mannen en vrouwen in de maatschappij te verbeteren;\nconstaterende dat uit onderzoek van het CBS genaamd «Herkomstsegregatie in Nederland: een netwerkanalyse» blijkt dat mensen met een Nederlandse herkomst het meest gescheiden leven van andere herkomstgroepen;\nconstaterende dat uit hetzelfde onderzoek blijkt dat de meeste herkomstgroepen tussen 2009 en 2020 minder gescheiden van andere groepen zijn gaan leven;\noverwegende dat deze segregatietrend niet bevorderlijk is voor het bevorderen van (sociale) verantwoordelijkheden in de maatschappij en de sociale cohesie in de samenleving niet ten goede komt;\nverzoekt de regering in beeld te brengen welke eventuele stappen er mogelijk zijn om de (sociale) verantwoordelijkheden van mannen en vrouwen in het licht van het CBS-onderzoek te bevorderen,\nen gaat over tot de orde van de dag.\nErgin",
  "content_char_count": 1136,
  "source": {
    "document_id": "1ad3c2df-eee8-4b14-822f-f72987e16b80",
    "document_nummer": "2024D20383",
    "document_soort": "Motie",
    "publication_id": "377bb8bf-9201-460c-b133-ad8d1828d360",
    "publication_content_type": "application/xml",
    "publication_length": 2511,
    "cached": false,
    "binary_path": "bronmateriaal-onbewerkt\\cache\\document_publications\\377bb8bf-9201-460c-b133-ad8d1828d360.xml"
  },
  "issues": []
}