{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 867\nParlementaire enquête fraudebeleid en dienstverlening\nNr.\n28\nNADER GEWIJZIGDE MOTIE VAN HET LID STULTIENS C.S. TER VERVANGING VAN DIE GEDRUKT ONDER NR. 27\nVoorgesteld\n21 januari 2025\nDe Kamer,\ngehoord de beraadslaging,\nvan mening, dat de overheid er alles aan moet doen om te voorkomen dat een volgend grondrechtenschandaal morgen weer kan gebeuren;\noverwegende, dat een ruime Kamermeerderheid van links tot rechts de analyse, conclusies en aanbevelingen uit het rapport van de parlementaire enquêtecommissie heeft onderschreven (motie 35.867, nummer 9);\nconstaterende, dat het kabinet sommige aanbevelingen van de parlementaire enquêtecommissie vooruitschuift, sommige aanbevelingen verder onderzoekt en sommige aanbevelingen vooralsnog weigert uit te voeren;\nvan mening, dat hiermee geen recht wordt gedaan aan het belangrijke werk van de enquêtecommissie en dat er niet alles aan wordt gedaan om een volgend grondrechtenschandaal te voorkomen;\nverzoekt de regering om de kabinetsreactie voor 1 juli 2025 aan te vullen op bovenstaande punten en daarbij het advies van de Staatscommissie rechtsstaat te betrekken;\nverzoekt de regering om daarna jaarlijks een voortgangsrapportage te sturen, te beginnen in het 4de kwartaal van 2025;\nen gaat over tot de orde van de dag.\nStultiens\nDijk\nInge van Dijk\nVan Baarle\nKoekkoek\nSneller\nKostić\nCeder",
  "content_char_count": 1418,
  "source": {
    "document_id": "67722487-7f1c-410d-9d93-0dbffd371a1a",
    "document_nummer": "2025D01820",
    "document_soort": "Motie (gewijzigd/nader)",
    "publication_id": "1995a5ee-2567-4881-971c-54ff24c783f4",
    "publication_content_type": "application/xml",
    "publication_length": 3025,
    "cached": false,
    "binary_path": "bronmateriaal-onbewerkt\\cache\\document_publications\\1995a5ee-2567-4881-971c-54ff24c783f4.xml"
  },
  "issues": []
}