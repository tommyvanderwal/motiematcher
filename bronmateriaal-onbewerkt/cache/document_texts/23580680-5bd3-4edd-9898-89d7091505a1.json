{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1267\nMOTIE VAN HET LID WIJEN-NASS\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat de schimmelproblematiek in huurwoningen een structureel probleem vormt en leidt tot ongezonde leefomstandigheden voor bewoners;\noverwegende dat woningcorporaties een belangrijke rol spelen in het onderhoud en de kwaliteit van sociale huurwoningen;\noverwegende dat bewoners vaak onvoldoende gehoor vinden bij verhuurders en dat er extra inspanningen nodig zijn om dit probleem aan te pakken;\nverzoekt de regering om extra aandacht te besteden aan de problematiek van de schimmelwoningen;\nverzoekt de regering in gesprek te gaan met woningcorporaties om concrete afspraken te maken over structurele verbeteringen in onderhoud en snelle afhandeling van de klachten,\nen gaat over tot de orde van de dag.\nWijen-Nass",
  "content_char_count": 943,
  "source": {
    "document_id": "4637e59b-78db-4bc2-9499-002c8efc25f1",
    "document_nummer": "2025D06037",
    "document_soort": "Motie",
    "publication_id": "23580680-5bd3-4edd-9898-89d7091505a1",
    "publication_content_type": "application/xml",
    "publication_length": 2317,
    "cached": false,
    "binary_path": "bronmateriaal-onbewerkt\\cache\\document_publications\\23580680-5bd3-4edd-9898-89d7091505a1.xml"
  },
  "issues": []
}