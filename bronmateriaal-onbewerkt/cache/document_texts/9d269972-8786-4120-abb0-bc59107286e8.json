{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3025\nMOTIE VAN DE LEDEN PATERNOTTE EN BOSWIJK\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat uit onderzoek en analyse van Googles online advertentiedatabase blijkt dat Hongarije via videocampagnes heeft geprobeerd het publieke debat in zeven EU-lidstaten te beïnvloeden;\noverwegende dat in Polen en Slowakije deze campagnes specifiek hebben plaatsgevonden tijdens verkiezingstijd;\noverwegende dat volgens onderzoek Hongarije een aanzienlijke rol heeft gespeeld in de verkiezingswinst van Robert Fico, en dat de videocampagne in Slowakije tot wel 1,8 miljoen keer is bekeken;\noverwegende dat het ondermijnen van de democratie in andere EU-lidstaten een zeer grove schending vormt van artikel 2 van het verdrag betreffende de Europese Unie;\nspreekt uit dat het door Hongarije beïnvloeden van verkiezingen en het publieke debat in andere lidstaten onacceptabel is;\nverzoekt de regering de Europese Commissie te verzoeken om een vervolgonderzoek naar deze beïnvloeding van verkiezingen en het publieke debat in andere EU-lidstaten, en Hongarije daarop aan te spreken tijdens de informele raad van 3 februari,\nen gaat over tot de orde van de dag.\nPaternotte\nBoswijk",
  "content_char_count": 1329,
  "source": {
    "document_id": "cfe1b7d1-b79f-46e6-b126-a0c297a7a0f2",
    "document_nummer": "2025D02248",
    "document_soort": "Motie",
    "publication_id": "9d269972-8786-4120-abb0-bc59107286e8",
    "publication_content_type": "application/xml",
    "publication_length": 2812,
    "cached": false,
    "binary_path": "bronmateriaal-onbewerkt\\cache\\document_publications\\9d269972-8786-4120-abb0-bc59107286e8.xml"
  },
  "issues": []
}