{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n383\nMOTIE VAN DE LEDEN BUIJSSE EN GABRIËLS\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat handelaren en online marktplaatsen van buiten de EU vaak geen UPV-bijdrage afdragen, wat leidt tot een ongelijk speelveld en hogere tarieven voor bedrijven die dat wel doen;\noverwegende dat non-compliance vaak het gevolg is van versnipperde regels in 27 lidstaten en niet uitsluitend van onwil;\noverwegende dat Frankrijk en België aantonen dat een «pay on behalf»-model, waarbij platforms namens handelaren de UPV-verplichtingen kunnen uitvoeren, leidt tot hogere naleving en eenvoudiger toezicht;\nverzoekt de regering zich in Europees verband in te zetten voor een geharmoniseerd kader voor UPV-stromen en een digitaal onestopshopregister, zodat verplichtingen voor grensoverschrijdende handelaren beter uitvoerbaar zijn en het toezicht effectiever is, en daarbij de inbreng van belanghebbenden en toezichthouders te betrekken,\nen gaat over tot de orde van de dag.\nBuijsse\nGabriëls",
  "content_char_count": 1122,
  "source": {
    "document_id": "76a713de-c1e4-4164-afa9-10c387aa2558",
    "document_nummer": "2025D42991",
    "document_soort": "Motie",
    "publication_id": "84e97aa2-5cd7-47ca-a124-1f8c765b7ee0",
    "publication_content_type": "application/xml",
    "publication_length": 5005,
    "cached": false,
    "binary_path": "bronmateriaal-onbewerkt\\cache\\document_publications\\84e97aa2-5cd7-47ca-a124-1f8c765b7ee0.xml"
  },
  "issues": []
}