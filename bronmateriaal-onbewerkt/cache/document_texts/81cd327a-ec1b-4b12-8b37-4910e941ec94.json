{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n101\nMOTIE VAN DE LEDEN DOBBE EN WESTERVELD\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\noverwegende dat er op dit moment geen centraal register bestaat voor private equity in de zorg- en jeugdhulpsector;\noverwegende dat de aangenomen motie-Kwint/Peters (\n31 839, nr. 966\n) het kabinet verzocht de noodzakelijke stappen te nemen die ervoor zorgen dat binnen de jeugdzorg private-equitypartijen, excessieve winstuitkeringen en winstuitkeringen aan derden tot het verleden gaan behoren;\nverzoekt de regering in het wetsvoorstel Integere bedrijfsvoering zorg- en jeugdhulpaanbieders te komen tot een centraal register voor private-equitypartijen die actief zijn binnen zorg- en jeugdhulpaanbieders,\nen gaat over tot de orde van de dag.\nDobbe\nWesterveld",
  "content_char_count": 1123,
  "source": {
    "document_id": "4a16c93a-13c0-4c30-8834-93038a907f65",
    "document_nummer": "2024D03079",
    "document_soort": "Motie",
    "publication_id": "81cd327a-ec1b-4b12-8b37-4910e941ec94",
    "publication_content_type": "application/xml",
    "publication_length": 2828,
    "cached": false,
    "binary_path": "bronmateriaal-onbewerkt\\cache\\document_publications\\81cd327a-ec1b-4b12-8b37-4910e941ec94.xml"
  },
  "issues": []
}