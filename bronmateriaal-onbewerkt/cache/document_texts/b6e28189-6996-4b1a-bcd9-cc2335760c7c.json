{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3174\nMOTIE VAN HET LID TEUNISSEN\nVoorgesteld\n19 juni 2025\nDe Kamer,\ngehoord de beraadslaging,\noverwegende dat Israël op grote schaal het internationaal recht schendt in Gaza en op de Westelijke Jordaanoever;\noverwegende dat uit de tussenuitspraak van het Internationaal Gerechtshof van 26 januari 2024 al volgde dat er sprake is van een ernstig risico op genocide in Gaza;\noverwegende dat sindsdien honger als wapen is ingezet tegen de Palestijnse bevolking en nog eens talloze Palestijnse burgers zijn vermoord en ontheemd;\noverwegende dat Nederland als partij bij het Genocideverdrag verplicht is om genocide te voorkomen en te bestraffen, inclusief het nemen van alle redelijkerwijs beschikbare middelen om genocide te voorkomen;\nverzoekt de regering alle beschikbare maatregelen in te zetten om de genocide in Gaza te stoppen, waaronder:\n•\nalle militaire samenwerking met Israël per direct te stoppen, inclusief het defensieverdrag;\n•\nde export van F-35-onderdelen en andere militaire goederen naar Israël te beëindigen en te stoppen met de import van Israëlische wapens;\n•\nbij de RBZ-Raad te pleiten voor sancties tegen Israël;\n•\nNederlandse bedrijven te verbieden handel te drijven in illegale nederzettingen;\n•\nen de bijdrage aan UNRWA volledig te herstellen,\nen gaat over tot de orde van de dag.\nTeunissen",
  "content_char_count": 1447,
  "source": {
    "document_id": "c5a025f5-59c3-442d-abaf-aa1620a9ed82",
    "document_nummer": "2025D28964",
    "document_soort": "Motie",
    "publication_id": "b6e28189-6996-4b1a-bcd9-cc2335760c7c",
    "publication_content_type": "application/xml",
    "publication_length": 5777,
    "cached": false,
    "binary_path": "bronmateriaal-onbewerkt\\cache\\document_publications\\b6e28189-6996-4b1a-bcd9-cc2335760c7c.xml"
  },
  "issues": []
}