{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1153\nMOTIE VAN HET LID VAN DER WERF\nVoorgesteld tijdens het Notaoverleg van\n22 april 2024\nDe Kamer,\ngehoord de beraadslaging,\noverwegende dat social media vaak vol staan met onjuiste informatie en sommige social media alleen inzichtelijk zijn met een account;\noverwegende dat de informatieverstrekking van de overheid voor iedereen toegankelijk zou moeten zijn;\nconstaterende dat bewindspersonen soms alleen melding maken van hun werkzaamheden via social media, waardoor niet iedereen van bepaalde nieuwsfeiten op de hoogte kan zijn;\nverzoekt de regering om ervoor te zorgen dat alle relevante informatie voor burgers niet alleen op social media gedeeld zou moeten worden, maar ook te vinden zou moeten zijn op openbare overheidswebsites die inzichtelijk zijn voor iedereen,\nen gaat over tot de orde van de dag.\nVan der Werf",
  "content_char_count": 951,
  "source": {
    "document_id": "8f485a38-b63f-4356-8c9c-282205be23f1",
    "document_nummer": "2024D16434",
    "document_soort": "Motie",
    "publication_id": "710e1f73-f188-4fc4-ba2e-8447516389fd",
    "publication_content_type": "application/xml",
    "publication_length": 2304,
    "cached": false,
    "binary_path": "bronmateriaal-onbewerkt\\cache\\document_publications\\710e1f73-f188-4fc4-ba2e-8447516389fd.xml"
  },
  "issues": []
}