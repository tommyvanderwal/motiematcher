{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n79\nMOTIE VAN HET LID VAN ZANTEN C.S.\nVoorgesteld\n18 januari 2024\nDe Kamer,\ngehoord de beraadslaging,\noverwegende dat het behoud van basisscholen in kleinere kernen van cruciaal belang is voor de leefbaarheid, sociale cohesie en kwaliteit van onderwijs in deze gemeenschappen;\noverwegende dat de norm «thuisnabij onderwijs» dient te worden gehanteerd en het openhouden van scholen in de regio daarbij prioriteit verdient;\noverwegende dat nieuw beleid en de invoering van nieuwe onderwijsregels gevolgen kunnen hebben voor scholen op het platteland, met name wanneer het aantal leerlingen onder de huidige landelijke grens zakt;\nvan mening dat een zorgvuldige afweging van de gevolgen van nieuw onderwijsbeleid op scholen in kleinere kernen noodzakelijk is om het behoud van deze basisscholen te waarborgen;\nverzoekt de regering om bij elk nieuw onderwijsbeleid en de invoering van nieuwe onderwijsregels een «krimpcheck» uit te voeren, waarbij wordt gecheckt wat de gevolgen zijn voor scholen op het platteland en in kleinere kernen,\nen gaat over tot de orde van de dag.\nVan Zanten\nStoffer\nCeder\nDe Kort\nKrul",
  "content_char_count": 1313,
  "source": {
    "document_id": "bdb0c147-7b21-4495-9488-05c180fa7ca2",
    "document_nummer": "2024D01367",
    "document_soort": "Motie",
    "publication_id": "f3711fbb-f8a6-4a0a-9c85-5a5a2b3a92de",
    "publication_content_type": "application/xml",
    "publication_length": 2886,
    "cached": false,
    "binary_path": "bronmateriaal-onbewerkt\\cache\\document_publications\\f3711fbb-f8a6-4a0a-9c85-5a5a2b3a92de.xml"
  },
  "issues": []
}