{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 518\nWijziging Omgevingswet en enige andere wetten (Wet uitvoering verordening ontbossingsvrije grondstoffen en producten)\nNr.\n11\nMOTIE VAN HET LID BECKERMAN\nVoorgesteld\n26 juni 2024\nDe Kamer,\ngehoord de beraadslaging,\nconstaterende dat voor de huidige implementatie van de Verordening ontbossingsvrije grondstoffen en producten slechts 1,7 fte voor de Douane en 10 functies voor de NVWA worden vrijgemaakt;\noverwegende dat Nederland met de grootste haven van Europa een grote opgave heeft in het toezien op ontbossingsvrije import;\nverzoekt de regering om met de Douane en de NVWA te bezien of meer capaciteit nodig is, en de Kamer daar een jaar na implementatie over te informeren,\nen gaat over tot de orde van de dag.\nBeckerman",
  "content_char_count": 803,
  "source": {
    "document_id": "5c5ae24f-1d5f-414f-8b64-0dc0bed96c64",
    "document_nummer": "2024D27076",
    "document_soort": "Motie",
    "publication_id": "db40ab2f-2111-454b-9c8b-1f97f656c92b",
    "publication_content_type": "application/xml",
    "publication_length": 2133,
    "cached": false,
    "binary_path": "bronmateriaal-onbewerkt\\cache\\document_publications\\db40ab2f-2111-454b-9c8b-1f97f656c92b.xml"
  },
  "issues": []
}