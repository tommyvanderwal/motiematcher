{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n726\nMOTIE VAN DE LEDEN DANIËLLE JANSEN EN CEDER\nVoorgesteld\n29 februari 2024\nDe Kamer,\ngehoord de beraadslaging,\nconstaterende dat gemeenten de Regeling specifieke uitkering stimulering (SPUK) GALA in februari 2023 zijn gestart, dat het gemeenten niet is gelukt om in 2023 alle SPUK-gelden ordentelijk uit te zetten en dat het gevolg daarvan is dat het leeuwendeel weer terug zou moeten vloeien naar de rijkskas;\noverwegende dat de gemeenten een kans moeten hebben om de SPUK-gelden 2023 alsnog in te zetten voor hun inwoners;\nverzoekt de regering om de overgebleven SPUK-gelden 2023 alsnog ter beschikking te stellen voor de gemeenten,\nen gaat over tot de orde van de dag.\nDaniëlle Jansen\nCeder",
  "content_char_count": 806,
  "source": {
    "document_id": "22a86eab-6a7b-488b-8125-8ce75ab3c98f",
    "document_nummer": "2024D07376",
    "document_soort": "Motie",
    "publication_id": "2e90c541-5963-47ad-8624-91e76ca61e96",
    "publication_content_type": "application/xml",
    "publication_length": 2212,
    "cached": false,
    "binary_path": "bronmateriaal-onbewerkt\\cache\\document_publications\\2e90c541-5963-47ad-8624-91e76ca61e96.xml"
  },
  "issues": []
}