{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n69\nMOTIE VAN HET LID KOSTIĆ C.S.\nVoorgesteld\n1 februari 2024\nDe Kamer,\ngehoord de beraadslaging,\nconstaterende dat veel dierentuinen te veel dieren fokken, waarna dieren voor de dierentuin overbodig zijn, de zogeheten «surplusdieren»;\nconstaterende dat deze dieren worden gedood of in slechte verblijven achter de schermen belanden;\noverwegende dat het doden van te veel gefokte wilde dieren onwenselijk is;\nverzoekt de regering een plan van aanpak te ontwikkelen voor een einde aan het doden van gezonde dieren in dierentuinen,\nen gaat over tot de orde van de dag.\nKostić\nGraus\nBeckerman\nBromet",
  "content_char_count": 835,
  "source": {
    "document_id": "1f799ca3-2d31-40e3-a13f-90557842b43d",
    "document_nummer": "2024D03705",
    "document_soort": "Motie",
    "publication_id": "0c2b648c-c3df-48b8-9260-e548f298975f",
    "publication_content_type": "application/xml",
    "publication_length": 2363,
    "cached": false,
    "binary_path": "bronmateriaal-onbewerkt\\cache\\document_publications\\0c2b648c-c3df-48b8-9260-e548f298975f.xml"
  },
  "issues": []
}