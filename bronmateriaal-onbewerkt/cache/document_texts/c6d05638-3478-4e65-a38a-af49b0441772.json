{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXII\nWijziging van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025 (wijziging samenhangende met de Voorjaarsnota)\nNr.\n19\nMOTIE VAN HET LID PETER DE GROOT\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat buitenstedelijk bouwen in Rijnenburg pas na 2035 gepland staat;\noverwegende dat Utrecht tot 2035 grotendeels binnenstedelijk bouwt;\noverwegende dat buitenstedelijk bouwen in Rijnenburg nodig is voor voldoende eengezinswoningen en betaalbare koopwoningen;\nverzoekt de regering afspraken te maken met de gemeente Utrecht om eerder dan in 2035 te starten met de bouw in Rijnenburg,\nen gaat over tot de orde van de dag.\nPeter de Groot",
  "content_char_count": 802,
  "source": {
    "document_id": "5318c7f3-64b7-40da-bdad-bb3912b4c9c6",
    "document_nummer": "2025D28992",
    "document_soort": "Motie",
    "publication_id": "c6d05638-3478-4e65-a38a-af49b0441772",
    "publication_content_type": "application/xml",
    "publication_length": 4699,
    "cached": false,
    "binary_path": "bronmateriaal-onbewerkt\\cache\\document_publications\\c6d05638-3478-4e65-a38a-af49b0441772.xml"
  },
  "issues": []
}