{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van FinanciÃ«n (IXB) en de begrotingsstaat van Nationale Schuld (IXA) voor het jaar 2025\nNr.\n20\nMOTIE VAN HET LID GRINWIS C.S.\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat de regering in haar beleid inzet op het voldoen aan de Europese begrotingsregels, maar niet expliciet stuurt op de Europese doelstelling om de inflatie tot 2% te beperken;\nconstaterende dat het inflatiepeil in Nederland met 3,5% momenteel het op een na hoogste van de eurozone is en dat volgens de laatste CPB-raming (MLT) de inflatie gedurende de gehele beoogde kabinetsperiode ruim boven de 2% dreigt te blijven;\noverwegende dat prijsstabiliteit primair een taak is van de centrale banken, maar budgettair en fiscaal beleid ook doorwerkt in de consumentenprijzen;\noverwegende dat inflatie de sluipmoordenaar is van de koopkracht van (al dan niet) hardwerkende Nederlanders;\nverzoekt de regering de gevolgen voor de inflatie mee te wegen in haar financieel-economische beleid en vervolgens in de Miljoenennota aandacht te besteden aan het effect van de begroting en het Belastingplan op de inflatie,\nen gaat over tot de orde van de dag.\nGrinwis\nInge van Dijk\nDassen\nFlach\nVijlbrief\nEerdmans",
  "content_char_count": 1334,
  "source": {
    "document_id": "4e4fe714-673d-404c-a26c-3cafc59414f3",
    "document_nummer": "2024D36669",
    "document_soort": "Motie",
    "publication_id": "695c8c71-2099-4920-bf0a-b4ce0def2688",
    "publication_content_type": "application/xml",
    "publication_length": 2976,
    "cached": false,
    "binary_path": "bronmateriaal-onbewerkt\\cache\\document_publications\\695c8c71-2099-4920-bf0a-b4ce0def2688.xml"
  },
  "issues": []
}