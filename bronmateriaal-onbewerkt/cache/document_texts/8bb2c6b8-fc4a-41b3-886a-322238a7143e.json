{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n504\nMOTIE VAN DE LEDEN VELTMAN EN PETER DE GROOT\nVoorgesteld\n27 mei 2025\nDe Kamer,\ngehoord de beraadslaging,\noverwegende dat de auto voor veel mensen het belangrijkste vervoersmiddel is om van A naar B te reizen voor bijvoorbeeld hun werk;\noverwegende dat er de komende jaren veel nieuwbouwwijken gebouwd gaan worden om de woningnood het hoofd te kunnen bieden;\nconstaterende dat een aantal gemeenten in nieuwbouwprojecten geen of onvoldoende ruimte vrijmaakt voor parkeervoorzieningen;\nconstaterende dat dit een onnodige druk legt op de omringende wijken vanwege uitwijkeffecten;\noverwegende dat voor binnenstedelijk gebied een lagere parkeernorm kan gelden;\nverzoekt de regering bij de toekenning van rijksinvesteringen in woningbouw en bereikbaarheid van nieuwe woonwijken de landelijke norm van 1,7 parkeerplek per woning, conform de CROW-richtlijn, voorwaardelijk te maken,\nen gaat over tot de orde van de dag.\nVeltman\nPeter de Groot",
  "content_char_count": 1038,
  "source": {
    "document_id": "d896c96e-0329-4c1f-886b-10148eb20f8e",
    "document_nummer": "2025D24530",
    "document_soort": "Motie",
    "publication_id": "8bb2c6b8-fc4a-41b3-886a-322238a7143e",
    "publication_content_type": "application/xml",
    "publication_length": 4727,
    "cached": false,
    "binary_path": "bronmateriaal-onbewerkt\\cache\\document_publications\\8bb2c6b8-fc4a-41b3-886a-322238a7143e.xml"
  },
  "issues": []
}