{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n112\nMOTIE VAN HET LID OMTZIGT\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat de bevolkingsprognoses op het gebied van geboortes zeer vaak meer geboortes voorspeld hebben dan daadwerkelijk zijn waargenomen;\nconstaterende dat de total fertility rate (TFR) – het gemiddeld aantal kinderen per vrouw – in grote delen van Oost-Azië, Polen, Spanje, Chili en andere regio’s is gedaald tot een uitzonderlijk laag niveau van 0,7 tot 1,2;\noverwegende dat een dergelijke daling van de TFR ook in Nederland niet ondenkbaar is en dit op termijn grote gevolgen kan hebben voor de bevolkingsopbouw, de houdbaarheid van sociale zekerheid, de arbeidsmarkt, het zorgstelsel en andere essentiële beleidsdomeinen;\nverzoekt de regering demografische scenario's te laten opstellen waarin de total fertility rate (TFR) in Nederland zich binnen een vergelijkbare range van 0,7 tot 1,2 bevindt, zoals waargenomen in bovengenoemde regio's;\nverzoekt de regering verder voor elk scenario op hoofdlijnen inzichtelijk te maken wat de effecten zijn op de sociale zekerheid, de arbeidsmarkt, het zorgstelsel en de woningmarkt richting 2070, en de Kamer hierover zo spoedig mogelijk te informeren,\nen gaat over tot de orde van de dag.\nOmtzigt",
  "content_char_count": 1371,
  "source": {
    "document_id": "e3c5da8c-e73d-4f5c-9e6c-5bbb0c666b8d",
    "document_nummer": "2025D01401",
    "document_soort": "Motie",
    "publication_id": "1b5d19cb-0ab7-49e0-91e9-d91e08abc6c8",
    "publication_content_type": "application/xml",
    "publication_length": 2755,
    "cached": false,
    "binary_path": "bronmateriaal-onbewerkt\\cache\\document_publications\\1b5d19cb-0ab7-49e0-91e9-d91e08abc6c8.xml"
  },
  "issues": []
}