{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n895\nMOTIE VAN HET LID MUTLUER\nVoorgesteld\n23 oktober 2024\nDe Kamer,\ngehoord de beraadslaging,\nvan mening dat investeren in preventie, ondersteuning en veilige opvang essentieel is om intieme terreur en femicide te voorkomen;\nconstaterende dat Veilig Thuis en vrouwenopvangen een cruciale rol spelen in het vroegtijdig signaleren en voorkomen hiervan, maar te kampen hebben met onderbezetting en beperkte middelen;\nconstaterende dat opvangplekken momenteel zo vol zitten dat vrouwen noodgedwongen in hotels en vakantieparken moeten verblijven;\nverzoekt de regering in beeld te brengen welke structurele verbeteringen en uitbreidingen noodzakelijk zijn bij Veilig Thuis en vrouwenopvangplekken om een veilige en toegankelijke omgeving voor alle slachtoffers van intieme terreur en dreigende femicide te waarborgen, en de Kamer hier uiterlijk in het voorjaar van 2025 over te informeren,\nen gaat over tot de orde van de dag.\nMutluer",
  "content_char_count": 1037,
  "source": {
    "document_id": "a6fd08bb-838d-46aa-8859-41ac380448da",
    "document_nummer": "2024D40207",
    "document_soort": "Motie",
    "publication_id": "21ce5e03-f148-423d-ae7c-7daa05ff84de",
    "publication_content_type": "application/xml",
    "publication_length": 2390,
    "cached": false,
    "binary_path": "bronmateriaal-onbewerkt\\cache\\document_publications\\21ce5e03-f148-423d-ae7c-7daa05ff84de.xml"
  },
  "issues": []
}