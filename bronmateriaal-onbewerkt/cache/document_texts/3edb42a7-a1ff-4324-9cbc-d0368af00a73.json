{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1192\nMOTIE VAN HET LID KATHMANN\nVoorgesteld\n11 juni 2024\nDe Kamer,\ngehoord de beraadslaging,\noverwegende dat Nederland zijn positie als het digitale knooppunt van Europa alleen kan behouden door zorg te dragen voor de infrastructuur die dit mogelijk maakt;\noverwegende dat huidige onderzeese internetkabels zoals de AC-1 en TAT-14 toe zijn aan vervanging of al uit werking zijn genomen;\noverwegende dat er door geopolitieke instabiliteit reÃ«le dreigingen bestaan voor bestaande onderzeese kabelinfrastructuur en Nederland actief moet bijdragen aan het versterken van de internationale connectiviteit;\nconstaterende dat de aanleg van de Far North Fiber de mogelijkheid biedt om een nieuwe onderzeese internetkabel aan te landen in Nederland;\nspreekt uit dat aansluiting op de Far North Fiber wenselijk is en bijdraagt aan de economie, autonomie en internationale positie van Nederland;\nverzoekt de regering zich ten volste in te zetten voor een Nederlandse aanlanding van de Far North Fiber in Nederland, op korte termijn verschillende mogelijkheden van financiering samen met partijen uit de sector in kaart te brengen en de Kamer hierover direct na het zomerreces te informeren,\nen gaat over tot de orde van de dag.\nKathmann",
  "content_char_count": 1352,
  "source": {
    "document_id": "32075104-16a4-479a-9e0c-7c72f6a91ebf",
    "document_nummer": "2024D24238",
    "document_soort": "Motie",
    "publication_id": "3edb42a7-a1ff-4324-9cbc-d0368af00a73",
    "publication_content_type": "application/xml",
    "publication_length": 2799,
    "cached": false,
    "binary_path": "bronmateriaal-onbewerkt\\cache\\document_publications\\3edb42a7-a1ff-4324-9cbc-d0368af00a73.xml"
  },
  "issues": []
}