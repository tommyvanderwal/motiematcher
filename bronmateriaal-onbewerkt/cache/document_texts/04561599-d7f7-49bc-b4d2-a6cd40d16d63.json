{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n23\nMOTIE VAN DE LEDEN MARTENS-AMERICA EN FLACH\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat de maakindustrie van oudsher een belangrijke rol speelt in de Nederlandse economie;\nconstaterende dat de Nederlandse maakindustrie onmisbaar is voor onze werkgelegenheid;\noverwegende dat de gemeente Amsterdam 9.600 woningen wilde bouwen op plekken waar op dit moment belangrijke bedrijven actief zijn in de maakindustrie;\noverwegende dat ook in de gemeente Schiedam de huisvesting van de maakindustrie op de tocht stond door woningbouw;\noverwegende dat bedrijven actief in de maakindustrie niet zomaar hun bedrijvigheid elders kunnen voortzetten;\noverwegende dat het Rijk op verzoek van de provincie Noord-Holland het gebied in Amsterdam inmiddels heeft aangewezen als industrieterrein;\nverzoekt de regering om in kaart te brengen welke ruimtelijke knelpunten er in Nederland op dit moment zijn voor de Nederlandse maakindustrie door de vele plannen van de gemeenten,\nen gaat over tot de orde van de dag.\nMartens-America\nFlach",
  "content_char_count": 1246,
  "source": {
    "document_id": "d65303fc-0e3d-4892-bac2-8b2051514f91",
    "document_nummer": "2024D39332",
    "document_soort": "Motie",
    "publication_id": "04561599-d7f7-49bc-b4d2-a6cd40d16d63",
    "publication_content_type": "application/xml",
    "publication_length": 2788,
    "cached": false,
    "binary_path": "bronmateriaal-onbewerkt\\cache\\document_publications\\04561599-d7f7-49bc-b4d2-a6cd40d16d63.xml"
  },
  "issues": []
}