{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1285\nMOTIE VAN HET LID RIKKERS-OOSTERKAMP\nVoorgesteld\n19 maart 2025\nDe Kamer,\ngehoord de beraadslaging,\noverwegende dat er steeds meer jongeren zijn die moeite hebben om hun zorgpremie te betalen;\nconstaterende dat het aantal wanbetalers in 2023 steeg van 178.912 naar ongeveer 185.000 op 1 september 2024, waarbij het een relatief groot aantal jongeren betreft;\noverwegende dat betalingsachterstanden op de zorgpremie een belangrijke indicatie kunnen zijn voor bredere schuldenproblematiek;\nverzoekt de regering om er bij de zorgverzekeraars op aan te dringen om extra maatregelen te nemen om jongeren actief te ondersteunen om te voorkomen dat ze betalingsachterstanden krijgen, bijvoorbeeld door meer gerichte voorlichting bij het kiezen van hun zorgverzekering,\nen gaat over tot de orde van de dag.\nRikkers-Oosterkamp",
  "content_char_count": 926,
  "source": {
    "document_id": "daaac567-20b9-4a14-8ed7-73fe28dbae38",
    "document_nummer": "2025D11731",
    "document_soort": "Motie",
    "publication_id": "a695fe22-dd4f-4f58-87c7-92055fe080e6",
    "publication_content_type": "application/xml",
    "publication_length": 2280,
    "cached": false,
    "binary_path": "bronmateriaal-onbewerkt\\cache\\document_publications\\a695fe22-dd4f-4f58-87c7-92055fe080e6.xml"
  },
  "issues": []
}