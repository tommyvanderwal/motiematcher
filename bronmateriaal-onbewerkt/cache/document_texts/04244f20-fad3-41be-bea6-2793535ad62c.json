{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 746\nWijziging van de Wet dieren in verband met actualisering van de diergezondheidsregels en enkele technische aanpassingen\nNr.\n35\nGEWIJZIGDE MOTIE VAN HET LID FLACH C.S. TER VERVANGING VAN DIE GEDRUKT ONDER NR. 23\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat de regering voornemens is het individueel huisvesten van kalfjes vanaf zeven dagen na de geboorte te verbieden;\noverwegende dat wetenschappelijk onderzoek laat zien dat het weerstandsniveau van kalfjes rond de leeftijd van zeven dagen op een minimumniveau zit;\noverwegende dat zeker in de eerste twee weken na de geboorte de gezondheid van kalfjes kwetsbaar is en individuele aandacht nodig is;\nverzoekt de regering ruimte te geven aan dierhouders om met het oog op de diergezondheid kalfjes tenminste tot twee weken na de geboorte individueel te huisvesten,\nen gaat over tot de orde van de dag.\nFlach\nGrinwis\nVedder",
  "content_char_count": 985,
  "source": {
    "document_id": "00aee1fd-189a-429a-beec-6932c474c76f",
    "document_nummer": "2024D09400",
    "document_soort": "Motie (gewijzigd/nader)",
    "publication_id": "04244f20-fad3-41be-bea6-2793535ad62c",
    "publication_content_type": "application/xml",
    "publication_length": 2431,
    "cached": false,
    "binary_path": "bronmateriaal-onbewerkt\\cache\\document_publications\\04244f20-fad3-41be-bea6-2793535ad62c.xml"
  },
  "issues": []
}