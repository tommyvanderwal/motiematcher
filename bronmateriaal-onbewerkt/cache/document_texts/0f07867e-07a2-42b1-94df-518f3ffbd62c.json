{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 828\nFraudebestrijding in de zorg\nNr.\n149\nMOTIE VAN HET LID CLAASSEN\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat op declaraties die worden ingediend bij zorgverzekeraars nu alleen het invullen van de AGB-code van de declarerende partij een verplichting is;\nconstaterende dat hierdoor niet duidelijk is welke zorgaanbieder de zorg daadwerkelijk levert;\noverwegende dat het declaratiegedrag transparanter kan en daardoor toezicht en handhaving gemakkelijker wordt gemaakt;\nverzoekt de regering het opnemen van de AGB-code of het KVK-nummer van de uitvoerende partij op de declaratie te verplichten,\nen gaat over tot de orde van de dag.\nClaassen",
  "content_char_count": 749,
  "source": {
    "document_id": "71391c4d-8ac2-48e2-aafc-6907cdea1f5a",
    "document_nummer": "2025D22938",
    "document_soort": "Motie",
    "publication_id": "0f07867e-07a2-42b1-94df-518f3ffbd62c",
    "publication_content_type": "application/xml",
    "publication_length": 4387,
    "cached": false,
    "binary_path": "bronmateriaal-onbewerkt\\cache\\document_publications\\0f07867e-07a2-42b1-94df-518f3ffbd62c.xml"
  },
  "issues": []
}