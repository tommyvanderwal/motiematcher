{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXIII\nWijziging van de begrotingsstaten van het Ministerie van Economische Zaken en Klimaat (XIII) voor het jaar 2024 (wijziging samenhangende met de Voorjaarsnota)\nNr.\n9\nMOTIE VAN HET LID THIJSSEN\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\nconstaterende dat recent is gebleken dat chemieconcern OCI mogelijk dividendbelasting ontwijkt door een maas in de wet;\noverwegende dat dit bedrijf tegelijkertijd in aanmerking komt voor maatwerkafspraken om te verduurzamen;\nverzoekt de regering geen maatwerkafspraken te maken met bedrijven die het betalen van belasting over hun winst ontwijken en zo niet hun eerlijke bijdrage leveren aan de Nederlandse samenleving,\nen gaat over tot de orde van de dag.\nThijssen",
  "content_char_count": 835,
  "source": {
    "document_id": "54e41299-f4e0-4ffc-8fce-e10c3632c6be",
    "document_nummer": "2024D23897",
    "document_soort": "Motie",
    "publication_id": "f1d9e9b5-5eda-4d11-b247-3728b33c1275",
    "publication_content_type": "application/xml",
    "publication_length": 2220,
    "cached": false,
    "binary_path": "bronmateriaal-onbewerkt\\cache\\document_publications\\f1d9e9b5-5eda-4d11-b247-3728b33c1275.xml"
  },
  "issues": []
}