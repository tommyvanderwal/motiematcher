{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 760\nMeerjarenplan Alfabetisering\nNr.\n123\nMOTIE VAN HET LID SOEPBOER\nVoorgesteld\n26 november 2024\nDe Kamer,\ngehoord de beraadslaging,\nconstaterende dat onder de 2,5 miljoen mensen van 16 jaar en ouder die moeite hebben met lezen, schrijven en/of rekenen er een kleine groep is die door omstandigheden geheel niet geletterd is en dat waarschijnlijk ook blijft;\nconstaterende dat het afdoende begrijpen van brieven en andere schriftelijke communicatie van de overheid voor hen dus een onoverkomelijk obstakel is en blijft;\noverwegende dat binnen een democratische rechtsstaat informatie vanuit de overheid voor iedere burger toegankelijk moet zijn;\nverzoekt de regering en uitvoerende organisaties met een plan van aanpak te komen voor het beter toegankelijk maken van communicatie vanuit de overheid en uitvoerende instanties voor burgers die door omstandigheden geheel niet geletterd zijn, en de Kamer binnen zes maanden te informeren over de voortgang hiervan,\nen gaat over tot de orde van de dag.\nSoepboer",
  "content_char_count": 1080,
  "source": {
    "document_id": "ee65ba49-141e-4d54-95b6-ec4f7caa63d7",
    "document_nummer": "2024D46242",
    "document_soort": "Motie",
    "publication_id": "b774754c-2b70-40f9-945b-da37d8dc8784",
    "publication_content_type": "application/xml",
    "publication_length": 2432,
    "cached": false,
    "binary_path": "bronmateriaal-onbewerkt\\cache\\document_publications\\b774754c-2b70-40f9-945b-da37d8dc8784.xml"
  },
  "issues": []
}