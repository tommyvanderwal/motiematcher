{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 624\nInitiatiefnota van het lid De Korte over een kritische reflectie op euthanasie bij psychisch lijden van jonge mensen\nNr.\n6\nMOTIE VAN HET LID BOOMSMA C.S.\nVoorgesteld tijdens het notaoverleg van\n16 juni 2025\nDe Kamer,\ngehoord de beraadslaging,\nconstaterende dat het aantal euthanasiegevallen van jonge mensen met ernstig psychisch lijden is gestegen van 5 in 2020 naar 30 in 2024;\nconstaterende dat de zorgvuldigheidscriteria voor euthanasie vereisen dat de arts overtuigd is van uitzichtloos lijden, maar dat dit moeilijk is vast te stellen bij psychisch lijden bij jonge mensen;\noverwegende dat de huidige verschuivingen door euthanasie in de ggz bredere gevolgen hebben voor de Nederlandse euthanasiepraktijk en een bredere blik nodig hebben dan alleen die van de betrokken beroepsgroep;\nverzoekt de regering een landelijke commissie van wijzen aan te stellen die advies geeft over euthanasie bij jonge mensen tot 30 jaar die ernstig psychisch lijden met aandacht voor:\n•\nbenodigde objectieve medische maatstaven bij het beoordelen van uitzichtloosheid;\n•\nwelke onzekerheid acceptabel is binnen de zorgvuldigheidscriteria van de Wet toetsing levensbeëindiging;\n•\nhoe uitzichtloosheid kan worden beoordeeld, los van de beschikbaarheid van redelijke behandelopties;\n•\nhet belang van de behandelrelatie en de rol van eerdere beoordelingen van euthanasieverzoeken;\n•\nde rollen van de verschillende artsen rondom euthanasie;\nen dit uit het bestaande budget van de Gezondheidsraad te financieren,\nen gaat over tot de orde van de dag.\nBoomsma\nDiederik van Dijk\nBikker",
  "content_char_count": 1640,
  "source": {
    "document_id": "e0caa5d2-9779-4e53-88f2-9b017a944fd6",
    "document_nummer": "2025D28151",
    "document_soort": "Motie",
    "publication_id": "d0afd101-50ba-433d-8f02-3ad668de4bb7",
    "publication_content_type": "application/xml",
    "publication_length": 6700,
    "cached": false,
    "binary_path": "bronmateriaal-onbewerkt\\cache\\document_publications\\d0afd101-50ba-433d-8f02-3ad668de4bb7.xml"
  },
  "issues": []
}