{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n46\nMOTIE VAN HET LID VEDDER C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat de opgave om aan de CCR-regels te voldoen onevenredig groot is;\noverwegende dat de huidige situatie waarbij individueel beroep moet worden gedaan op de hardheidsclausule in de praktijk betekent dat binnenvaartschippers en hun gezinnen in hun eentje moeten opboksen tegen Europese wet- en regelgeving;\noverwegende dat dit veel onzekerheid meebrengt voor binnenvaartschippers en hun gezinnen;\nverzoekt de regering de mogelijkheden voor een algemene regeling op internationaal niveau met betrekking tot de CCR-eisen voor kleine schepen te onderzoeken;\nverzoekt het kabinet te bezien of bij de uitwerking van een mogelijke algemene regeling de technisch moeilijke uitvoerbaarheid en onevenredig hoge kosten meegenomen kunnen worden in de bepalingen,\nen gaat over tot de orde van de dag.\nVedder\nVan Zanten\nGrinwis\nStoffer",
  "content_char_count": 1131,
  "source": {
    "document_id": "e43c19a1-251e-4b7a-8de3-a4545137ddba",
    "document_nummer": "2024D02509",
    "document_soort": "Motie",
    "publication_id": "906f4b8e-9900-46f9-a6dc-9306053d4962",
    "publication_content_type": "application/xml",
    "publication_length": 2676,
    "cached": false,
    "binary_path": "bronmateriaal-onbewerkt\\cache\\document_publications\\906f4b8e-9900-46f9-a6dc-9306053d4962.xml"
  },
  "issues": []
}