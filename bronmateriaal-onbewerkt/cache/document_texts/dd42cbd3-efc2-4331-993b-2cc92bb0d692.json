{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n146\nMOTIE VAN HET LID EERDMANS\nVoorgesteld\n4 september 2025\nDe Kamer,\ngehoord de beraadslaging,\nconstaterende dat Spanje al twintig jaar een wet tegen gendergerelateerd geweld en een nationaal pact tegen gendergeweld kent, waardoor verregaande maatregelen genomen worden tegen geweld tegen vrouwen, zoals bijzondere eenheden binnen de Spaanse politie om gendergerelateerd geweld te bestrijden, een aparte hulplijn voor vrouwen en diverse preventieve maatregelen;\nconstaterende dat het aantal aangiftes van geweld tegen vrouwen hierdoor toegenomen is en er meer bewustzijn is over geweld tegen vrouwen;\nverzoekt het kabinet een voorstel te maken over welke elementen uit de Spaanse aanpak van vrouwengeweld en femicide in Nederland overgenomen kunnen worden,\nen gaat over tot de orde van de dag.\nEerdmans",
  "content_char_count": 903,
  "source": {
    "document_id": "c85cda69-a6a8-4438-b7f8-450affcac952",
    "document_nummer": "2025D37152",
    "document_soort": "Motie",
    "publication_id": "dd42cbd3-efc2-4331-993b-2cc92bb0d692",
    "publication_content_type": "application/xml",
    "publication_length": 4363,
    "cached": false,
    "binary_path": "bronmateriaal-onbewerkt\\cache\\document_publications\\dd42cbd3-efc2-4331-993b-2cc92bb0d692.xml"
  },
  "issues": []
}