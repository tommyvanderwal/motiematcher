{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n611\nGEWIJZIGDE MOTIE VAN DE LEDEN GRINWIS EN FLACH TER VERVANGING VAN DIE GEDRUKT ONDER NR. 604\nVoorgesteld\n5 maart 2024\nDe Kamer,\ngehoord de beraadslaging,\nconstaterende dat ondernemers veel gegevens moeten aanleveren bij het CBS ten behoeve van analyses en dat dit gepaard gaat met een grote administratieve last;\noverwegende dat ondernemers, mede in het kader van wederkerigheid, ook graag analyses van het CBS ontvangen waar zij iets aan hebben, maar dat een ministeriële regeling momenteel het CBS grotendeels verbiedt analyses in opdracht van bijvoorbeeld brancheorganisaties uit te voeren;\nverzoekt de regering te bezien of in de «Regeling werkzaamheden derden CBS» het grensbedrag voor de werkzaamheden die het CBS kan uitvoeren voor derden, zoals genoemd in artikel 2 lid 1, kan worden verhoogd naar € 33.000, oftewel het grensbedrag voor een enkelvoudige onderhandse gunning volgens het Rijksinkoopbeleid,\nen gaat over tot de orde van de dag.\nGrinwis\nFlach",
  "content_char_count": 1068,
  "source": {
    "document_id": "2c5215c8-07a4-465b-86a0-74284a2c5da2",
    "document_nummer": "2024D07582",
    "document_soort": "Motie (gewijzigd/nader)",
    "publication_id": "149124a1-1dfa-4e16-b66e-40499f31a885",
    "publication_content_type": "application/xml",
    "publication_length": 2477,
    "cached": false,
    "binary_path": "bronmateriaal-onbewerkt\\cache\\document_publications\\149124a1-1dfa-4e16-b66e-40499f31a885.xml"
  },
  "issues": []
}