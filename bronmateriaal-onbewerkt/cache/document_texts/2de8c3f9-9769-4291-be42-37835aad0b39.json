{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1041\nMOTIE VAN DE LEDEN STOFFER EN CEDER\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat de Jeugdwet, artikel 2.3, vierde lid, gemeenten verplicht om bij de aangewezen vorm van jeugdhulp redelijkerwijs rekening te houden met de godsdienstige gezindheid, de levensovertuiging en de culturele achtergrond van de jeugdige en zijn ouders;\noverwegende dat dit recht op keuzevrijheid en identiteitsgebonden zorg onder druk staat door de manier waarop gemeenten jeugdhulp contracteren;\nverzoekt de regering in gesprek te gaan met gemeenten en jeugdzorgaanbieders om te bezien hoe het recht op identiteitsgebonden zorg in de praktijk functioneert, welke maatregelen er eventueel genomen kunnen worden om «uitholling» van dit recht tegen te gaan, en de Kamer hierover te informeren,\nen gaat over tot de orde van de dag.\nStoffer\nCeder",
  "content_char_count": 985,
  "source": {
    "document_id": "673abbd2-92c3-4f84-ac0f-fcb85cab953d",
    "document_nummer": "2024D43247",
    "document_soort": "Motie",
    "publication_id": "2de8c3f9-9769-4291-be42-37835aad0b39",
    "publication_content_type": "application/xml",
    "publication_length": 2391,
    "cached": false,
    "binary_path": "bronmateriaal-onbewerkt\\cache\\document_publications\\2de8c3f9-9769-4291-be42-37835aad0b39.xml"
  },
  "issues": []
}