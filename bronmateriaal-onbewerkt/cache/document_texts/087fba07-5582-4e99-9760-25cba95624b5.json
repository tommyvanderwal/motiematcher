{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is â€“ Strategie voor Buitenlandse Handel en Ontwikkelingssamenwerking\nNr.\n120\nMOTIE VAN DE LEDEN BAMENGA EN DOBBE\nVoorgesteld\n14 november 2024\nDe Kamer,\ngehoord de beraadslaging,\nconstaterende dat dit kabinet diverse bezuinigingen doorvoert op het ODA-budget en de BHO-begroting, waarvan niet duidelijk is hoe deze zullen landen en welke gevolgen deze hebben voor financiering van lopende projecten;\noverwegende dat hulporganisaties en de Tweede Kamer recht hebben om te weten welke projecten zullen moeten stoppen en/of niet langer gefinancierd zullen worden als gevolg van de voorgenomen bezuiniging op ODA;\noverwegende dat de gevolgen van deze bezuinigingen voor de kwetsbaarste groepen in ontwikkelingslanden aanzienlijk kunnen zijn en het belangrijk is dat de Kamer tijdig kan reageren om de negatieve effecten voor deze groepen te beperken;\nverzoekt de regering om een overzicht te maken van alle projecten die niet langer financiering zullen ontvangen vanuit het ODA-budget als gevolg van de voorgenomen bezuiniging op het ODA-budget,\nen gaat over tot de orde van de dag.\nBamenga\nDobbe",
  "content_char_count": 1197,
  "source": {
    "document_id": "edccb5de-2b05-4289-948c-66d3b32c39f2",
    "document_nummer": "2024D44262",
    "document_soort": "Motie",
    "publication_id": "087fba07-5582-4e99-9760-25cba95624b5",
    "publication_content_type": "application/xml",
    "publication_length": 2623,
    "cached": false,
    "binary_path": "bronmateriaal-onbewerkt\\cache\\document_publications\\087fba07-5582-4e99-9760-25cba95624b5.xml"
  },
  "issues": []
}