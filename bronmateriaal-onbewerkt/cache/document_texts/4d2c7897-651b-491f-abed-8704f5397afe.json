{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n445\nMOTIE VAN DE LEDEN MUTLUER EN MICHON-DERKZEN\nVoorgesteld\n26 september 2024\nDe Kamer,\ngehoord de beraadslaging,\noverwegende dat bij het plegen van aanslagen met explosieven vooral flitspoeder uit zwaar vuurwerk zoals cobra's wordt gebruikt;\noverwegende dat inzet van dit soort zwaar vuurwerk via illegale vuurwerkhandel in handen komt van criminelen;\noverwegende dat de regering in het regeerprogramma heeft gesteld zich in te gaan zetten «op een EU-brede aanpak tegen de illegale handel» van F4-vuurwerk;\nvan mening dat om deze illegale handel effectief te kunnen beëindigen er een Europees verbod op zwaar vuurwerk nodig is;\nverzoekt de regering met kracht in te zetten op een Europees verbod op zwaar vuurwerk zoals cobra's, en de Kamer voor het einde van dit kalenderjaar op de hoogte te stellen van de inspanningen die gedaan zijn om een dergelijk verbod te bewerkstelligen,\nen gaat over tot de orde van de dag.\nMutluer\nMichon-Derkzen",
  "content_char_count": 1065,
  "source": {
    "document_id": "1e6f8d97-203f-4399-bb4d-c1e68b37d671",
    "document_nummer": "2024D35444",
    "document_soort": "Motie",
    "publication_id": "4d2c7897-651b-491f-abed-8704f5397afe",
    "publication_content_type": "application/xml",
    "publication_length": 2515,
    "cached": false,
    "binary_path": "bronmateriaal-onbewerkt\\cache\\document_publications\\4d2c7897-651b-491f-abed-8704f5397afe.xml"
  },
  "issues": []
}