{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n148\nMOTIE VAN DE LEDEN SLAGT-TICHELMAN EN WHITE\nVoorgesteld\n11 december 2024\nDe Kamer,\ngehoord de beraadslaging,\nconstaterende dat iedereen recht heeft op gezondheid;\nconstaterende dat in Caribisch Nederland veel financiële problematiek is en dat groente en fruit extreem duur zijn;\nconstaterende dat overgewicht en diabetes veelvoorkomende problemen zijn in Caribisch Nederland;\noverwegende dat zelfvoorzienende projecten op het gebied van groente en fruit onder het Ministerie van LVVN vallen;\noverwegende dat luchtkwaliteit onder IenW valt;\noverwegende dat de Staatssecretaris in het commissiedebat de toezegging heeft gedaan na zijn bezoek aan Caribisch Nederland in februari een brief te sturen met een totaalaanpak gericht op gezondheid in Caribisch Nederland;\noverwegende dat BZK los daarvan komt met een aanpak bestaanszekerheid;\noverwegende dat de lokale context meenemen in beleid belangrijk is;\nverzoekt de regering om met één kabinetsbrede aanpak met meer maatregelen voor het verhogen van de publieke gezondheid in Caribisch Nederland te komen, met oog voor de lokale context en afgestemd met de andere ministeries, zoals LVVN en IenW,\nen gaat over tot de orde van de dag.\nSlagt-Tichelman\nWhite",
  "content_char_count": 1412,
  "source": {
    "document_id": "95565d58-b773-4d38-88f2-3a45f55eef94",
    "document_nummer": "2024D49013",
    "document_soort": "Motie",
    "publication_id": "9f47f7f7-0581-4269-855f-cbace8119c32",
    "publication_content_type": "application/xml",
    "publication_length": 2999,
    "cached": false,
    "binary_path": "bronmateriaal-onbewerkt\\cache\\document_publications\\9f47f7f7-0581-4269-855f-cbace8119c32.xml"
  },
  "issues": []
}