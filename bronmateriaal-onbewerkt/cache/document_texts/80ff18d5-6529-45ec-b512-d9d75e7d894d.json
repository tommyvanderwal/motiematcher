{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2087\nGEWIJZIGDE MOTIE VAN DE LEDEN KOEKKOEK EN DASSEN TER VERVANGING VAN DIE GEDRUKT ONDER NR. 2044\nVoorgesteld\n14 mei 2024\nDe Kamer,\ngehoord de beraadslaging,\nconstaterende dat het Israëlische leger Rafah is binnengevallen, ondanks de vele oproepen vanuit de internationale gemeenschap, inclusief Nederland, om hiervan af te zien;\noverwegende dat dit zal leiden tot een enorme humanitaire catastrofe;\noverwegende dat demissionair premier Rutte recentelijk heeft aangegeven dat een Israëlische inval van Rafah een «gamechanger» zou zijn voor het demissionaire kabinet, met «grote politieke gevolgen»;\nverzoekt de regering zo spoedig mogelijk te komen tot een nationaal sanctiepakket tegen de Israëlische regering nu Rafah is binnengevallen;\nverzoekt de regering tevens in Europees verband te pleiten voor het optuigen van een effectief sanctiepakket tegen de Israëlische regering,\nen gaat over tot de orde van de dag.\nKoekkoek\nDassen",
  "content_char_count": 1034,
  "source": {
    "document_id": "a1cfbfa1-4346-495b-8c83-455cd6270de5",
    "document_nummer": "2024D18918",
    "document_soort": "Motie (gewijzigd/nader)",
    "publication_id": "80ff18d5-6529-45ec-b512-d9d75e7d894d",
    "publication_content_type": "application/xml",
    "publication_length": 2499,
    "cached": false,
    "binary_path": "bronmateriaal-onbewerkt\\cache\\document_publications\\80ff18d5-6529-45ec-b512-d9d75e7d894d.xml"
  },
  "issues": []
}