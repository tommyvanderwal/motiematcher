{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 650\nInitiatiefnota van het lid Michon-Derkzen over de aanpak van voetbalgeweld\nNr.\n4\nMOTIE VAN HET LID MUTLUER\nVoorgesteld tijdens het notaoverleg van\n8 september 2025\nDe Kamer,\ngehoord de beraadslaging,\nconstaterende dat bij internationale wedstrijden afspraken over vervoersarrangementen, combitickets, ticketomwisselpunten en meldpunten belangrijk zijn om de veiligheid te waarborgen;\nconstaterende dat Nederlandse clubs deze afspraken veelal naleven, maar buitenlandse clubs daar niet altijd in meegaan;\noverwegende dat dit kan leiden tot onveilige situaties en een oneerlijke verdeling van verantwoordelijkheid;\nverzoekt de regering om, in overleg met de KNVB, de UEFA en buitenlandse autoriteiten, de druk op te voeren zodat buitenlandse clubs gehouden worden aan dezelfde veiligheidsafspraken als Nederlandse clubs bij internationale wedstrijden,\nen gaat over tot de orde van de dag.\nMutluer",
  "content_char_count": 972,
  "source": {
    "document_id": "8411a4a6-9978-4286-a267-01add195370d",
    "document_nummer": "2025D37832",
    "document_soort": "Motie",
    "publication_id": "88beca47-42bc-4254-be31-34eeae40abdc",
    "publication_content_type": "application/xml",
    "publication_length": 4732,
    "cached": false,
    "binary_path": "bronmateriaal-onbewerkt\\cache\\document_publications\\88beca47-42bc-4254-be31-34eeae40abdc.xml"
  },
  "issues": []
}