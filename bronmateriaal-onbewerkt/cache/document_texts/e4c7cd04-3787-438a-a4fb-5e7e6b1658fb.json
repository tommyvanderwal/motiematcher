{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1152\nMOTIE VAN HET LID VAN DER WERF\nVoorgesteld tijdens het Notaoverleg van\n22 april 2024\nDe Kamer,\ngehoord de beraadslaging,\nconstaterende dat de schermtijd onder jonge kinderen jaarlijks toeneemt en dit serieuze gevolgen kan hebben voor de ontwikkeling van kinderen;\nconstaterende dat consultatiebureaus het gezicht van de overheid zijn als het gaat om deze jonge kinderen en hun ouders;\nconstaterende dat de gevolgen van te veel schermtijd op jonge leeftijd, zoals spraak- en taalachterstanden, bijziendheid en obesitas, groot zijn en tot ontwikkelingsachterstanden kunnen leiden;\nverzoekt de regering het gebruik van schermtijd door jonge kinderen structureel in kaart te brengen en om met GGD GHOR in gesprek te gaan over het standaard informeren van en bieden van handelingsperspectieven aan ouders om overmatig gebruik tegen te gaan,\nen gaat over tot de orde van de dag.\nVan der Werf",
  "content_char_count": 1017,
  "source": {
    "document_id": "f2495fc1-5800-4735-ae0a-d00972a771b2",
    "document_nummer": "2024D16432",
    "document_soort": "Motie",
    "publication_id": "e4c7cd04-3787-438a-a4fb-5e7e6b1658fb",
    "publication_content_type": "application/xml",
    "publication_length": 2370,
    "cached": false,
    "binary_path": "bronmateriaal-onbewerkt\\cache\\document_publications\\e4c7cd04-3787-438a-a4fb-5e7e6b1658fb.xml"
  },
  "issues": []
}