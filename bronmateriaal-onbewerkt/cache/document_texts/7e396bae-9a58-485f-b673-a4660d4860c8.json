{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n35\nMOTIE VAN DE LEDEN JETTEN EN EERDMANS\nVoorgesteld\n18 september 2025\nDe Kamer,\ngehoord de beraadslaging,\nconstaterende dat er nog steeds een forse bezuiniging op onderwijs en innovatie in de OCW-begroting staat;\nconstaterende dat zowel VNO-NCW, de planbureaus, verschillende regio's, zoals Brainport Eindhoven en Achterhoek Business, en het complete onderwijsveld ons waarschuwen voor de uitwerking van de bezuinigingen op onderwijs en wetenschap en de effecten daarvan op de economie en het verdienvermogen van Nederland;\noverwegende dat door bezuinigingen opleidingen in de regio dreigen te verdwijnen en mensen veel langer zullen moeten reizen voor hun studie;\nverzoekt de regering om tot bezinning te komen en géén onomkeerbare stappen te zetten voor de behandeling van de onderwijsbegroting,\nen gaat over tot de orde van de dag.\nJetten en Eerdmans.",
  "content_char_count": 982,
  "source": {
    "document_id": "a24f5dba-2f60-459e-b9b4-e49760d58203",
    "document_nummer": "2025D40118",
    "document_soort": "Motie",
    "publication_id": "7e396bae-9a58-485f-b673-a4660d4860c8",
    "publication_content_type": "application/xml",
    "publication_length": 4660,
    "cached": false,
    "binary_path": "bronmateriaal-onbewerkt\\cache\\document_publications\\7e396bae-9a58-485f-b673-a4660d4860c8.xml"
  },
  "issues": []
}