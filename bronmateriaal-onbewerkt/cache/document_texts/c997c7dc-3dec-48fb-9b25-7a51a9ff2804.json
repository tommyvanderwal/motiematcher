{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n288\nMOTIE VAN HET LID FLACH C.S.\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat de opheffing van het handhavingsmoratorium ertoe leidt dat de inzet van zzp-huisartsen in situaties van ziek, piek en uniek, en in de huisartsenspoedpost tijdens avond-, nacht- en weekendzorg (anw-zorg) vrijwel onmogelijk wordt;\nconstaterende dat de druk op de huisartsenzorg hierdoor sterk wordt verhoogd;\nconstaterende dat huisartsen wettelijk verplicht zijn om 24/7 zorg te bieden;\nvan mening zijnde dat behoud van een flexibele schil in de huisartsenzorg noodzakelijk is om de continu√Øteit en kwaliteit van de huisartsenzorg te kunnen garanderen;\nverzoekt de regering om in samenspraak met de beroepsgroep een flexibele schil in de huisartsenzorg te behouden voor ziek, piek en uniek, en in de anw-zorg, en de Kamer hierover voor de zomer te informeren,\nen gaat over tot de orde van de dag.\nFlach\nDiederik van Dijk\nRikkers-Oosterkamp\nAartsen",
  "content_char_count": 1066,
  "source": {
    "document_id": "b1da99f2-d87c-4553-988d-90f11cd613ef",
    "document_nummer": "2025D22715",
    "document_soort": "Motie",
    "publication_id": "c997c7dc-3dec-48fb-9b25-7a51a9ff2804",
    "publication_content_type": "application/xml",
    "publication_length": 5015,
    "cached": false,
    "binary_path": "bronmateriaal-onbewerkt\\cache\\document_publications\\c997c7dc-3dec-48fb-9b25-7a51a9ff2804.xml"
  },
  "issues": []
}