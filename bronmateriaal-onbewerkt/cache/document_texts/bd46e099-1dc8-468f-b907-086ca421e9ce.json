{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 377\nRegels over een bestuursrechtelijke aanpak van online kinderpornografisch materiaal (Wet bestuursrechtelijke aanpak online kinderpornografisch materiaal)\nNr.\n15\nMOTIE VAN HET LID MICHON-DERKZEN\nVoorgesteld tijdens het wetgevingsoverleg van\n16 mei 2024\nDe Kamer,\ngehoord de beraadslaging,\nconstaterende dat online kindermisbruik een van de meest verwoestende vormen van criminaliteit is, die krachtig bestreden moet worden;\nconstaterende dat online kindermisbruik een grensoverschrijdende vorm van criminaliteit is en dat een effectieve aanpak per definitie een grensoverschrijdend karakter heeft;\noverwegende dat zowel de opsporingsinstanties als de ATKM effectiever en intensiever moeten samenwerken met partners in andere landen, waaronder het delen van relevante gegevens en het uitwisselen van best practices zoals de monitor van de TU Delft;\nverzoekt het kabinet zo spoedig mogelijk, parallel aan de instelling van een EU-centrum ter voorkoming en bestrijding van seksueel kindermisbruik, met een integraal plan te komen om de samenwerking met andere landen te intensiveren en daarbij in te zetten op het maken van nadere afspraken over gegevensuitwisseling,\nen gaat over tot de orde van de dag.\nMichon-Derkzen",
  "content_char_count": 1293,
  "source": {
    "document_id": "727a1564-0e66-43da-8870-0c71ab690053",
    "document_nummer": "2024D19764",
    "document_soort": "Motie",
    "publication_id": "bd46e099-1dc8-468f-b907-086ca421e9ce",
    "publication_content_type": "application/xml",
    "publication_length": 2644,
    "cached": false,
    "binary_path": "bronmateriaal-onbewerkt\\cache\\document_publications\\bd46e099-1dc8-468f-b907-086ca421e9ce.xml"
  },
  "issues": []
}