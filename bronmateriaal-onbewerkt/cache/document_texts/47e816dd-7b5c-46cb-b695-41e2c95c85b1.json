{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n922\nMOTIE VAN DE LEDEN OLGER VAN DIJK EN VELTMAN\nVoorgesteld\n14 december 2023\nDe Kamer,\ngehoord de beraadslaging,\nconstaterende dat de Eerste en Tweede Kamer een negatief subsidiariteitsoordeel hebben gegeven over de Richtlijn Bodemmonitoring en dat dit per brief aan de Europese Commissie kenbaar is gemaakt;\nconstaterende dat tijdens de Milieuraad op 18 december een eerste beleidsdebat over dit voorstel is gepland;\noverwegende dat bij bespreking van dit voorstel in de EU-landbouwcommissie meerdere landen hebben gewezen op de reasoned opinion met het negatieve subsidiariteitsoordeel van het Nederlandse parlement;\nverzoekt de regering om het negatieve subsidiariteitsoordeel van de Eerste en Tweede Kamer te melden in de Milieuraad van 18 december en daar geen afstand van te nemen;\nverzoekt tevens de regering te zoeken naar een bredere «blokkerende minderheid» van lidstaten ten aanzien van de Richtlijn Bodemmonitoring,\nen gaat over tot de orde van de dag.\nOlger van Dijk\nVeltman",
  "content_char_count": 1086,
  "source": {
    "document_id": "b1303af9-98b9-43ce-a7c2-578126b461e5",
    "document_nummer": "2023D49236",
    "document_soort": "Motie",
    "publication_id": "47e816dd-7b5c-46cb-b695-41e2c95c85b1",
    "publication_content_type": "application/xml",
    "publication_length": 2547,
    "cached": false,
    "binary_path": "bronmateriaal-onbewerkt\\cache\\document_publications\\47e816dd-7b5c-46cb-b695-41e2c95c85b1.xml"
  },
  "issues": []
}