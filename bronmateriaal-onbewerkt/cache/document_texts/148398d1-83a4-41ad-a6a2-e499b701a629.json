{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n367\nMOTIE VAN HET LID DOBBE\nVoorgesteld\n9 september 2025\nDe Kamer,\ngehoord de beraadslaging,\nconstaterende dat de bezuinigingen van 140 miljoen euro op de gehandicaptenzorg zijn geschrapt voor 2026, maar vanaf 2027 nog wel op de planning staan;\noverwegende dat de dekking van de bezuiniging op behandelingen in de Wlz is weggevallen, aangezien die was gebaseerd op de geschrapte overheveling naar de Zorgverzekeringswet;\noverwegende dat de dekking voor de bezuiniging die is gekoppeld aan het werken met meerjarenafspraken ook niet klopt, aangezien er nu vaak ook al wordt gewerkt met meerjarenafspraken;\noverwegende dat deze ongedekte bezuinigingen de druk op de gehandicaptenzorg nog verder vergroten, terwijl die al onverantwoord hoog is;\nverzoekt de regering om deze bezuinigingen op de gehandicaptenzorg ook na 2026 niet door te voeren,\nen gaat over tot de orde van de dag.\nDobbe",
  "content_char_count": 986,
  "source": {
    "document_id": "8dcb833f-ac20-4c0e-99db-dceee2c81ae8",
    "document_nummer": "2025D38189",
    "document_soort": "Motie",
    "publication_id": "148398d1-83a4-41ad-a6a2-e499b701a629",
    "publication_content_type": "application/xml",
    "publication_length": 4490,
    "cached": false,
    "binary_path": "bronmateriaal-onbewerkt\\cache\\document_publications\\148398d1-83a4-41ad-a6a2-e499b701a629.xml"
  },
  "issues": []
}