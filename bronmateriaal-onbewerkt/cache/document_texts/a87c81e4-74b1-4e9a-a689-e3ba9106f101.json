{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n84\nMOTIE VAN HET LID KRÖGER C.S.\nVoorgesteld\n19 juni 2025\nDe Kamer,\ngehoord de beraadslaging,\noverwegende dat betaalbaarheid een grote zorg is in de warmtetransitie en nu nog onvoldoende is geborgd;\noverwegende dat voor het vertrouwen in de warmtetransitie de overstap naar transparante kostengebaseerde tarieven van groot belang is, maar dat dit niet noodzakelijkerwijs tot lagere tarieven leidt en er daarom extra waarborgen nodig zijn;\noverwegende dat de ACM aangeeft twee tot vier jaar nodig te hebben om te komen tot het kader voor toezicht op de kostengebaseerde tarieven in fase 2;\nverzoekt de regering om alles in het werk te stellen om binnen vier jaar na ingaan van de wet naar fase 2 (op kosten gebaseerde tarieven) over te gaan en het benodigde aanvullende beleid op betaalbaarheid, bijvoorbeeld een prijsgarantie of een investeringsbijdrage of een korting op nettarieven, snel te ontwikkelen,\nen gaat over tot de orde van de dag.\nKröger\nPostma\nRooderkerk",
  "content_char_count": 1133,
  "source": {
    "document_id": "67bbb3e4-0c16-4d04-999e-c748d87764d5",
    "document_nummer": "2025D29124",
    "document_soort": "Motie",
    "publication_id": "a87c81e4-74b1-4e9a-a689-e3ba9106f101",
    "publication_content_type": "application/xml",
    "publication_length": 5022,
    "cached": false,
    "binary_path": "bronmateriaal-onbewerkt\\cache\\document_publications\\a87c81e4-74b1-4e9a-a689-e3ba9106f101.xml"
  },
  "issues": []
}