{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 470\nNajaarsnota 2023\nNr.\n6\nMOTIE VAN DE LEDEN VAN VROONHOVEN EN VERMEER\nVoorgesteld\n19 december 2023\nDe Kamer,\ngehoord de beraadslaging,\nconstaterende dat de Najaarsnota 2023 laat zien dat het Rijk onvoldoende grip heeft op de rijksuitgaven en dat de Kamer onvoldoende in staat wordt gesteld om de effectiviteit en doelmatigheid van uitgaven te beoordelen;\noverwegende dat een integrale doorlichting van de rijksbegroting behulpzaam kan zijn bij het invullen van de kaderstellende en controlerende rol van het parlement;\nvan mening dat de Kamer bij de start van deze nieuwe Kamerperiode meer zicht zou moeten krijgen op de besteding van budgetten;\nverzoekt de commissie voor de Rijksuitgaven, in overleg met de Algemene Rekenkamer, een voorstel te ontwikkelen voor een volledige doorlichting van alle rijksuitgaven, een zogenaamde comprehensive spending review,\nen gaat over tot de orde van de dag.\nVan Vroonhoven\nVermeer",
  "content_char_count": 995,
  "source": {
    "document_id": "a6ba2bd3-195b-43e7-91d4-e78f4c3995fe",
    "document_nummer": "2023D50409",
    "document_soort": "Motie",
    "publication_id": "7323958f-88e7-4522-bc8b-e6029b1567cf",
    "publication_content_type": "application/xml",
    "publication_length": 2417,
    "cached": false,
    "binary_path": "bronmateriaal-onbewerkt\\cache\\document_publications\\7323958f-88e7-4522-bc8b-e6029b1567cf.xml"
  },
  "issues": []
}