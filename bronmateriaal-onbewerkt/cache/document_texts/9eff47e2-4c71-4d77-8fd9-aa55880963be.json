{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n140\nMOTIE VAN HET LID MUTLUER\nVoorgesteld\n4 september 2025\nDe Kamer,\ngehoord de beraadslaging,\nconstaterende dat het schadefonds verkrachting van een vrouw niet aanmerkt als misdrijf tegen het kind dat uit incest wordt geboren, en daarom geen uitkering toekent;\noverwegende dat de rechtbank Gelderland heeft uitgesproken dat de aard en ernst van incest met zich meebrengt dat het kind dat daaruit geboren wordt schade kan ondervinden en wel recht op erkenning als slachtoffer en recht op een uitkering heeft;\nvan mening dat kinderen die geboren zijn uit incest recht op een uitkering uit het schadefonds moeten kunnen krijgen en dat de gang naar de rechter daarvoor niet nodig zou moeten zijn;\nverzoekt de regering ervoor te zorgen dat kinderen geboren uit incest als slachtoffer worden erkend onder de Wet schadefonds geweldsmisdrijven,\nen gaat over tot de orde van de dag.\nMutluer",
  "content_char_count": 982,
  "source": {
    "document_id": "32312fbd-4b15-434b-a3fc-19258f37eed7",
    "document_nummer": "2025D37143",
    "document_soort": "Motie",
    "publication_id": "9eff47e2-4c71-4d77-8fd9-aa55880963be",
    "publication_content_type": "application/xml",
    "publication_length": 4512,
    "cached": false,
    "binary_path": "bronmateriaal-onbewerkt\\cache\\document_publications\\9eff47e2-4c71-4d77-8fd9-aa55880963be.xml"
  },
  "issues": []
}