{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 321\n(\nR 2181\n)\nGoedkeuring van het op 18 november 2015 te Valletta tot stand gekomen Verdrag tussen het Koninkrijk der Nederlanden, ten behoeve van Curaçao, en de Republiek Malta tot het vermijden van dubbele belasting en het voorkomen van het ontgaan van belasting met betrekking tot belastingen naar het inkomen (\nTrb. 2015, 196\nen\nTrb. 2016, 124\n)\nNr.\n11\nMOTIE VAN HET LID IDSINGA C.S.\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat op 18 november 2015 te Valletta een belastingverdrag tot stand is gekomen tussen het Koninkrijk der Nederlanden, ten behoeve van Curaçao, en de Republiek Malta;\nverzoekt de regering twee jaar na inwerkingtreding en in samenwerking met Curaçao een evaluatie naar de Kamer te sturen, waarin aandacht wordt besteed aan de ontwikkeling van de economische banden tussen beide landen als gevolg van dit belastingverdrag, waarin tevens wordt ingegaan op in welke economische sectoren deze ontwikkelingen hebben plaatsgevonden en wordt geëvalueerd of het verdrag dan aangepast dient te worden in het licht van nieuwe internationale inzichten rondom belastingontwijking en -ontduiking, alsmede eventuele ongewenste neveneffecten,\nen gaat over tot de orde van de dag.\nIdsinga\nVan Eijk\nWhite",
  "content_char_count": 1321,
  "source": {
    "document_id": "9aceb728-67ed-42f0-b62c-a29eb99694ce",
    "document_nummer": "2024D23100",
    "document_soort": "Motie",
    "publication_id": "ce57bf35-d623-4bd0-8e80-af5f88e8c1ee",
    "publication_content_type": "application/xml",
    "publication_length": 2885,
    "cached": false,
    "binary_path": "bronmateriaal-onbewerkt\\cache\\document_publications\\ce57bf35-d623-4bd0-8e80-af5f88e8c1ee.xml"
  },
  "issues": []
}