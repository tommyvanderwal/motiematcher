{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1248\nMOTIE VAN HET LID MUTLUER\nVoorgesteld\n5 december 2024\nDe Kamer,\ngehoord de beraadslaging,\noverwegende dat jaarlijks 1,5 miljoen mensen te maken krijgen met onlinefraude;\noverwegende dat slachtoffers van onlinefraude bij banken via de PNBF-regeling een verzoek kunnen doen uitgaan tot terugbetaling van het bedrag en bij weigering de naw-gegevens van hun oplichters kunnen opvragen;\noverwegende dat slechts een klein deel van die slachtoffers deze regeling gebruikt;\noverwegende dat de PNBF-regeling geen betrekking heeft op paymentserviceproviders, die evenzeer door oplichters worden gebruikt;\nverzoekt de regering in samenspraak met Betaalvereniging Nederland en de Nederlandse Vereniging van Banken te onderzoeken hoe bij onlinefraude de PNBF-regeling bekender en effectiever kan gaan worden en daarbij ook de uitbreiding van deze regeling naar paymentserviceproviders te betrekken,\nen gaat over tot de orde van de dag.\nMutluer",
  "content_char_count": 1062,
  "source": {
    "document_id": "3983e5c8-7315-4838-96df-291db078aa4e",
    "document_nummer": "2024D48140",
    "document_soort": "Motie",
    "publication_id": "a6919e51-ce95-43e8-b289-50e20a0bab4c",
    "publication_content_type": "application/xml",
    "publication_length": 2437,
    "cached": false,
    "binary_path": "bronmateriaal-onbewerkt\\cache\\document_publications\\a6919e51-ce95-43e8-b289-50e20a0bab4c.xml"
  },
  "issues": []
}