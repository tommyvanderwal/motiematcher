{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n194\nMOTIE VAN HET LID VAN DER PLAS\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat uit onderzoeken blijkt dat bij extensivering en omschakeling naar biologische landbouw meer landgebruik nodig is om dezelfde opbrengst te halen;\noverwegende dat de kwaliteit van het voedsel kan dalen en de voedselprijzen mede daardoor verder kunnen stijgen;\noverwegende dat bij een dalende voedselproductie de EU afhankelijker van andere landen wordt voor voedsel;\noverwegende dat de instabiliteit in de wereld ons heeft laten zien dat voedselvoorziening topprioriteit heeft;\nverzoekt het kabinet om bij de klimaat- en biodiversiteitsplannen eerst een voedseltoets toe te passen, zodat er weloverwogen keuzes kunnen worden gemaakt en de burgers in Nederland en de rest van de EU verzekerd blijven van duurzaam voedsel van eigen bodem,\nen gaat over tot de orde van de dag.\nVan der Plas",
  "content_char_count": 1013,
  "source": {
    "document_id": "b008b655-d0d2-4404-8bb6-efeab1517ffb",
    "document_nummer": "2025D13295",
    "document_soort": "Motie",
    "publication_id": "c06b08ff-2571-4711-abf6-3cb9658611e2",
    "publication_content_type": "application/xml",
    "publication_length": 2386,
    "cached": false,
    "binary_path": "bronmateriaal-onbewerkt\\cache\\document_publications\\c06b08ff-2571-4711-abf6-3cb9658611e2.xml"
  },
  "issues": []
}