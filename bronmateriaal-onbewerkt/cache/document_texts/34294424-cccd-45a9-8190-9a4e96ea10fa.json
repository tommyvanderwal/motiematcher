{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 196\nWijziging van de Vreemdelingenwet 2000 in verband met aanscherping van het openbare ordebeleid voor criminele vreemdelingen\nNr.\n12\nMOTIE VAN DE LEDEN PODT EN KOEKKOEK\nVoorgesteld\n17 januari 2024\nDe Kamer,\ngehoord de beraadslaging,\nconstaterende dat vreemdelingen ongedocumenteerd kunnen raken als gevolg van een veroordeling voor een of meerdere misdrijven;\nconstaterende dat vertrek niet altijd mogelijk is vanwege gebrek aan medewerking van het land van bestemming of door andere juridische belemmeringen, bijvoorbeeld zoals geformuleerd in artikel 3 EVRM;\noverwegende dat onder ongedocumenteerden een groter risico op levensonderhoudende criminaliteit bestaat en dat de overheid verminderd zicht heeft op ongedocumenteerden;\nverzoekt het kabinet om zo snel mogelijk een voorstel uit te werken om dit gat tussen beleid en praktijk te dichten en daarbij onder andere te kijken naar een vorm van voorwaardelijk verblijf en een door de rechter te bepalen meldplicht;\nverzoekt het kabinet daarnaast om de Kamer hierover voor de zomer van 2024 te informeren,\nen gaat over tot de orde van de dag.\nPodt\nKoekkoek",
  "content_char_count": 1184,
  "source": {
    "document_id": "3ab6b840-d4dd-4c21-a040-d4d27683bb72",
    "document_nummer": "2024D01066",
    "document_soort": "Motie",
    "publication_id": "34294424-cccd-45a9-8190-9a4e96ea10fa",
    "publication_content_type": "application/xml",
    "publication_length": 2629,
    "cached": false,
    "binary_path": "bronmateriaal-onbewerkt\\cache\\document_publications\\34294424-cccd-45a9-8190-9a4e96ea10fa.xml"
  },
  "issues": []
}