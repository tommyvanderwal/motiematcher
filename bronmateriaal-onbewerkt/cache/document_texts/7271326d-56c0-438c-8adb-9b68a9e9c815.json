{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n959\nMOTIE VAN HET LID VAN BAARLE\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat de Minister Syrië in brede zin als veilig genoeg heeft verklaard naar aanleiding van het ambtsbericht om het landenbeleid aan te passen;\noverwegende dat de Minister zelf erkent in zijn brief naar de Kamer dat de positieve ontwikkelingen in Syrië nog niet van ingrijpende en blijvende aard zijn en dat de situatie nog niet voldoende bestendig is om over te gaan tot herbeoordeling van bestaande verblijfsvergunningen;\noverwegende dat organisaties als de UNHCR en VluchtelingenWerk waarschuwen voor aanhoudend geweld en instabiliteit in Syrië;\nverzoekt de Minister zich te onthouden van het doorvoeren van beleidswijzigingen met betrekking tot de beoordeling van nieuwe aanvragen of lopende procedures van Syrische vluchtelingen, nu er geen sprake is van daadwerkelijke zekerheid over de veiligheidssituatie in Syrië,\nen gaat over tot de orde van de dag.\nVan Baarle",
  "content_char_count": 1066,
  "source": {
    "document_id": "07771fdf-e942-4e1b-a4c0-3b04c902ad77",
    "document_nummer": "2025D27285",
    "document_soort": "Motie",
    "publication_id": "7271326d-56c0-438c-8adb-9b68a9e9c815",
    "publication_content_type": "application/xml",
    "publication_length": 4617,
    "cached": false,
    "binary_path": "bronmateriaal-onbewerkt\\cache\\document_publications\\7271326d-56c0-438c-8adb-9b68a9e9c815.xml"
  },
  "issues": []
}