{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1416\nMOTIE VAN HET LID VERMEER\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\noverwegende dat geld eerst verdiend moet worden en dat dit voor Nederland zal moeten komen uit verhoging van de arbeidsproductiviteit;\noverwegende dat verbetering van de productiviteit volgt uit slimme inzet van technologie en dat die op het moment in Europa te moeilijk wordt gemaakt door alle digitale wetten;\noverwegende dat er een zogenaamde «digitale simplificatie»-Omnibus in aantocht is die verbetering moet brengen;\nverzoekt het kabinet de komende weken richting de Europese Commissie een actieve rol te spelen in het proces naar een Omnibuswet voor digitaal die niet alleen versimpelt maar daadwerkelijk hervormt, en hierbij expliciet de risicogebaseerde aanpak terugbrengt en innovatie stimuleert;\nverzoekt het kabinet zorg te dragen dat hierin niet enkel de AI Act, maar ook de AVG expliciet wordt meegenomen,\nen gaat over tot de orde van de dag.\nVermeer",
  "content_char_count": 1117,
  "source": {
    "document_id": "d8556a83-473e-42ba-9ba6-38db8bbf5090",
    "document_nummer": "2025D42262",
    "document_soort": "Motie",
    "publication_id": "285fc677-c8a6-4460-9e58-32e677b2024f",
    "publication_content_type": "application/xml",
    "publication_length": 4739,
    "cached": false,
    "binary_path": "bronmateriaal-onbewerkt\\cache\\document_publications\\285fc677-c8a6-4460-9e58-32e677b2024f.xml"
  },
  "issues": []
}