{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVII\nVaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024\nNr.\n28\nMOTIE VAN DE LEDEN BEMENGA EN HIRSCH\nVoorgesteld\n31 januari 2024\nDe Kamer,\ngehoord de beraadslaging,\noverwegende dat de humanitaire situatie in Gaza catastrofaal is, 2,2 miljoen Palestijnen in grote mate afhankelijk zijn van de (voedsel)hulp van UNRWA en nog eens bijna 4 miljoen Palestijnse vluchtelingen in andere landen onder de bescherming van UNRWA vallen;\nconstaterende dat na de verdenking van betrokkenheid van twaalf UNRWA-werknemers bij de terreuraanval van 7 oktober direct maatregelen zijn genomen bestaande uit ontslag, aangifte en het onmiddellijk instellen van een onafhankelijk onderzoek;\noverwegende dat volgens het Internationaal Gerechtshof alles moet worden gedaan om genocide te voorkomen, onder andere door de humanitaire situatie in Gaza te verbeteren;\nverzoekt de regering het VN-onderzoek naar de UNRWA -medewerkers nauwlettend te volgen en de Kamer hierover te informeren;\nverzoekt de regering om het besluit omtrent de toekomstige financiering van UNRWA ongedaan te maken en zolang het onderzoek loopt verzoeken van UNRWA per geval te beoordelen en niet bij voorbaat af te wijzen en daarbij het gebrek aan alternatieven mee te wegen,\nen gaat over tot de orde van de dag.\nBamenga\nHirsch",
  "content_char_count": 1417,
  "source": {
    "document_id": "b1c6037c-d61b-4f67-b718-0e1d203a3c52",
    "document_nummer": "2024D03459",
    "document_soort": "Motie",
    "publication_id": "c76fb029-a834-40af-b1b1-59199b970762",
    "publication_content_type": "application/xml",
    "publication_length": 2918,
    "cached": false,
    "binary_path": "bronmateriaal-onbewerkt\\cache\\document_publications\\c76fb029-a834-40af-b1b1-59199b970762.xml"
  },
  "issues": []
}