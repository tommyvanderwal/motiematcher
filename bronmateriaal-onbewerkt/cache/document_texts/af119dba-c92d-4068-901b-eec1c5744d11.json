{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n23\nMOTIE VAN HET LID KOUWENHOVEN C.S.\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat het huidige toeslagenstelsel nog altijd leidt tot grote onzekerheid, hoge terugvorderingen en problematische schulden, waardoor veel mensen ernstig in de knel komen;\nconstaterende dat het stelsel op korte termijn niet kan worden afgeschaft en we voorlopig nog zijn aangewezen op het gebruik van toeslagen;\noverwegende dat er brede politieke en maatschappelijke steun is voor een fundamentele hervorming van het stelsel, maar dat de voortgang van deze hervorming ernstig achterblijft bij de urgentie van de situatie;\nverzoekt de regering om ondanks de demissionaire status van het kabinet uiterlijk voor het zomerreces zowel de toegezegde brief over de hervormingsagenda van het belasting- en toeslagenstelsel als de brief over proactieve dienstverlening vanuit het Ministerie van SZW aan de Kamer te sturen, en daarin concrete en fundamentele beleidskeuzes en uitgewerkte scenario's op te nemen die aantoonbaar bijdragen aan het structureel terugdringen van de noodzaak tot het gebruik van toeslagen, het verminderen van de complexiteit voor burgers, en het vergroten van inkomenszekerheid en daarmee de bestaanszekerheid,\nen gaat over tot de orde van de dag.\nKouwenhoven\nVijlbrief\nInge van Dijk\nGrinwis",
  "content_char_count": 1412,
  "source": {
    "document_id": "4b1a0698-9131-48b1-9351-4de2cbd5aae1",
    "document_nummer": "2025D27465",
    "document_soort": "Motie",
    "publication_id": "af119dba-c92d-4068-901b-eec1c5744d11",
    "publication_content_type": "application/xml",
    "publication_length": 5418,
    "cached": false,
    "binary_path": "bronmateriaal-onbewerkt\\cache\\document_publications\\af119dba-c92d-4068-901b-eec1c5744d11.xml"
  },
  "issues": []
}