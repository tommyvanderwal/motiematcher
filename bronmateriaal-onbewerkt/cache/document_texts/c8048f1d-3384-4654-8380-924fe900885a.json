{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3362\nMOTIE VAN DE LEDEN DIEDERIK VAN DIJK EN PODT\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat COA andere uitgangspunten hanteert voor kleinschalige opvanglocaties en gemeenten daardoor tegen knelpunten aanlopen, zoals het organiseren van zorg;\noverwegende dat kleinschalige opvang vele malen goedkoper is dan peperdure crisisnoodopvang, op meer draagvlak en draagkracht bij gemeenten kan rekenen en de integratie van nieuwkomers bevordert;\nverzoekt de regering in overleg met COA en VNG een plan uit te werken voor het duurzaam en actief stimuleren van kleinschalige opvangvoorzieningen en het wegnemen van obstakels hiervoor, en de uitwerking toe te sturen aan de Kamer,\nen gaat over tot de orde van de dag.\nDiederik van Dijk\nPodt",
  "content_char_count": 872,
  "source": {
    "document_id": "ebdbdcdd-df39-4d26-b7a6-9002f2cff2f8",
    "document_nummer": "2025D05859",
    "document_soort": "Motie",
    "publication_id": "c8048f1d-3384-4654-8380-924fe900885a",
    "publication_content_type": "application/xml",
    "publication_length": 2276,
    "cached": false,
    "binary_path": "bronmateriaal-onbewerkt\\cache\\document_publications\\c8048f1d-3384-4654-8380-924fe900885a.xml"
  },
  "issues": []
}