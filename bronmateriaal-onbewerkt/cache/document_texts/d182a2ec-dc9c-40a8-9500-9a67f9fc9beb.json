{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 383\nRegelgeving Ruimtelijke Ordening en Milieu\nNr.\n431\nMOTIE VAN HET LID WINGELAAR C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat er conform de motie-Wingelaar/Gabriëls onderzocht wordt of bodemregelgeving aangescherpt moet worden ten aanzien van het gebruik van Beaumix;\noverwegende dat er grote zorgen zijn over de voorgenomen toepassing van Beaumix bij de verbreding van de A2 in Limburg, met name rondom het grondwaterbeschermingsgebied in Roosteren en Susteren;\noverwegende dat de Staatssecretaris blijft volhouden dat Beaumix veilig toegepast kan worden zolang het onderzoek niet anders concludeert;\nverzoekt de regering te voorkomen dat Beaumix toegepast wordt bij de verbreding van de A2 zolang het onderzoek naar Beaumix loopt,\nen gaat over tot de orde van de dag.\nWingelaar\nGabriëls\nKostić\nBamenga",
  "content_char_count": 917,
  "source": {
    "document_id": "8987bac5-9178-46a7-9625-884e4f5fa631",
    "document_nummer": "2025D24576",
    "document_soort": "Motie",
    "publication_id": "d182a2ec-dc9c-40a8-9500-9a67f9fc9beb",
    "publication_content_type": "application/xml",
    "publication_length": 5014,
    "cached": false,
    "binary_path": "bronmateriaal-onbewerkt\\cache\\document_publications\\d182a2ec-dc9c-40a8-9500-9a67f9fc9beb.xml"
  },
  "issues": []
}