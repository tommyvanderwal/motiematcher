{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n753\nMOTIE VAN HET LID VAN DER WERF\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat politieagenten, brandweer, ambulancepersoneel en andere hulpverleners tijdens de jaarwisseling op grote schaal te maken krijgen met geweld, intimidatie en bedreiging;\nconstaterende dat hulpverleners door dit geweld soms kampen met blijvende lichamelijke problemen;\noverwegende dat onze hulpverleners, die zich keihard inzetten om anderen te helpen, in ieder geval voldoende materiaal moeten krijgen om zich te kunnen beschermen tegen het geweld tijdens de jaarwisseling;\nverzoekt de regering op korte termijn, in ieder geval voor de volgende jaarwisseling, voldoende gehoorbescherming en veiligheidshelmen aan te bieden aan politieagenten en hulpverleners,\nen gaat over tot de orde van de dag.\nVan der Werf",
  "content_char_count": 935,
  "source": {
    "document_id": "77b25cfd-2396-46dd-8234-bd11df4ad51c",
    "document_nummer": "2025D03211",
    "document_soort": "Motie",
    "publication_id": "c0627b5f-cdae-4ae6-a001-f85d3aa13bbd",
    "publication_content_type": "application/xml",
    "publication_length": 2287,
    "cached": false,
    "binary_path": "bronmateriaal-onbewerkt\\cache\\document_publications\\c0627b5f-cdae-4ae6-a001-f85d3aa13bbd.xml"
  },
  "issues": []
}