{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n588\nMOTIE VAN HET LID BUSHOFF C.S.\nVoorgesteld\n19 december 2024\nDe Kamer,\ngehoord de beraadslaging,\nconstaterende dat met het aannemen van het amendement-Bontenbal c.s. (\n36 000 VIII, nr. 141\n, dekking 13a) er 165 miljoen bezuinigd moet worden op na- en bijscholing van zorgpersoneel;\noverwegende dat deze bezuinigingen in tijden van personeelskrapte in de zorg en gelet op de kwaliteit van zorg onverantwoord, onbedoeld en onwenselijk zijn;\noverwegende dat de Minister en het zorgveld aangeven dat binnen de subsidieregeling Strategisch opleiden medisch-specialistische zorg alleen verpleegkundigen uitzonderen conform de aangenomen motie-Vijlbrief c.s. niet mogelijk is en vraagt om bredere ruimte om tot een alternatieve invulling voor deze bezuiniging te komen;\nverzoekt de Minister van VWS niet te bezuinigen op bij- en nascholing van zorgpersoneel (amendement-Bontenbal c.s. (\n36 000 VIII, nr. 141\n, dekking 13a)) en in januari 2025 de Kamer alternatieve dekking voor te leggen, zodat de bezuiniging op de subsidieregeling Strategisch opleiden medisch-specialistische zorg geschrapt wordt,\nen gaat over tot de orde van de dag.\nBushoff\nDobbe\nDassen\nEl Abassi\nKostiÄ‡",
  "content_char_count": 1297,
  "source": {
    "document_id": "d26f3f10-9b5f-4798-a2b5-8b104753915f",
    "document_nummer": "2024D51528",
    "document_soort": "Motie",
    "publication_id": "7dbde70a-3528-4e50-a12e-7f20f45811ab",
    "publication_content_type": "application/xml",
    "publication_length": 2946,
    "cached": false,
    "binary_path": "bronmateriaal-onbewerkt\\cache\\document_publications\\7dbde70a-3528-4e50-a12e-7f20f45811ab.xml"
  },
  "issues": []
}