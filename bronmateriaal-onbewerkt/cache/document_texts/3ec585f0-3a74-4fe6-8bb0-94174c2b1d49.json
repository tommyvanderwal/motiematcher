{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n76\nMOTIE VAN DE LEDEN SIX DIJKSTRA EN CEDER\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\noverwegende dat de recente, afschuwelijke antisemitische geweldplegingen in Amsterdam aangewakkerd en gecoördineerd werden via Telegram, waarbij volgens de burgemeester van Amsterdam gesproken werd over «Jodenjacht»;\noverwegende dat, hoewel er sinds korte tijd enige verbetering is, Telegram zich frequent onttrekt aan rechtshandhaving en daarmee veel ruimte biedt aan criminele activiteiten en online opruiing;\nroept de regering op zich met hoge prioriteit nationaal en internationaal in te spannen om Telegram zich te laten houden aan al zijn wettelijke verplichtingen om tegen illegale inhoud op te treden,\nen gaat over tot de orde van de dag.\nSix Dijkstra\nCeder",
  "content_char_count": 1021,
  "source": {
    "document_id": "f4f4e000-a33a-45e1-9408-c07e8bcde3f9",
    "document_nummer": "2024D43178",
    "document_soort": "Motie",
    "publication_id": "3ec585f0-3a74-4fe6-8bb0-94174c2b1d49",
    "publication_content_type": "application/xml",
    "publication_length": 2481,
    "cached": false,
    "binary_path": "bronmateriaal-onbewerkt\\cache\\document_publications\\3ec585f0-3a74-4fe6-8bb0-94174c2b1d49.xml"
  },
  "issues": []
}