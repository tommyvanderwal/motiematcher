{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n45\nMOTIE VAN HET LID VEDDER C.S.\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat de regering extra aandacht wil geven aan jonge boeren, zodat zij bedrijven kunnen overnemen of starten;\noverwegende dat het afromen van fosfaat- en dierrechten als jonge boeren een bedrijf overnemen of starten niet past bij dit voornemen;\noverwegende dat een uitzondering voor jonge boeren op de afroming bij overdracht van rechten weinig verschil zal maken op de totale mestproductie, maar wel het verschil kan maken of een jonge boer door kan of niet;\nverzoekt de regering jonge landbouwers (tot een leeftijd van 40 jaar) bij de eerstvolgende AMvB in het kader van de Meststoffenwet uit te zonderen van de afromingsplicht die geldt bij overgang van productierechten, zowel bij koop, lease als bedrijfsoverdracht,\nen gaat over tot de orde van de dag.\nVedder\nGrinwis\nFlach",
  "content_char_count": 1137,
  "source": {
    "document_id": "384f3739-a6db-4b85-97a6-0765f7e3c1bd",
    "document_nummer": "2024D39241",
    "document_soort": "Motie",
    "publication_id": "05a39d9a-f150-4ec7-b234-8de5170a89a2",
    "publication_content_type": "application/xml",
    "publication_length": 2638,
    "cached": false,
    "binary_path": "bronmateriaal-onbewerkt\\cache\\document_publications\\05a39d9a-f150-4ec7-b234-8de5170a89a2.xml"
  },
  "issues": []
}