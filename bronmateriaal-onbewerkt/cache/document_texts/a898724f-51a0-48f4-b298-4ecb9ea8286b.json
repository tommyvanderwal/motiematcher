{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1368\nMOTIE VAN HET LID PETER DE GROOT\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat Nederland ten minste 1.500 recreatieparken heeft;\nconstaterende dat een deel van de recreatieparken geen recreatieve functie op het park heeft, maar kan worden gezien als een verzameling van huizen en in potentie een woonwijk betreft;\noverwegende dat er in 2024 een inventarisatie is gedaan naar het transformatiepotentieel;\noverwegende dat de instructieregel voor een persoonsgebonden gedoogbeschikking in consulatie is;\nverzoekt de regering om landelijke regie te nemen in het opzetten van een zorgvuldig transformatieproces van deze recreatiewoningen;\nverzoekt de regering om deze landelijke regie zo vorm te geven, in bijvoorbeeld een instructieregel, dat gemeenten zich aan de regels van zorgvuldige transformatie moeten houden en er geen willekeur ontstaat,\nen gaat over tot de orde van de dag.\nPeter de Groot",
  "content_char_count": 1048,
  "source": {
    "document_id": "646d97b4-3621-46a7-8036-55a6adc8ca8f",
    "document_nummer": "2025D29817",
    "document_soort": "Motie",
    "publication_id": "a898724f-51a0-48f4-b298-4ecb9ea8286b",
    "publication_content_type": "application/xml",
    "publication_length": 4683,
    "cached": false,
    "binary_path": "bronmateriaal-onbewerkt\\cache\\document_publications\\a898724f-51a0-48f4-b298-4ecb9ea8286b.xml"
  },
  "issues": []
}