{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 477\nGeneesmiddelenbeleid\nNr.\n876\nMOTIE VAN HET LID TIELEN C.S.\nVoorgesteld\n7 maart 2024\nDe Kamer,\ngehoord de beraadslaging,\nconstaterende dat de regering maatregelen heeft gepresenteerd om strategische onafhankelijkheid op het gebied van genees- en hulpmiddelen vorm te geven en geneesmiddelentekorten tegen te gaan;\nvan mening dat een «Nationale apothekerskast» in de vorm van een alomvattende, samenhangende strategie koersvastheid biedt voor de toekomst en duidelijkheid voor patiënt en zorgveld;\nverzoekt de regering om binnen de bestaande plannen tot een breedgedragen samenhangende strategie te komen met aandacht voor:\n•\nde risico's van, en op toekomstige medicijntekorten;\n•\nde strategische onafhankelijkheid en het vestigingsklimaat van Nederland en Europa;\n•\nhet potentieel van stand-byproductiecapaciteit op het gebied van genees- en hulpmiddelen in Nederland, en een voorstel te doen voor een informatieplicht bij tekorten;\n•\neen evenwichtiger preferentiebeleid met onder meer de mogelijkheid om een tweede preferente aanbieder aan te wijzen in geval van tekorten,\nen gaat over tot de orde van de dag.\nTielen\nPaulusma\nBushoff",
  "content_char_count": 1211,
  "source": {
    "document_id": "78169632-b166-4285-8021-07f75fecf7ee",
    "document_nummer": "2024D08857",
    "document_soort": "Motie",
    "publication_id": "a28935a6-8333-4150-afb0-0166486fdbdd",
    "publication_content_type": "application/xml",
    "publication_length": 3127,
    "cached": false,
    "binary_path": "bronmateriaal-onbewerkt\\cache\\document_publications\\a28935a6-8333-4150-afb0-0166486fdbdd.xml"
  },
  "issues": []
}