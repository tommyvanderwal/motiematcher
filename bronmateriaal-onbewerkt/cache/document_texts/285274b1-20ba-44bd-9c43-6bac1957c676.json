{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nVoorjaarsnota 2024\nNr.\n8\nMOTIE VAN DE LEDEN VERMEER EN TUINMAN\nVoorgesteld\n4 juni 2024\nDe Kamer,\ngehoord de beraadslaging,\nconstaterende dat Oekraïne zich geconfronteerd ziet met grote materiële tekorten en westerse bondgenoten die aan industriële capaciteiten tekortschieten om aan deze behoefte te voldoen;\nconstaterende dat om Oekraïne duurzaam materieel te steunen, Nederland een industriële basis moet opbouwen;\nconstaterende dat initiatieven in Nederland op het gebied van productie van munitie, materieel en drones aanlopen tegen het gebrek aan meerjarige orders en zekerheid;\nverzoekt de regering om 400 miljoen van de Oekraïnesteun te gebruiken voor meerjarige orders bij de Nederlandse defensie-industrie op het gebied van kleinkalibermunitie, materieel en drones ten behoeve van Oekraïne en daarmee voldoende zekerheid te creëren om de productie in Nederland op te starten en uit te breiden,\nen gaat over tot de orde van de dag.\nVermeer\nTuinman",
  "content_char_count": 1033,
  "source": {
    "document_id": "48a37f88-46c4-48f5-bf2b-e03251fc2788",
    "document_nummer": "2024D23049",
    "document_soort": "Motie",
    "publication_id": "285274b1-20ba-44bd-9c43-6bac1957c676",
    "publication_content_type": "application/xml",
    "publication_length": 2514,
    "cached": false,
    "binary_path": "bronmateriaal-onbewerkt\\cache\\document_publications\\285274b1-20ba-44bd-9c43-6bac1957c676.xml"
  },
  "issues": []
}