{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n111\nMOTIE VAN DE LEDEN VAN NISPEN EN TSEGGAI\nVoorgesteld\n3 april 2025\nDe Kamer,\ngehoord de beraadslaging,\noverwegende dat er erkenning is voor het feit dat interlandelijk geadopteerden die dat wensen hulp en steun nodig hebben en dat er een verantwoordelijkheid rust op de Staat vanwege de manier waarop adoptie jarenlang is georganiseerd;\noverwegende dat sommige interlandelijk geadopteerden behoefte hebben (delen van) hun oorspronkelijke identiteit te achterhalen en te herstellen, zoals verificatie in het land van herkomst van de gegevens in het dossier, herstel van contact met de oorspronkelijke ouders, voor- en achternaamswijziging en herstel van nationaliteit of geboorteakte, maar dit een moeizaam en kostbaar proces is;\nverzoekt de regering te bezien of en hoe het mogelijk gemaakt kan worden dat biologische ouders op de geboorteakte opgenomen worden zonder de adoptieouders daarvan te moeten verwijderen;\nverzoekt de regering voortgang te maken met het vereenvoudigen van de procedure voor identiteitsherstel en dit zo veel mogelijk via één procedurele route en kosteloos mogelijk te maken voor interlandelijk geadopteerden die daar behoefte aan hebben,\nen gaat over tot de orde van de dag.\nVan Nispen\nTseggai",
  "content_char_count": 1331,
  "source": {
    "document_id": "fcaf9173-46fe-4f88-a5ac-e55332c7c271",
    "document_nummer": "2025D14842",
    "document_soort": "Motie",
    "publication_id": "0ee21384-33ac-434b-a3bc-2e04ba3ecbb6",
    "publication_content_type": "application/xml",
    "publication_length": 2757,
    "cached": false,
    "binary_path": "bronmateriaal-onbewerkt\\cache\\document_publications\\0ee21384-33ac-434b-a3bc-2e04ba3ecbb6.xml"
  },
  "issues": []
}