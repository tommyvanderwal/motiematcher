{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n925\nMOTIE VAN HET LID CLAASSEN\nVoorgesteld\n21 mei 2025\nDe Kamer,\ngehoord de beraadslaging,\noverwegende dat Parkstad kampt met de laagste SES-waarde van Nederland, vergrijzing en gezondheidsproblemen, wat acute zorg in Heerlen essentieel maakt;\noverwegende dat Zuyderland Heerlen momenteel cruciale acute zorg (SEH-, ic- en geboortezorg) biedt, maar dat bij afschaling van acute zorg en geboortezorg dit leidt tot langere reistijden en zorgmijding;\nconstaterende dat Zuyderland acute zorg in Heerlen wil afschalen vanaf 2030;\nverzoekt de regering een aanwijzing ex artikel 7 Wet marktordening gezondheidszorg voor te bereiden en zo snel mogelijk uit te voeren met als doel de acute zorg en geboortezorg in Heerlen te behouden en tijdens de voorbereiding een moratorium in te stellen op afschaling van acute zorg en geboortezorg in Heerlen,\nen gaat over tot de orde van de dag.\nClaassen",
  "content_char_count": 985,
  "source": {
    "document_id": "10c439a4-a711-44cb-abe5-f3efce35efec",
    "document_nummer": "2025D22841",
    "document_soort": "Motie",
    "publication_id": "79d4ef6e-c041-4981-8ba8-47d385d54d35",
    "publication_content_type": "application/xml",
    "publication_length": 4465,
    "cached": false,
    "binary_path": "bronmateriaal-onbewerkt\\cache\\document_publications\\79d4ef6e-c041-4981-8ba8-47d385d54d35.xml"
  },
  "issues": []
}