{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n369\nMOTIE VAN HET LID BOUTKAN\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat elke lidstaat de Richtlijn single-use plastics (SUP) anders interpreteert;\nconstaterende dat Nederland de Richtlijn single-use plastics veel strenger interpreteert dan andere EU-lidstaten;\noverwegende dat door een veel strengere interpretatie van de Richtlijn single-use plastics de Nederlandse maakindustrie op een onnodige achterstand wordt gezet;\noverwegende dat er een Speciaal Regeringsvertegenwoordiger Circulaire Economie is benoemd, die als liaison dient te fungeren tussen de overheid, het bedrijfsleven en maatschappelijke organisaties, met als doel om bij te dragen aan het optimaal realiseren van een circulaire economie;\nverzoekt de regering om, eventueel in samenwerking met de Speciaal Regeringsvertegenwoordiger Circulaire Economie, te onderzoeken waar andere EU-lidstaten de Richtlijn single-use plastics minder streng interpreteren dan Nederland, om een ongelijk speelveld te voorkomen,\nen gaat over tot de orde van de dag.\nBoutkan",
  "content_char_count": 1173,
  "source": {
    "document_id": "5fe1a4a2-d84e-4e87-aebb-7691f2c0d601",
    "document_nummer": "2025D24567",
    "document_soort": "Motie",
    "publication_id": "db861273-1c1f-416f-8fd6-cde411feba28",
    "publication_content_type": "application/xml",
    "publication_length": 4906,
    "cached": false,
    "binary_path": "bronmateriaal-onbewerkt\\cache\\document_publications\\db861273-1c1f-416f-8fd6-cde411feba28.xml"
  },
  "issues": []
}