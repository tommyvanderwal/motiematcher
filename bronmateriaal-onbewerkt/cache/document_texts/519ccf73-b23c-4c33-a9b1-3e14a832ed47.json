{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n808\nMOTIE VAN HET LID OUWEHAND\nVoorgesteld\n25 september 2025\nDe Kamer,\ngehoord de beraadslaging,\noverwegende dat de Kamer een motie heeft aangenomen die de regering verzoekt om ook in Nederland antifa als terroristische organisatie aan te merken;\noverwegende dat antifa geen organisatie is, maar een parapluterm voor linkse activisten en dat uit het dreigingsbeeld van de NCTV vanuit deze hoek geen terroristische dreiging blijkt;\noverwegende dat in een democratische rechtsstaat het niet aan de politiek is om een organisatie als terroristisch te bestempelen en dat het kabinet ook al meerdere malen heeft aangegeven dat dit niet aan de politiek is;\noverwegende dat de rellen in Den Haag hebben aangetoond dat het van groot belang is dat de Kamer zich glashelder uitspreekt tegen fascisme, rechts-extremisme en antisemitisme;\nverzoekt de regering geen uitvoering te geven aan de aangenomen motie op stuk\n36 800, nr. 47\n,\nen gaat over tot de orde van de dag.\nOuwehand",
  "content_char_count": 1079,
  "source": {
    "document_id": "a934c93f-4559-4e6d-820e-4242af8c4a51",
    "document_nummer": "2025D41726",
    "document_soort": "Motie",
    "publication_id": "519ccf73-b23c-4c33-a9b1-3e14a832ed47",
    "publication_content_type": "application/xml",
    "publication_length": 4804,
    "cached": false,
    "binary_path": "bronmateriaal-onbewerkt\\cache\\document_publications\\519ccf73-b23c-4c33-a9b1-3e14a832ed47.xml"
  },
  "issues": []
}