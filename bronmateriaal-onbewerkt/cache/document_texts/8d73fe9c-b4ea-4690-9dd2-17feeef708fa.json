{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n49\nMOTIE VAN HET LID VAN DER PLAS\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat het kabinet, indien de meerderheid van de Kamer hierom vraagt, een onderzoek gaat doen naar de haalbaarheid en effectiviteit van het onvruchtbaar maken van wolven;\noverwegende dat je een wolvin twee keer moet raken met een pauze van drie weken en binnen zes weken tijd en je dus veel geduld én geluk moet hebben een wolvin te treffen;\noverwegende dat er 80% kans is dat een wolvin onvruchtbaar wordt;\noverwegende dat een onvruchtbaarheidsvaccin elk jaar moet worden toegediend en de onvruchtbaar makende hormonen terecht kunnen komen in de bossen, via de uitwerpselen van de wolf;\noverwegende dat het verboden is om de rust van wolven in het wild opzettelijk te verstoren;\noverwegende dat een wolf een roofdier is en blijft en behalve koeien, schapen en paarden ook mensen heeft belaagd en een kind zelfs heeft gebeten;\nverzoekt de regering in het onderzoek nadrukkelijk de te vragen kosten, de uitvoerbaarheid, de milieueffecten van hormonen die terechtkomen in de natuur, het gedrag bij de populatie wolven en de veiligheid van mensen die in de bossen recreëren mee te nemen,\nen gaat over tot de orde van de dag.\nVan der Plas",
  "content_char_count": 1493,
  "source": {
    "document_id": "a6714bd7-bbfd-4598-b7d1-f19c3fac08a2",
    "document_nummer": "2024D39250",
    "document_soort": "Motie",
    "publication_id": "8d73fe9c-b4ea-4690-9dd2-17feeef708fa",
    "publication_content_type": "application/xml",
    "publication_length": 2964,
    "cached": false,
    "binary_path": "bronmateriaal-onbewerkt\\cache\\document_publications\\8d73fe9c-b4ea-4690-9dd2-17feeef708fa.xml"
  },
  "issues": []
}