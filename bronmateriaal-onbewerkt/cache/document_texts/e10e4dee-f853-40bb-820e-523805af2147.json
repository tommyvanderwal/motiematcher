{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1168\nMOTIE VAN HET LID PIERIK\nVoorgesteld\n19 februari 2025\nDe Kamer,\ngehoord de beraadslaging,\nconstaterende dat de verkeersveiligheid op de N36 en N50 nog steeds onvoldoende is en dat er op deze wegen regelmatig ernstige en dodelijke ongevallen plaatsvinden;\noverwegende dat fysieke rijbaanscheiding en aanvullende veiligheidsmaatregelen bewezen effectieve maatregelen zijn om het aantal ongevallen te verminderen;\noverwegende dat eerdere stappen tot verbetering van de verkeersveiligheid op delen van deze wegen nog niet voldoende zijn voor een structurele oplossing;\nverzoekt de regering te onderzoeken hoe en op welke manier op de gehele N50 (Kampen-Ramspol) en de gehele N36 (Wierden-Ommen) de rijbanen veiliger gemaakt kunnen worden, en hiervoor concrete plannen en ook een tijdspad op te stellen;\nverzoekt de regering de Kamer hierover uiterlijk in het tweede kwartaal van 2025 te informeren,\nen gaat over tot de orde van de dag.\nPierik",
  "content_char_count": 1056,
  "source": {
    "document_id": "330cd663-d41d-4e67-af3d-777915281f05",
    "document_nummer": "2025D07107",
    "document_soort": "Motie",
    "publication_id": "e10e4dee-f853-40bb-820e-523805af2147",
    "publication_content_type": "application/xml",
    "publication_length": 2430,
    "cached": false,
    "binary_path": "bronmateriaal-onbewerkt\\cache\\document_publications\\e10e4dee-f853-40bb-820e-523805af2147.xml"
  },
  "issues": []
}