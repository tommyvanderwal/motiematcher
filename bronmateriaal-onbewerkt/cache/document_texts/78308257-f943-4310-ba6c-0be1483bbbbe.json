{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 232\nVoetbalvandalisme\nNr.\n81\nMOTIE VAN HET LID VAN NISPEN\nVoorgesteld\n6 november 2024\nDe Kamer,\ngehoord de beraadslaging,\nconstaterende dat wangedrag op de voetbaltribunes en buiten de stadions een groot probleem blijft en het voetbalfeestje voor velen verstoort, waar de 99% echte supporters en de rest van de samenleving veel last van hebben;\nspreekt uit dat de relschoppers gericht en stevig aangepakt moeten worden maar collectieve straffen waarmee alle supporters gedupeerd worden niet rechtvaardig zijn;\nspreekt tevens uit dat een gastvrije ontvangst van voetbalsupporters en het terugdringen van beperkende maatregelen daar waar dat kan de voorkeur verdienen, omdat blijkt dat dit tot ander gedrag leidt;\nverzoekt de regering collectieve straffen zo veel mogelijk te beperken, maatregelen voor gastvrij voetbal juist te stimuleren, hierover in overleg te blijven met de gemeentes, KNVB, clubs en supporters, concrete ambities en doelstellingen te formuleren, en de Kamer hierover te informeren,\nen gaat over tot de orde van de dag.\nVan Nispen",
  "content_char_count": 1123,
  "source": {
    "document_id": "692c6fff-9131-4c0c-b090-9ee515218ee4",
    "document_nummer": "2024D42485",
    "document_soort": "Motie",
    "publication_id": "78308257-f943-4310-ba6c-0be1483bbbbe",
    "publication_content_type": "application/xml",
    "publication_length": 2474,
    "cached": false,
    "binary_path": "bronmateriaal-onbewerkt\\cache\\document_publications\\78308257-f943-4310-ba6c-0be1483bbbbe.xml"
  },
  "issues": []
}