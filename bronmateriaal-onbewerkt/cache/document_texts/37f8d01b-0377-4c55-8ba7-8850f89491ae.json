{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n944\nMOTIE VAN DE LEDEN LAHLAH EN EL ABASSI\nVoorgesteld\n11 april 2024\nDe Kamer,\ngehoord de beraadslaging,\nconstaterende dat de personeelstekorten in de gevangenissen ertoe leiden dat dag- of avondprogramma's voor gedetineerden incidenteel worden geschrapt;\noverwegende dat de spanningen onder gedetineerden hierdoor verder zullen oplopen en zullen leiden tot meer onveilige situaties in het gevangeniswezen;\noverwegende dat het versoberen van dagprogramma's het vakmanschap, werkplezier en de veiligheid van personeel ondermijnt, met naar verwachting hoger ziekteverzuim en vertrek van personeel tot gevolg;\nconstaterende dat het versoberen van dagprogramma's de personeelstekorten daarmee zelfs kunnen verergeren;\nverzoekt de regering om te bezien onder welke voorwaarden het eerder verlenen van re-integratieverlof voor extramurale arbeid kan worden ingezet als alternatief voor het versoberen van dagprogramma's, en de Kamer daar voor de zomer van 2024 over te rapporteren,\nen gaat over tot de orde van de dag.\nLahlah\nEl Abassi",
  "content_char_count": 1135,
  "source": {
    "document_id": "c7945119-f048-495f-b74b-bcc2fc1899ee",
    "document_nummer": "2024D14698",
    "document_soort": "Motie",
    "publication_id": "37f8d01b-0377-4c55-8ba7-8850f89491ae",
    "publication_content_type": "application/xml",
    "publication_length": 2581,
    "cached": false,
    "binary_path": "bronmateriaal-onbewerkt\\cache\\document_publications\\37f8d01b-0377-4c55-8ba7-8850f89491ae.xml"
  },
  "issues": []
}