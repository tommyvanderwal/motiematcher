{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n860\nMOTIE VAN DE LEDEN AUKJE DE VRIES EN GRINWIS\nVoorgesteld tijdens het notaoverleg van\n26 juni 2025\nDe Kamer,\ngehoord de beraadslaging,\nconstaterende dat voor de diepte en breedte van de vaargeul wordt verwezen naar het Nationaal Water Programma 2022–2027, terwijl de concessie loopt vanaf 2029;\nconstaterende dat het kabinet voor de financiële transparantie van de rederijen wil aansluiten bij de huidige praktijk en dat dit volstrekt onvoldoende is;\nconstaterende dat het nogal wat uitmaakt hoelang de vaartijd is, maar ook hoeveel capaciteit er op een afvaart beschikbaar is;\nconstaterende dat het Waddengebied een bijzonder gebied is en het hier totaal anders is dan de veerdiensten in bijvoorbeeld Noorwegen en Griekenland;\nconstaterende dat het overdragen van alle onderhoud aan de walinstallaties en haveninrichtingen in het bezit van het Rijk zorgt voor hogere kosten dan wel een verschraling van de dienstverlening;\nverzoekt het kabinet in het programma van eisen en de concessie nadere verplichtingen op te nemen over transparantie, de diepte en breedte van de vaargeul, de vaartijden en de vlootcapaciteit;\nverzoekt het kabinet om «ervaring met veerdiensten in een gebied zoals de Wadden» mee te nemen in de aanbesteding en de gunningscriteria, en om de bestaande onderhoudsbudgetten voor het onderhoud voor de wal- en haveninrichting mee over te dragen aan de rederij,\nen gaat over tot de orde van de dag.\nAukje de Vries\nGrinwis",
  "content_char_count": 1541,
  "source": {
    "document_id": "ef1f83a7-143c-424d-b52e-ef0581aede1f",
    "document_nummer": "2025D30351",
    "document_soort": "Motie",
    "publication_id": "09e312a7-f9e9-4953-9acd-64182d8897e9",
    "publication_content_type": "application/xml",
    "publication_length": 5282,
    "cached": false,
    "binary_path": "bronmateriaal-onbewerkt\\cache\\document_publications\\09e312a7-f9e9-4953-9acd-64182d8897e9.xml"
  },
  "issues": []
}