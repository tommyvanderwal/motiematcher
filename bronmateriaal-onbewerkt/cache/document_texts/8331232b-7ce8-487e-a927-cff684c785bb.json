{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2033\nMOTIE VAN HET LID BREKELMANS C.S\nVoorgesteld\n14 maart 2024\nDe Kamer,\ngehoord de beraadslaging,\noverwegende dat Rusland de militaire productie substantieel heeft opgeschaald en hiermee op korte termijn een kwantitatief overwicht lijkt te houden;\noverwegende dat de Amerikaanse steun aan Oekraïne in de nabije toekomst geen zekerheid meer is maar een onzekerheid;\noverwegende dat Oekraïne zicht nodig heeft op een winnende strategie om het moreel hoog te houden en om verdeeldheid in het Westen te voorkomen;\nvan mening dat Europese landen een militair plan moeten maken, gericht op het substantieel opschalen van de militaire productie in Europese landen, dat Oekraïne in staat stelt om weer reëel perspectief te krijgen op een overwinning;\nverzoekt de regering om een aanjagersrol te vervullen in een plan voor de opschaling van militaire productie in Europese landen, dat Oekraïne in staat stelt om binnen twee jaar de overhand te krijgen;\nverzoekt de regering ervoor te zorgen dat Nederland hier ook substantieel aan bijdraagt, door de productie van militaire (hulp)middelen in Nederland op te schalen,\nen gaat over tot de orde van de dag.\nBrekelmans\nBoswijk\nVeldkamp\nPiri\nDassen\nPaternotte\nBikker",
  "content_char_count": 1305,
  "source": {
    "document_id": "ac0de2f4-87fb-42ff-abdb-68fbe640724e",
    "document_nummer": "2024D10056",
    "document_soort": "Motie",
    "publication_id": "8331232b-7ce8-487e-a927-cff684c785bb",
    "publication_content_type": "application/xml",
    "publication_length": 2926,
    "cached": false,
    "binary_path": "bronmateriaal-onbewerkt\\cache\\document_publications\\8331232b-7ce8-487e-a927-cff684c785bb.xml"
  },
  "issues": []
}