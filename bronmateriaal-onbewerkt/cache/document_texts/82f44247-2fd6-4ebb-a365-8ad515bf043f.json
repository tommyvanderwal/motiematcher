{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1278\nMOTIE VAN HET LID PETER DE GROOT\nVoorgesteld\n12 februari 2025\nDe Kamer,\ngehoord de beraadslaging,\noverwegende dat veel mensen in de knel komen bij het vinden van een betaalbare woning;\noverwegende dat de komende jaren 981.000 woningen moeten worden gebouwd;\nconstaterende dat we de woningbouwproductie moeten versnellen;\nconstaterende dat buitenstedelijk bouwen sneller en goedkoper is dan binnenstedelijk bouwen;\nverzoekt de regering met een lijst van nieuwe buitenstedelijke doorbraaklocaties voor na 2030 te komen;\nverzoekt de regering deze lijst voor de zomer van 2025 met de Tweede Kamer te delen,\nen gaat over tot de orde van de dag.\nPeter de Groot",
  "content_char_count": 775,
  "source": {
    "document_id": "86beeeb2-0200-4f67-9c97-c1b7f87a75a0",
    "document_nummer": "2025D06048",
    "document_soort": "Motie",
    "publication_id": "82f44247-2fd6-4ebb-a365-8ad515bf043f",
    "publication_content_type": "application/xml",
    "publication_length": 2170,
    "cached": false,
    "binary_path": "bronmateriaal-onbewerkt\\cache\\document_publications\\82f44247-2fd6-4ebb-a365-8ad515bf043f.xml"
  },
  "issues": []
}