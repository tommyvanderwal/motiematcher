{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 509\nPalliatieve zorg\nNr.\n77\nMOTIE VAN DE LEDEN HERMANS EN PAULUSMA\nVoorgesteld\n29 mei 2024\nDe Kamer,\ngehoord de beraadslaging,\noverwegende dat bij 70% van de mensen die komen te overlijden, een noodzaak is voor palliatieve zorg en onderzoek onder zorgmedewerkers stelt dat twee derde zich onvoldoende geschoold acht op dit gebied;\noverwegende dat gebrek aan en vrijblijvendheid van scholing en aandacht voor palliatieve en levenseindezorg in de praktijk kan leiden tot het onvoldoende bespreken van wensen ten aanzien van het levenseinde, handelingsverlegenheid of onnodige overbehandeling, en daarmee verlies van kwaliteit van leven in de laatste levensfase;\nconstaterende dat het programma Optimaliseren Onderwijs Palliatieve Zorg verschillende aanbevelingen heeft gedaan om aandacht voor en de positie van palliatieve zorg in onderwijs en opleidingen beter te verankeren;\nverzoekt de Ministers van Volksgezondheid, Welzijn en Sport en van Onderwijs, Cultuur en Wetenschap om naar aanleiding van deze aanbevelingen met bestaande zorg- en artsenopleidingen en het werkveld te verkennen of en hoe binnen bestaande zorgopleidingen en scholing palliatieve en levenseindezorg een structurele plek kan krijgen, en de Kamer hierover na de zomer te informeren,\nen gaat over tot de orde van de dag.\nHermans\nPaulusma",
  "content_char_count": 1382,
  "source": {
    "document_id": "9b59256e-12ca-43a6-91f5-3ec8ba6d4ba7",
    "document_nummer": "2024D21724",
    "document_soort": "Motie",
    "publication_id": "d9808ec2-cd38-44ea-96f0-5daef5a26046",
    "publication_content_type": "application/xml",
    "publication_length": 2806,
    "cached": false,
    "binary_path": "bronmateriaal-onbewerkt\\cache\\document_publications\\d9808ec2-cd38-44ea-96f0-5daef5a26046.xml"
  },
  "issues": []
}