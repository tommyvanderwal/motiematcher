{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n811\nMOTIE VAN DE LEDEN BIKKERS EN CEDER\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de herziene consumentenrichtlijn (CCD2) nog niet in werking is getreden;\noverwegende dat het van belang is om bedrijven in aanloop naar CCD2 reeds aan te sporen tot maatschappelijk verantwoorde incassopraktijken;\nconstaterende dat inmiddels 28 partijen het Afsprakenkader Sociaal Incasseren hebben ondertekend, waarin zij zich committeren aan een nieuwe vorm van sociaal incasseren;\noverwegende dat «buy now, pay later»-dienstverleners (BNPL) vooralsnog geen partij zijn bij dit afsprakenkader;\nverzoekt de regering om in gesprek te gaan met BNPL-aanbieders om hen aan te sporen zich aan te sluiten bij het Afsprakenkader Sociaal Incasseren of een vergelijkbare norm te hanteren,\nen gaat over tot de orde van de dag.\nBikkers\nCeder",
  "content_char_count": 998,
  "source": {
    "document_id": "2681ec4b-023f-4b7f-9c97-f6efe8fe0dc9",
    "document_nummer": "2025D28883",
    "document_soort": "Motie",
    "publication_id": "601e2763-4103-467d-acc3-7c441fddaa2a",
    "publication_content_type": "application/xml",
    "publication_length": 4826,
    "cached": false,
    "binary_path": "bronmateriaal-onbewerkt\\cache\\document_publications\\601e2763-4103-467d-acc3-7c441fddaa2a.xml"
  },
  "issues": []
}