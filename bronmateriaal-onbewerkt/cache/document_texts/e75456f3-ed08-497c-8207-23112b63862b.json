{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2201\nMOTIE VAN HET LID DIJK\nVoorgesteld\n5 maart 2025\nDe Kamer,\ngehoord de beraadslaging,\nconstaterende dat zowel de secretaris-generaal van de NAVO als de regering openlijk de mogelijkheid van een hogere NAVO-norm voor defensie-uitgaven bespreken;\nconstaterende dat er al fors wordt geïnvesteerd in defensie en dat er fors is en wordt bezuinigd op publieke voorzieningen als onderwijs, zorg, woningbouw en sociale zekerheid;\nverzoekt de regering om, in geval van hogere defensie-uitgaven, bij de financiering het principe «de sterkste schouders dragen de zwaarste lasten» te hanteren,\nen gaat over tot de orde van de dag.\nDijk",
  "content_char_count": 727,
  "source": {
    "document_id": "2cce4355-674e-44c4-9c70-b5fa876f8fad",
    "document_nummer": "2025D09140",
    "document_soort": "Motie",
    "publication_id": "e75456f3-ed08-497c-8207-23112b63862b",
    "publication_content_type": "application/xml",
    "publication_length": 2074,
    "cached": false,
    "binary_path": "bronmateriaal-onbewerkt\\cache\\document_publications\\e75456f3-ed08-497c-8207-23112b63862b.xml"
  },
  "issues": []
}