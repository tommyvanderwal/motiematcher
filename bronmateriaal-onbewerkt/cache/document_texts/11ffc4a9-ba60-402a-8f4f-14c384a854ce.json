{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1147\nMOTIE VAN HET LID WELZIJN\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat de woningbouwopgave fors is en de vergunningverlening daalt;\nconstaterende dat problemen als de renteontwikkeling en bouwkostenontwikkeling niet stuurbaar zijn;\nconstaterende dat de stapeling van maatregelen, waaronder de fiscale maatregelen, volgens investeerders ongunstig uitpakken;\noverwegende dat Nederland gebaat is bij een gezond investeringsklimaat in huurwoningen, waarbij naast de bescherming van huurders investeerders bereid blijven om tegen een redelijk rendement in de bouw van nieuwe huurwoningen te blijven investeren;\nverzoekt de regering om samen met marktpartijen in beeld te brengen welke ontwikkelingen er zijn in de investeringsbereidheid van marktpartijen op de woningmarkt in de periode 2021 tot op heden en daarbij de genomen fiscale maatregelen mee te nemen,\nen gaat over tot de orde van de dag.\nWelzijn",
  "content_char_count": 1058,
  "source": {
    "document_id": "3a11cff8-87e5-41d0-9be4-8518d3a170f8",
    "document_nummer": "2024D04631",
    "document_soort": "Motie",
    "publication_id": "11ffc4a9-ba60-402a-8f4f-14c384a854ce",
    "publication_content_type": "application/xml",
    "publication_length": 2433,
    "cached": false,
    "binary_path": "bronmateriaal-onbewerkt\\cache\\document_publications\\11ffc4a9-ba60-402a-8f4f-14c384a854ce.xml"
  },
  "issues": []
}