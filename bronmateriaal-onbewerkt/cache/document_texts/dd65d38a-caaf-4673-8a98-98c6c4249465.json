{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n299\nMOTIE VAN HET LID VAN HOUWELINGEN\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat, zoals de regering heeft toegegeven in antwoord op Kamervragen:\n–\nde NAVO-doelstellingen, de zogenaamde «NATO Resilience Objectives», voor deze regering «politiek bindend» zijn;\n–\ndeze doelstellingen geheim zijn, ook voor de Tweede Kamer;\n–\nde Tweede Kamer daar nooit mee heeft ingestemd;\n–\ndeze doelstellingen niet alleen op Defensie maar op allerlei beleidsterreinen van toepassing zijn;\noverwegende dat in een democratie het parlement, en daarmee de bevolking, de baas is;\nspreekt uit dat de Tweede Kamer zich politiek niet gebonden acht aan geheime NAVO-doelstellingen waar de Kamer geen weet van heeft,\nen gaat over tot de orde van de dag.\nVan Houwelingen",
  "content_char_count": 880,
  "source": {
    "document_id": "e5e5dc1f-4cad-437b-a4b1-b8fe55c317ad",
    "document_nummer": "2025D28914",
    "document_soort": "Motie",
    "publication_id": "dd65d38a-caaf-4673-8a98-98c6c4249465",
    "publication_content_type": "application/xml",
    "publication_length": 5141,
    "cached": false,
    "binary_path": "bronmateriaal-onbewerkt\\cache\\document_publications\\dd65d38a-caaf-4673-8a98-98c6c4249465.xml"
  },
  "issues": []
}