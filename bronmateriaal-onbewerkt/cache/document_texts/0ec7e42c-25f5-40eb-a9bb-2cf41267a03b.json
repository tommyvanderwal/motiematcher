{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n25\nMOTIE VAN HET LID VAN DER WERF C.S.\nVoorgesteld\n14 november 2024\nDe Kamer,\ngehoord de beraadslaging,\nconstaterende dat China bij de raffinage van diverse voor Defensie kritieke grondstoffen verantwoordelijk is voor meer dan de helft van de wereldproductie;\noverwegende dat kritieke grondstoffen als kobalt, lithium, iridium en silicium onmisbaar zijn bij de productie van bijvoorbeeld munitie, radar- en communicatieapparatuur, straalvliegtuigen, raketten en drones;\noverwegende dat dergelijke strategische afhankelijkheid van een land als China, dat Rusland openlijk steunt, veroorzaker is van oplopende spanningen rondom Taiwan en waarover door de MIVD herhaaldelijk is gewaarschuwd, zeer onwenselijk is en een groot veiligheidsrisico vormt voor Nederland en onze defensie-industrie;\nverzoekt de regering bij de uitwerking van de nationale grondstoffenstrategie specifieke maatregelen te formuleren om zo snel en zo veel mogelijk onafhankelijk te worden van de levering van Chinese kritieke grondstoffen voor de defensie-industrie,\nen gaat over tot de orde van de dag.\nVan der Werf\nBoswijk\nVan der Wal",
  "content_char_count": 1282,
  "source": {
    "document_id": "8958b0f3-c6ad-4dfd-ae1e-1f849a7a45de",
    "document_nummer": "2024D44208",
    "document_soort": "Motie",
    "publication_id": "0ec7e42c-25f5-40eb-a9bb-2cf41267a03b",
    "publication_content_type": "application/xml",
    "publication_length": 2781,
    "cached": false,
    "binary_path": "bronmateriaal-onbewerkt\\cache\\document_publications\\0ec7e42c-25f5-40eb-a9bb-2cf41267a03b.xml"
  },
  "issues": []
}