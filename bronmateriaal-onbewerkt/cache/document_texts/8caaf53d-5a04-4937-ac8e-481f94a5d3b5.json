{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1493\nMOTIE VAN DE LEDEN STOFFER EN GRINWIS\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de heffingskortingen de laatste jaren extreem zijn verhoogd, waardoor bijvoorbeeld de arbeidskorting van € 803 in 2001 is gestegen naar € 5.599 in 2025;\nconstaterende dat de Evaluatie Heffingskortingen en Tariefstructuur concludeert dat hogere kortingen maar beperkt effect hebben op bijvoorbeeld arbeidsparticipatie, en dat meerdere onderzoeken aantonen dat de grenzen van de heffingskortingen zijn bereikt;\noverwegende dat hogere kortingen vaak leiden tot een hogere marginale druk en een ingewikkelder stelsel, terwijl lagere tarieven juist tegengestelde effecten hebben;\nverzoekt de regering, indien er in het Belastingplan 2026 ruimte is voor lastenverlichting, de voorkeur te geven aan het verlagen van tarieven boven het verhogen van heffingskortingen,\nen gaat over tot de orde van de dag.\nStoffer\nGrinwis",
  "content_char_count": 1033,
  "source": {
    "document_id": "cdff6a98-3aa1-42fd-8842-a352a043929c",
    "document_nummer": "2025D16085",
    "document_soort": "Motie",
    "publication_id": "8caaf53d-5a04-4937-ac8e-481f94a5d3b5",
    "publication_content_type": "application/xml",
    "publication_length": 2464,
    "cached": false,
    "binary_path": "bronmateriaal-onbewerkt\\cache\\document_publications\\8caaf53d-5a04-4937-ac8e-481f94a5d3b5.xml"
  },
  "issues": []
}