{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 362\nReikwijdte van artikel 68 Grondwet\nNr.\n80\nMOTIE VAN HET LID VAN WAVEREN\nVoorgesteld\n19 maart 2025\nDe Kamer,\ngehoord de beraadslaging,\noverwegende dat de huidige tekst van aanwijzing 6 in de Aanwijzingen inzake externe contacten van rijksambtenaren belemmerend kan werken bij het informeren van de Kamer;\noverwegende dat de werkgroep Grip op informatie aanbeveelt dat hier meer ruimte in komt, maar dat het kabinet de regeling niet wil aanpassen;\nverzoekt de regering aanwijzing 6 zodanig te wijzigen dat contact opnemen met Kamerleden over de uitvoering van moties of de beantwoording van schriftelijke vragen gestimuleerd wordt en die aanwijzing zo nodig met processtappen, zoals het informeren van de parlementair contactpersoon, te clausuleren,\nen gaat over tot de orde van de dag.\nVan Waveren",
  "content_char_count": 874,
  "source": {
    "document_id": "20625b27-9ab5-48a6-97c7-dc85e1d9d1b3",
    "document_nummer": "2025D11660",
    "document_soort": "Motie",
    "publication_id": "c1dddeb3-6855-4585-81a8-33e7d6d26271",
    "publication_content_type": "application/xml",
    "publication_length": 2204,
    "cached": false,
    "binary_path": "bronmateriaal-onbewerkt\\cache\\document_publications\\c1dddeb3-6855-4585-81a8-33e7d6d26271.xml"
  },
  "issues": []
}