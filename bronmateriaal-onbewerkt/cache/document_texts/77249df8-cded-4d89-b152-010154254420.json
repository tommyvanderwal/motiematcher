{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1149\nMOTIE VAN HET LID MADLENER\nVoorgesteld\n8 februari 2024\nDe Kamer,\ngehoord de beraadslaging,\noverwegende dat er de komende jaren veel nieuwe woningen zullen worden gebouwd;\noverwegende dat de Minister hiertoe afspraken heeft gemaakt met de provincies en gemeenten, corporaties en marktpartijen in «woondeals»;\nconstaterende dat deze afspraken vooral gaan over kwantiteit en betaalbaarheid;\nverzoekt de regering om bij de uitvoering meer oog te hebben voor de wensen van de toekomstige bewoners en de leefbaarheid van deze nieuwe woongebieden – onder andere: oppervlakte middenklassewoningen groot genoeg voor middenklassegezinnen met kinderen, parkeergelegenheid (eventueel met oplader), openbaargroenvoorziening, tuinen, speelvelden, fietspaden en voldoende uitvalswegen – zodat de leefbaarheid niet onder druk komt te staan in de toekomst,\nen gaat over tot de orde van de dag.\nMadlener",
  "content_char_count": 1006,
  "source": {
    "document_id": "9ccfe580-217a-4732-b9d7-dfb724714541",
    "document_nummer": "2024D04633",
    "document_soort": "Motie",
    "publication_id": "77249df8-cded-4d89-b152-010154254420",
    "publication_content_type": "application/xml",
    "publication_length": 2366,
    "cached": false,
    "binary_path": "bronmateriaal-onbewerkt\\cache\\document_publications\\77249df8-cded-4d89-b152-010154254420.xml"
  },
  "issues": []
}