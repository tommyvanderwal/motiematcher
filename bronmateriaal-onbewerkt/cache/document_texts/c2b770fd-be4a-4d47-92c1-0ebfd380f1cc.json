{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nFinancieel Jaarverslag van het Rijk 2024\nNr.\n16\nMOTIE VAN HET LID GRINWIS C.S.\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat er een breed gedragen politieke wens bestaat om het stelsel van belastingen, toeslagen en sociale zekerheid te vereenvoudigen;\noverwegende dat het van groot belang is om in te zetten op een fundamentele stelselherziening, maar dat dit kleinere, incrementele vereenvoudigingen niet uitsluit;\noverwegende dat Verantwoordingsdag een succesvol instrument is gebleken om de regering te prikkelen veranderingen ten goede in te zetten en dat iets soortgelijks ook zou kunnen werken bij de vereenvoudigingsopgave;\noverwegende dat de Inspectie belastingen, toeslagen en douane, met steun van de Algemene Rekenkamer aanbeveelt een «vereenvoudigingsbeweging» of «jaarlijkse gezamenlijke opruimbeurt» te implementeren;\noverwegende dat er wel een jaarlijks belastingplan is, maar nog geen vereenvoudigingsplan;\nverzoekt de regering in het voorjaar van 2026 het eerste vereenvoudigingsplan naar de Kamer te sturen en dit jaarlijks te herhalen, zodat in het voorjaar van 2026 de eerste vereenvoudigingsdag kan plaatsvinden,\nen gaat over tot de orde van de dag.\nGrinwis\nVijlbrief\nVermeer\nAukje de Vries\nVan der Lee\nInge van Dijk\nFlach\nIdsinga\nDassen",
  "content_char_count": 1369,
  "source": {
    "document_id": "462b6a00-ef8f-4274-8fc2-60351c3faef7",
    "document_nummer": "2025D27296",
    "document_soort": "Motie",
    "publication_id": "c2b770fd-be4a-4d47-92c1-0ebfd380f1cc",
    "publication_content_type": "application/xml",
    "publication_length": 5777,
    "cached": false,
    "binary_path": "bronmateriaal-onbewerkt\\cache\\document_publications\\c2b770fd-be4a-4d47-92c1-0ebfd380f1cc.xml"
  },
  "issues": []
}