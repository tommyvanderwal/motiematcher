{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1160\nGEWIJZIGDE MOTIE VAN HET LID SIX DIJKSTRA C.S. TER VERVANGING VAN DIE GEDRUKT ONDER NR. 1151\nVoorgesteld\n14 mei 2024\nDe Kamer,\ngehoord de beraadslaging,\nconstaterende dat het merendeel van de geavanceerde Al-ontwikkelingen buiten Nederland en buiten Europa plaatsvindt;\noverwegende dat de verdere ontwikkelingen op dit vlak een maatschappelijk ontwrichtend effect kunnen hebben, bijvoorbeeld in de vorm van geautomatiseerde cybersabotage, massasurveillance of grootschalige desinformatiecampagnes;\noverwegende dat tevens het risico bestaat dat mensen grip op geavanceerde autonome systemen verliezen;\nverzoekt de regering in kaart te brengen hoe Al-ontwikkelingen onze samenleving en de democratische rechtsstaat kunnen bedreigen en welke weerbaarheidsbevorderende maatregelen in Nederland inpasbaar zijn;\nverzoekt de regering om in aanvulling op de internationale cyberstrategie (ICS) te komen tot een internationale Al-strategie voor de diplomatieke inzet die nodig is om wereldwijd de ontwikkeling en het gebruik van ontwrichtende autonome systemen tegen te gaan,\nen gaat over tot de orde van de dag.\nSix Dijkstra\nCeder\nRajkowski\nKathmann",
  "content_char_count": 1273,
  "source": {
    "document_id": "acc8a99d-b93d-4cc9-ad3a-eb9e8ad6c6a3",
    "document_nummer": "2024D16751",
    "document_soort": "Motie (gewijzigd/nader)",
    "publication_id": "ece7f5ad-3204-441e-a75a-d1b1e8dbd317",
    "publication_content_type": "application/xml",
    "publication_length": 2765,
    "cached": false,
    "binary_path": "bronmateriaal-onbewerkt\\cache\\document_publications\\ece7f5ad-3204-441e-a75a-d1b1e8dbd317.xml"
  },
  "issues": []
}