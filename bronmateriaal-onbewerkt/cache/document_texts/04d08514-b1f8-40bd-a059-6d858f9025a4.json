{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2080\nMOTIE VAN HET LID DIEDERIK VAN DIJK C.S.\nVoorgesteld\n16 april 2024\nDe Kamer,\ngehoord de beraadslaging,\nconstaterende dat de toenemende regeldruk het concurrentievermogen van de Europese Unie verslechtert;\nconstaterende dat het «one in, one out»-principe in de achterliggende periode niet structureel is aangehouden bij nieuwe EU-regelgeving;\noverwegende dat handhaving van het «one in, one out»-principe nu en in de toekomst wenselijk is, zodat voor iedere nieuwe regel één oude regel verdwijnt;\noverwegende dat door middel van een schrapwet genoemd principe ook met terugwerkende kracht kan worden nageleefd;\nverzoekt de regering aan de diverse EU-tafels eerherstel van het «one in, one out»-principe te bepleiten en in te zetten op het opnemen van substantiële vermindering van regeldruk als prioriteit in de strategische agenda van de Europese Raad en het werkprogramma van de nieuwe Europese Commissie, waarbij ook met terugwerkende kracht regeldruk wordt geschrapt,\nen gaat over tot de orde van de dag.\nDiederik van Dijk\nTuinman\nEerdmans",
  "content_char_count": 1148,
  "source": {
    "document_id": "5f8b1d38-4782-4340-b750-cb499c0e00f8",
    "document_nummer": "2024D15529",
    "document_soort": "Motie",
    "publication_id": "04d08514-b1f8-40bd-a059-6d858f9025a4",
    "publication_content_type": "application/xml",
    "publication_length": 2637,
    "cached": false,
    "binary_path": "bronmateriaal-onbewerkt\\cache\\document_publications\\04d08514-b1f8-40bd-a059-6d858f9025a4.xml"
  },
  "issues": []
}