{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 128\nVoorstel van wet van het lid Maatoug houdende wijziging van de Wet inkomstenbelasting 2001 en enige andere fiscale wetten in verband met het doen vervallen van enkele fiscale regelingen\nNr.\n16\nMOTIE VAN HET LID IDSINGA C.S.\nVoorgesteld\n11 april 2024\nDe Kamer,\ngehoord de beraadslaging,\nconstaterende dat, zoals te lezen is in een artikel in NRC van 8 februari 2024, na kennelijk een intensieve lobby van belangenbehartigers een amendement (\n36 421, nr. 11\n) is ingediend en aangenomen;\noverwegende dat dat amendement evident ingaat tegen de geest van de toen voorgenomen versobering van de bedrijfsopvolgingsregeling;\noverwegende dat dat amendement voor slechts een kleine groep nazaten van oude, grote en winstgevende familiebedrijven aanzienlijke belastingvoordelen oplevert die zij voorheen niet hebben genoten en waarbij de continu√Øteit van de onderneming zonder deze voordelen niet in gevaar is;\nconstaterende dat deze selecte groep daarmee ten laste van de belastingbetaler een jaarlijks voordeel zou genieten van ongeveer 21 miljoen euro;\nconstaterende dat dit voordeel wordt gedekt door nota bene een versobering van vrijstellingen in de spaartaks;\nverder constaterende dat een en ander mogelijkerwijs niet voldoet aan de staatssteunregels en in strijd is met het gelijkheidsbeginsel;\nverzoekt de regering, bijvoorbeeld als onderdeel van de aanstaande fiscale verzamelwet en/of uiterlijk bij het Belastingplan 2025, de ongewenste gevolgen van dit amendement terug te draaien,\nen gaat over tot de orde van de dag.\nIdsinga\nOmtzigt\nSneller\nStultiens",
  "content_char_count": 1632,
  "source": {
    "document_id": "9ad29b3c-1d57-481b-b606-f7cb24644d4a",
    "document_nummer": "2024D14760",
    "document_soort": "Motie",
    "publication_id": "09ab30cb-339d-4df9-b2f9-7c04ebd1c92a",
    "publication_content_type": "application/xml",
    "publication_length": 3285,
    "cached": false,
    "binary_path": "bronmateriaal-onbewerkt\\cache\\document_publications\\09ab30cb-339d-4df9-b2f9-7c04ebd1c92a.xml"
  },
  "issues": []
}