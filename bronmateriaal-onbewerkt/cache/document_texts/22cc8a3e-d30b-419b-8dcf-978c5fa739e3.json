{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 054\nWapenexportbeleid\nNr.\n449\nMOTIE VAN DE LEDEN PATERNOTTE EN HIRSCH\nVoorgesteld\n19 december 2024\nDe Kamer,\ngehoord de beraadslaging,\nconstaterende dat het Internationaal Gerechtshof heeft vastgesteld dat in Gaza een reële en imminente dreiging bestaat op genocide en dat deze uitspraak verplichtingen oplegt aan alle landen die partij zijn bij het genocideverdrag om bij te dragen aan het voorkomen van genocide;\noverwegende dat export van wapens of dual-usegoederen direct noch indirect mag bijdragen aan schendingen van het internationaal humanitair en oorlogsrecht;\noverwegende dat het derhalve niet wenselijk is dat Nederlandse wapens worden ingezet in Gaza of op de Westelijke Jordaanoever;\nconstaterende dat de Italiaanse regering in Italië een wapenembargo heeft ingesteld tegen Israël;\nverzoekt de regering te bezien of een wapenembargo gericht op offensieve wapens naar Italiaans model kan bijdragen aan de Nederlandse diplomatieke druk gericht op het tot stand brengen van een staakt-het-vuren in Gaza;\nverzoekt de regering de Kamer hierover te informeren voor de voortzetting van het commissiedebat Midden-Oosten in januari 2025,\ngaat over tot de orde van de dag.\nPaternotte\nHirsch",
  "content_char_count": 1268,
  "source": {
    "document_id": "c1dc29cb-742e-442e-bf8c-332821c53d79",
    "document_nummer": "2024D51453",
    "document_soort": "Motie",
    "publication_id": "22cc8a3e-d30b-419b-8dcf-978c5fa739e3",
    "publication_content_type": "application/xml",
    "publication_length": 2737,
    "cached": false,
    "binary_path": "bronmateriaal-onbewerkt\\cache\\document_publications\\22cc8a3e-d30b-419b-8dcf-978c5fa739e3.xml"
  },
  "issues": []
}