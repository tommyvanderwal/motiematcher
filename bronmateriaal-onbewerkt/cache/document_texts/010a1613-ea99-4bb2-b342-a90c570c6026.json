{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n96\nMOTIE VAN HET LID ERGIN\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat de kosten van levensonderhoud in Nederland de afgelopen jaren fors zijn gestegen;\nvan mening dat het hoog tijd is om in te grijpen om de kassabon goedkoper te maken;\noverwegende dat in andere Europese landen, zoals Frankrijk, de regering zich actief bemoeit met de prijsvorming door prijsplafonds voor essentiële producten in te stellen en jaargesprekken te voeren met supermarkten en voedselproducenten;\nverzoekt de regering om een prijsverlaging van essentiële producten, zoals basisvoedsel en hygiëneproducten, af te dwingen,\nen gaat over tot de orde van de dag.\nErgin",
  "content_char_count": 879,
  "source": {
    "document_id": "0c2237b8-dc30-4458-9184-ea94d887a12b",
    "document_nummer": "2025D09510",
    "document_soort": "Motie",
    "publication_id": "010a1613-ea99-4bb2-b342-a90c570c6026",
    "publication_content_type": "application/xml",
    "publication_length": 2287,
    "cached": false,
    "binary_path": "bronmateriaal-onbewerkt\\cache\\document_publications\\010a1613-ea99-4bb2-b342-a90c570c6026.xml"
  },
  "issues": []
}