{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 672\nInitiatiefnota van de leden Omtzigt en Idsinga over «Realistisch ramen»\nNr.\n7\nMOTIE VAN HET LID VAN VROONHOVEN\nVoorgesteld tijdens het Notaoverleg van\n31 maart 2025\nDe Kamer,\ngehoord de beraadslaging,\nconstaterende dat de Initiatiefnota realistisch ramen in beslispunt 9 verzoekt om te komen tot een Bureau Begroting en Verantwoording;\noverwegende dat een dergelijk bureau, analoog aan de Congressional Budget Office in de VS, het parlement kan helpen om zijn grondwettelijke budgetrecht beter uit te oefenen;\noverwegende dat het CBO in de VS over meer dan 230 fte beschikt en DAO in Nederland slechts over 5 fte (kenniscoördinatoren) beschikt die de financiële functie van de Tweede Kamer ondersteunt;\noverwegende dat het kabinet erop wijst dat niet alleen de VS, maar ook Italië en Griekenland een dergelijk begrotingsbureau hebben;\nverzoekt het presidium de inhoudelijke ondersteuning van de Kamer op het gebied van begrotingen met 5 fte uit breiden, deze 5 fte onder te brengen bij DAO, de commissie Financiën dan wel Rijksuitgaven, en hiertoe besluitvorming bij de Raming in juni voor te bereiden;\nverzoekt het kabinet de daartoe benodigde middelen aan de Kamer te verschaffen,\nen gaat over tot de orde van de dag.\nVan Vroonhoven",
  "content_char_count": 1312,
  "source": {
    "document_id": "9c9878af-4781-4679-927e-40e0c38f9dfc",
    "document_nummer": "2025D14116",
    "document_soort": "Motie",
    "publication_id": "74d2309d-756b-4785-a3f3-79eab9048462",
    "publication_content_type": "application/xml",
    "publication_length": 2711,
    "cached": false,
    "binary_path": "bronmateriaal-onbewerkt\\cache\\document_publications\\74d2309d-756b-4785-a3f3-79eab9048462.xml"
  },
  "issues": []
}