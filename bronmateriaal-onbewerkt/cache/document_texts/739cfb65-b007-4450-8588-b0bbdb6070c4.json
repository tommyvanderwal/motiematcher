{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n57\nMOTIE VAN HET LID STOFFER C.S.\nVoorgesteld\n25 januari 2024\nDe Kamer,\ngehoord de beraadslaging,\noverwegende dat het repareren van apparatuur en andere producten zorgt voor een langere levensduur en minder verspilling van grondstoffen;\noverwegende dat de Raad voor de leefomgeving en infrastructuur heeft geadviseerd om de btw op het laten repareren van spullen af te schaffen;\noverwegende dat de Europese btw-richtlijn alleen ruimte biedt voor een verlaagd btw-tarief voor reparatiediensten;\noverwegende dat in Nederland alleen een verlaagd btw-tarief geldt voor specifieke reparatiediensten, maar niet voor bijvoorbeeld elektr(on)ische apparatuur;\nverzoekt de regering te onderzoeken wat de mogelijkheden zijn om het verlaagde btw-tarief voor meer reparatiediensten te laten gelden, en de Kamer hierover voor de zomer te informeren,\nen gaat over tot de orde van de dag.\nStoffer,\nGrinwis\nKostiÄ‡",
  "content_char_count": 1096,
  "source": {
    "document_id": "a1838d63-1587-4d8b-8a0c-705b5a3da87f",
    "document_nummer": "2024D02531",
    "document_soort": "Motie",
    "publication_id": "739cfb65-b007-4450-8588-b0bbdb6070c4",
    "publication_content_type": "application/xml",
    "publication_length": 2619,
    "cached": false,
    "binary_path": "bronmateriaal-onbewerkt\\cache\\document_publications\\739cfb65-b007-4450-8588-b0bbdb6070c4.xml"
  },
  "issues": []
}