{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n644\nMOTIE VAN HET LID BONTENBAL C.S.\nVoorgesteld\n14 mei 2025\nDe Kamer,\ngehoord de beraadslaging,\noverwegende dat het opvolgen van de aanbevelingen van het Draghirapport van groot belang is voor de Nederlandse en Europese economie om daarmee\nconcurrerend te blijven en bij te dragen aan het oplossen van urgente maatschappelijke vraagstukken zoals een sterke defensie, decarbonisatie van de industrie en energievoorziening, en digitale technologieÃ«n;\nconstaterende dat de Europese Investeringsbank (EIB) al decennia namens de deelnemende lidstaten, waaronder Nederland, projecten financiert in Europa en daarvoor geld leent op de kapitaalmarkten, voornamelijk via de uitgifte van obligaties;\nconstaterende dat de financiering van projecten door de EIB een financiering is van individuele projecten in alle lidstaten op basis van gelijke voorwaarden, en niet, zoals bij het coronaherstelfonds, een uitkering aan lidstaten is;\nverzoekt de regering uit te werken hoe het advies uit het Draghirapport om gezamenlijke financiering te organiseren voor projecten die bijdragen aan de opgaven zoals geschetst in dat rapport, via een groter mandaat voor de EIB zou kunnen worden vormgegeven,\nen gaat over tot de orde van de dag.\nBontenbal\nVermeer\nJetten\nGrinwis\nDassen\nThijssen",
  "content_char_count": 1385,
  "source": {
    "document_id": "d3f0551f-7037-42d5-a86c-16f70107fecf",
    "document_nummer": "2025D21436",
    "document_soort": "Motie",
    "publication_id": "df0a1fd8-6706-475b-a80f-a60fa5fad683",
    "publication_content_type": "application/xml",
    "publication_length": 5791,
    "cached": false,
    "binary_path": "bronmateriaal-onbewerkt\\cache\\document_publications\\df0a1fd8-6706-475b-a80f-a60fa5fad683.xml"
  },
  "issues": []
}