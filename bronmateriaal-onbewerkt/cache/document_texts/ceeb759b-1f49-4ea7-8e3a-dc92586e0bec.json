{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 667\nWijziging van de Wet educatie en beroepsonderwijs en enkele andere wetten ter bevordering van de kansengelijkheid middels verbetering van de begeleiding naar duurzame economische zelfstandigheid van jongeren met een risico op een afstand tot de arbeidsmarkt (Wet van school naar duurzaam werk)\nNr.\n29\nMOTIE VAN HET LID SOEPBOER\nVoorgesteld\n24 juni 2025\nDe Kamer,\ngehoord de beraadslaging,\noverwegende dat het verlagen van de werklast in het onderwijs de hoogste prioriteit heeft in het licht van het lerarentekort;\noverwegende dat bij het invoeren van nieuwe onderwijswetgeving de regering zich maximaal moet inspannen voor voorkomen dat deze als gevolg heeft dat de werklast onnodig toeneemt;\nconstaterende dat de scholen uit voorzorg vaak meer administratieve lasten op zich nemen dan nodig wanneer de onderwijswetgeving waarover zij verantwoording moeten afleggen uit open normen bestaat;\nconstaterende dat het wetsvoorstel Van school naar duurzaam werk open normen stelt aan de loopbaanbegeleiding die de pr.o.-scholen, vso-scholen en mbo-instellingen met het voorstellen verplicht worden aan te bieden;\nverzoekt de regering daarom in samenspraak met scholen, koepelorganisaties en de inspectie;\n–\neen praktische handreiking op te stellen die helpt overdocumentatie en disproportionele administratieve lasten te voorkomen bij de uitvoering van de nazorgplicht;\n–\ndaarin duidelijke kaders op te nemen over welke ondersteuning wordt verwacht van onderwijsinstellingen bij die loopbaanbegeleiding;\nen deze vóór de inwerkingtreding van de wet beschikbaar te stellen,\nen gaat over tot de orde van de dag.\nSoepboer",
  "content_char_count": 1690,
  "source": {
    "document_id": "f3be9029-c5a4-4955-93a1-11374b7de46b",
    "document_nummer": "2025D29749",
    "document_soort": "Motie",
    "publication_id": "ceeb759b-1f49-4ea7-8e3a-dc92586e0bec",
    "publication_content_type": "application/xml",
    "publication_length": 6366,
    "cached": false,
    "binary_path": "bronmateriaal-onbewerkt\\cache\\document_publications\\ceeb759b-1f49-4ea7-8e3a-dc92586e0bec.xml"
  },
  "issues": []
}