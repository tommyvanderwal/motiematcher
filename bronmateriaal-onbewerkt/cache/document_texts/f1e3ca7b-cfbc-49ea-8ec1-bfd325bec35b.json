{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3416\nMOTIE VAN HET LID VAN BAARLE\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat sinds maart 2024 de IND geen automatische inwilliging meer toepast op asielaanvragen uit Jemen;\noverwegende dat uit informatie van VluchtelingenWerk Nederland blijkt dat tientallen Jemenieten Nederland verlaten uit angst voor een afwijzing van hun asielaanvraag;\noverwegende dat uit jurisprudentie blijkt dat een aanzienlijk deel van deze afwijzingen door de rechter wordt teruggedraaid;\noverwegende dat de gewijzigde beoordeling van asielaanvragen uit Jemen in de praktijk leidt tot onnodige extra juridische procedures doordat veel aanvragen eerst worden afgewezen, maar vervolgens met succes worden aangevochten bij de rechter;\noverwegende dat de mensenrechtensituatie in Jemen nog steeds zeer zorgelijk is;\nverzoekt de Minister het beleid ten aanzien van asielaanvragen uit Jemen te heroverwegen,\nen gaat over tot de orde van de dag.\nVan Baarle",
  "content_char_count": 1062,
  "source": {
    "document_id": "238103b3-1ab9-4d28-9f67-ede92c743e58",
    "document_nummer": "2025D22697",
    "document_soort": "Motie",
    "publication_id": "f1e3ca7b-cfbc-49ea-8ec1-bfd325bec35b",
    "publication_content_type": "application/xml",
    "publication_length": 4915,
    "cached": false,
    "binary_path": "bronmateriaal-onbewerkt\\cache\\document_publications\\f1e3ca7b-cfbc-49ea-8ec1-bfd325bec35b.xml"
  },
  "issues": []
}