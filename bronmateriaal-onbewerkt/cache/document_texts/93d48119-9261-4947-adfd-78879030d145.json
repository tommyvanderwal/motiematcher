{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n87\nMOTIE VAN HET LID FLACH\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat de Wet versterking regie volkshuisvesting en de onderliggende regelgeving gemeenten voorschrijven om bepaalde typen woningen te bouwen, zoals ten minste 30% sociale huur of ten minste 40% middenhuur of betaalbare koopwoningen;\nconstaterende dat gemeenten een uitzondering op deze hoofdregel kunnen krijgen als deze voorgeschreven percentages «aantoonbaar niet passend» zijn, als de regionale opgave alsnog bereikt wordt, en na toestemming van de provincie of het Rijk;\noverwegende dat de voorwaarden voor een uitzondering zeer strikt zijn, waardoor het risico bestaat dat de uitzonderingsmogelijkheid in de praktijk nauwelijks gebruikt kan worden;\noverwegende dat er grote verschillen bestaan tussen gemeenten, zeker als het gaat om de woningvraag en -behoefte, en dat een landelijke mal zonder werkbare uitzonderingen te knellend is;\nverzoekt de regering de uitzonderingsmogelijkheid, die het Besluit versterking regie volkshuisvesting biedt, ruim te interpreteren, waarbij provincies en het Rijk het ja-mitsprincipe hanteren bij aanvragen door gemeenten voor uitzonderingen, zodat de uitzonderingsmogelijkheid in de praktijk ook echt werkt,\nen gaat over tot de orde van de dag.\nFlach",
  "content_char_count": 1708,
  "source": {
    "document_id": "3e39cded-3c5c-4477-ae7c-694a2ab778a5",
    "document_nummer": "2025D30047",
    "document_soort": "Motie",
    "publication_id": "93d48119-9261-4947-adfd-78879030d145",
    "publication_content_type": "application/xml",
    "publication_length": 5885,
    "cached": false,
    "binary_path": "bronmateriaal-onbewerkt\\cache\\document_publications\\93d48119-9261-4947-adfd-78879030d145.xml"
  },
  "issues": []
}