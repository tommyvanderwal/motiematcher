{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n288\nMOTIE VAN HET LID OLGER VAN DIJK C.S.\nVoorgesteld\n4 april 2024\nDe Kamer,\ngehoord de beraadslaging,\nconstaterende dat de Expertgroep Gezondheid IJmond aanbeveelt gezondheid systematisch mee te nemen in de afwegingen rond de vergunningverlening van Tata Steel en de te maken maatwerkafspraken;\nconstaterende dat om gezondheidseffecten een volwaardige plaats te geven in deze afwegingen rondom steunverlening de expertgroep ook adviseert om naast de milieueffectrapportage ook een integrale gezondheidseffectrapportage op te stellen;\noverwegende dat de regering van plan is in te zetten op het opnemen van een paragraaf over gezondheid in een eventuele maatwerkafspraak;\nvan mening dat meer transparantie in het meten en monitoren van de effecten van de staalproductie op de gezondheid hierbij een essentieel aspect is;\nverzoekt de regering om alleen overheidssteun in het kader van maatwerkafspraken met Tata Steel te geven als er harde afdwingbare prestatieafspraken zijn gemaakt over het minimaliseren van gezondheidsschade en emissies;\nverzoekt de regering voorts te borgen dat die prestatieafspraken onafhankelijk te verifiëren zijn en dat deze worden verbonden aan continue metingen en periodieke rapportageverplichtingen,\nen gaat over tot de orde van de dag.\nOlger van Dijk\nPostma\nGabriëls\nThijssen\nBamenga\nGrinwis\nEerdmans\nKoekkoek\nFlach\nVan Kent\nVeltman",
  "content_char_count": 1466,
  "source": {
    "document_id": "66c20b76-2156-400f-965a-bc651edb1322",
    "document_nummer": "2024D13509",
    "document_soort": "Motie",
    "publication_id": "11b1c514-9d4e-42b1-a4a9-925e382275c8",
    "publication_content_type": "application/xml",
    "publication_length": 3164,
    "cached": false,
    "binary_path": "bronmateriaal-onbewerkt\\cache\\document_publications\\11b1c514-9d4e-42b1-a4a9-925e382275c8.xml"
  },
  "issues": []
}