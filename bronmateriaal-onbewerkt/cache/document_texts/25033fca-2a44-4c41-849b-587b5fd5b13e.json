{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n751\nMOTIE VAN DE LEDEN WESTERVELD EN ROODERKERK\nVoorgesteld\n2 oktober 2024\nDe Kamer,\ngehoord de beraadslaging,\nconstaterende dat er brede overeenstemming is om praktijkonderwijs te zien als regulier voortgezet onderwijs, maar praktijkonderwijs toch vaak over het hoofd wordt gezien;\nconstaterende dat te vaak pas na invoering van nieuwe wet- en regelgeving blijkt dat dit negatief uitpakt voor het praktijkonderwijs, waardoor er weer uitzonderingsregels moeten komen;\noverwegende dat het praktijkonderwijs hierdoor steeds een uitzonderingspositie krijgt, in plaats van een volwaardige plek;\nverzoekt de regering om bij nieuwe onderwijswet- en -regelgeving een praktijkonderwijscheck uit te voeren, zodat vooraf duidelijk wordt hoe nieuwe regels uitpakken voor het praktijkonderwijs, om te voorkomen dat er steeds achteraf gerepareerd moet worden,\nen gaat over tot de orde van de dag.\nWesterveld\nRooderkerk",
  "content_char_count": 1005,
  "source": {
    "document_id": "c0c0d48d-1b64-46b2-9f8a-8cd4b287d10d",
    "document_nummer": "2024D36349",
    "document_soort": "Motie",
    "publication_id": "25033fca-2a44-4c41-849b-587b5fd5b13e",
    "publication_content_type": "application/xml",
    "publication_length": 2429,
    "cached": false,
    "binary_path": "bronmateriaal-onbewerkt\\cache\\document_publications\\25033fca-2a44-4c41-849b-587b5fd5b13e.xml"
  },
  "issues": []
}