{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n23\nMOTIE VAN DE LEDEN VAN DER VELDE EN EMIEL VAN DIJK\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat organisatoren van tradities en evenementen, zoals sinterklaasintochten met Zwarte Piet, regelmatig worden geconfronteerd met anonieme dreigingen;\noverwegende dat het doorgaan van deze tradities kan leiden tot fysieke dreiging voor organisatoren en publiek;\nvan mening dat de veiligheid van organisatoren en aanwezigen altijd gewaarborgd moet zijn;\nverzoekt de Minister, in samenwerking met de Minister van JenV, maatregelen te treffen die de veiligheid bij culturele bijeenkomsten en uitingen die vallen onder immaterieel erfgoed waarborgen, zodat Nederlandse tradities ongestoord en in een veilige omgeving kunnen plaatsvinden,\nen gaat over tot de orde van de dag.\nVan der Velde\nEmiel van Dijk",
  "content_char_count": 1071,
  "source": {
    "document_id": "e0de1798-e667-44e4-806c-8cd2e416af0e",
    "document_nummer": "2024D43126",
    "document_soort": "Motie",
    "publication_id": "c4233f25-c9f1-46f1-afd1-e78413f95e20",
    "publication_content_type": "application/xml",
    "publication_length": 2550,
    "cached": false,
    "binary_path": "bronmateriaal-onbewerkt\\cache\\document_publications\\c4233f25-c9f1-46f1-afd1-e78413f95e20.xml"
  },
  "issues": []
}