{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n34\nMOTIE VAN HET LID CEDER C.S.\nVoorgesteld\n5 juni 2025\nDe Kamer,\ngehoord de beraadslaging,\nconstaterende dat seksadvertenties een bekend middel zijn waarmee personen zichzelf of anderen aanbieden voor seksuele diensten;\noverwegende dat uitbuiting en mensenhandel in de seksindustrie een hardnekkig probleem vormen, en dat minderjarigen daarbij bijzonder kwetsbaar zijn;\noverwegende dat er momenteel geen expliciete wettelijke verplichting bestaat voor aanbieders van seksadvertenties om de leeftijd van geadverteerde personen te verifiëren;\noverwegende dat de Digital Services Act alleen de grote aanbieders reguleert;\nvan mening dat een wettelijke grondslag voor verplichte leeftijdsverificatie noodzakelijk is om minderjarigen te beschermen tegen seksuele uitbuiting en om mensenhandel effectiever tegen te gaan;\nverzoekt de regering om bij of krachtens wet een expliciete wettelijke grondslag te creëren voor verplichte leeftijdsverificatie van mensen die zich (laten) adverteren in seksadvertenties met waarborgen voor de uitvoerbaarheid en handhaafbaarheid voor aanbieders van dergelijke platforms,\nen gaat over tot de orde van de dag.\nCeder\nTseggai\nBoomsma\nDiederik van Dijk\nKrul",
  "content_char_count": 1604,
  "source": {
    "document_id": "eda0fd84-6b9f-4678-b350-283689050239",
    "document_nummer": "2025D26461",
    "document_soort": "Motie",
    "publication_id": "d8769519-8ef9-4dbf-8a5b-73bcd1a273b8",
    "publication_content_type": "application/xml",
    "publication_length": 6339,
    "cached": false,
    "binary_path": "bronmateriaal-onbewerkt\\cache\\document_publications\\d8769519-8ef9-4dbf-8a5b-73bcd1a273b8.xml"
  },
  "issues": []
}