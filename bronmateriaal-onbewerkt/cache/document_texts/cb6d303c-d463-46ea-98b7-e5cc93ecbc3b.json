{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3145\nMOTIE VAN HET LID CEDER\nVoorgesteld\n13 mei 2025\nDe Kamer,\ngehoord de beraadslaging,\nconstaterende dat maatschappelijke organisaties en vakbonden een cruciale rol hebben in de uitvoering van imvo-beleid en het komen tot leefbare lonen, en bedrijven deze rol ook zelf onderschrijven;\nconstaterende dat de informatie van maatschappelijke organisaties en vakbonden vitaal is voor het vertegenwoordigen van de stem van belanghebbenden in de keten en deze informatie vitaal is voor bedrijven om hun ketens Ã¼berhaupt te verduurzamen en betekenisvolle stakeholderengagement te bezigen;\nconstaterende dat de Commissie voorstelt dat bedrijven alleen overleg plegen met hen die rechtstreeks door hun activiteiten worden getroffen en maatschappelijke organisaties, en ngo's daarmee uitsluit van de definitie in artikel 3, lid 1, onder n;\nverzoekt het kabinet om te pleiten voor herstel van de tekst van de CSDDD op dit punt, zodat maatschappelijke organisaties die de bescherming van de mensenrechten en het milieu als missie hebben onder de definitie van belanghebbenden vallen,\nen gaat over tot de orde van de dag.\nCeder",
  "content_char_count": 1249,
  "source": {
    "document_id": "ff842802-43c8-462c-a65b-2f0c66c1c90e",
    "document_nummer": "2025D21129",
    "document_soort": "Motie",
    "publication_id": "cb6d303c-d463-46ea-98b7-e5cc93ecbc3b",
    "publication_content_type": "application/xml",
    "publication_length": 4741,
    "cached": false,
    "binary_path": "bronmateriaal-onbewerkt\\cache\\document_publications\\cb6d303c-d463-46ea-98b7-e5cc93ecbc3b.xml"
  },
  "issues": []
}