{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 528\nRaming der voor de Tweede Kamer in 2025 benodigde uitgaven, alsmede aanwijzing en raming van de ontvangsten\nNr.\n9\nMOTIE VAN HET LID VAN NISPEN\nVoorgesteld tijdens het Wetgevingsoverleg van\n17 juni 2024\nDe Kamer,\ngehoord de beraadslaging,\nconstaterende dat bij de planning en vaststelling van recessen van de Tweede Kamer rekening wordt gehouden met de spreiding van schoolvakanties maar dat meestal het midden van Nederland wordt gevolgd, waardoor voor regio's belangrijke feesten zoals bijvoorbeeld carnaval vaak niet in een reces vallen;\nvan mening dat deze focus op de Randstad niet goed is en dat bijvoorbeeld voor het Zuiden het carnavalsfeest een belangrijke culturele traditie is waarmee in de vergader- en recesplanning rekening gehouden zou kunnen worden en met andere recessen juist rekening te houden met andere regio's;\nverzoekt het presidium voortaan het voorjaarsreces samen te laten vallen met carnaval en in de planning van de recessen ook eerlijk rekening te houden met alle regio's en hierin niet in overwegende mate regio Midden (de Randstad) te volgen,\nen gaat over tot de orde van de dag.\nVan Nispen",
  "content_char_count": 1198,
  "source": {
    "document_id": "109b3e78-66b9-4215-97d8-5b3a43d9cf1e",
    "document_nummer": "2024D25345",
    "document_soort": "Motie",
    "publication_id": "360c582d-d0c9-4284-bc18-ec83a15676d0",
    "publication_content_type": "application/xml",
    "publication_length": 2527,
    "cached": false,
    "binary_path": "bronmateriaal-onbewerkt\\cache\\document_publications\\360c582d-d0c9-4284-bc18-ec83a15676d0.xml"
  },
  "issues": []
}