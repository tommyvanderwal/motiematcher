{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2809\nMOTIE VAN DE LEDEN TEUNISSEN EN VAN BAARLE\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat het kabinet op papier een «ontmoedigingsbeleid» voert ten aanzien van handel met de illegale Israëlische nederzettingen in Palestijns gebied, maar daar in de praktijk volgens onderzoek van The Rights Forum en SOMO weinig van terechtkomt;\noverwegende dat bedrijven die activiteiten ontplooien in of ten behoeve van de nederzettingen, zoals Booking.com, ondanks ontmoedigingsbeleid toch door het ministerie en de ambassade gefaciliteerd worden;\noverwegende dat in de uitvoering van het huidige ontmoedigingsbeleid veel onduidelijkheid wordt ervaren;\nverzoekt de regering om er actief op toe te zien dat bedrijven die activiteiten ontplooien in of ten behoeve van Israëlische nederzettingen in Palestijns gebied, nooit worden betrokken bij handelsmissies of op een andere manier worden gefaciliteerd door de overheid,\nen gaat over tot de orde van de dag.\nTeunissen\nVan Baarle",
  "content_char_count": 1136,
  "source": {
    "document_id": "bb7d8fd5-4b31-44fe-a8db-f8a8dcc45b28",
    "document_nummer": "2024D01496",
    "document_soort": "Motie",
    "publication_id": "19a9b5fc-dcd5-466e-b764-20d960d47ce4",
    "publication_content_type": "application/xml",
    "publication_length": 2578,
    "cached": false,
    "binary_path": "bronmateriaal-onbewerkt\\cache\\document_publications\\19a9b5fc-dcd5-466e-b764-20d960d47ce4.xml"
  },
  "issues": []
}