{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n774\nMOTIE VAN HET LID GABRIËLS C.S.\nVoorgesteld\n9 april 2025\nDe Kamer,\ngehoord de beraadslaging,\noverwegende dat er schadelijke zware metalen vrijkomen zodra staalslakken in contact komen met water en het toepassen van staalslakken als bouwstof daarom tot negatieve gezondheids- en milieueffecten kan leiden;\nconstaterende dat het RIVM en de Inspectie Leefomgeving en Transport (ILT) waarschuwen voor de gevaren van staalslakken voor de natuur en de menselijke gezondheid;\nconstaterende dat een werkgroep bestaande uit vertegenwoordigers van omgevingsdiensten, waterschappen, Rijkswaterstaat, politie en ILT zou willen zien dat het verplicht wordt voor bedrijven om te melden wanneer staalslakken worden gebruikt bij projecten, omdat toezichthouders sneller\nkunnen ingrijpen bij een meldplicht dan bij een informatieplicht;\nverzoekt de regering om op korte termijn een meldplicht voor de toepassing van staalslakken in te voeren,\nen gaat over tot de orde van de dag.\nGabriëls\nWingelaar\nVan Kent\nGrinwis\nKoekkoek\nKostić,\nBamenga\nEl Abassi",
  "content_char_count": 1149,
  "source": {
    "document_id": "45d6cb62-f698-4ea9-beea-fbb3199f432b",
    "document_nummer": "2025D15720",
    "document_soort": "Motie",
    "publication_id": "b6cfc440-0bb6-485d-bbf3-1c9cfc5b5b11",
    "publication_content_type": "application/xml",
    "publication_length": 2786,
    "cached": false,
    "binary_path": "bronmateriaal-onbewerkt\\cache\\document_publications\\b6cfc440-0bb6-485d-bbf3-1c9cfc5b5b11.xml"
  },
  "issues": []
}