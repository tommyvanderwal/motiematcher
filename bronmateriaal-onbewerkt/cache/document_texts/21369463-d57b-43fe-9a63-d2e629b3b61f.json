{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n27\nMOTIE VAN HET LID GRINWIS C.S.\nVoorgesteld\n10 april 2024\nDe Kamer,\ngehoord de beraadslaging,\noverwegende dat het afhankelijk is van de omstandigheden of werkzaamheden in het kader van de wijkgerichte aansluiting op een collectieve warmtevoorziening moeten worden aangemerkt als dringende werkzaamheden, renovatie of een combinatie van beide, wat gevolgen heeft voor de instemming van huurders, de kosten voor verhuurders en de snelheid waarmee werkzaamheden kunnen worden gedaan;\nverzoekt de regering spoedig te voorzien in een modernisering van het huurrecht, waaronder het initiatief- en instemmingsrecht van huurders, om te komen tot duidelijkheid wanneer de aansluiting van huurwoningen op een collectieve warmtevoorziening kwalificeert als een dringende werkzaamheid en om het huurrecht beter aan te laten sluiten bij de duurzame ontwikkelingen,\nen gaat over tot de orde van de dag.\nGrinwis\nBontenbal\nFlach",
  "content_char_count": 1192,
  "source": {
    "document_id": "b130a2d9-ba21-4c3e-80f5-8ea23b51b2a9",
    "document_nummer": "2024D14281",
    "document_soort": "Motie",
    "publication_id": "21369463-d57b-43fe-9a63-d2e629b3b61f",
    "publication_content_type": "application/xml",
    "publication_length": 2597,
    "cached": false,
    "binary_path": "bronmateriaal-onbewerkt\\cache\\document_publications\\21369463-d57b-43fe-9a63-d2e629b3b61f.xml"
  },
  "issues": []
}