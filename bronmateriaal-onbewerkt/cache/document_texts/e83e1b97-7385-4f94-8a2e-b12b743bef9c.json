{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 476\nStaat van de Europese Unie 2024\nNr.\n6\nMOTIE VAN HET LID DIEDERIK VAN DIJK\nVoorgesteld\n16 mei 2024\nDe Kamer,\ngehoord de beraadslaging,\nconstaterende dat organisaties als Samidoun in Nederland actief zijn in de verspreiding van antisemitisme en de verheerlijking van geweld en terreur;\noverwegende dat een lidstaat als Duitsland de organisatie Samidoun reeds verboden heeft vanwege openlijke steun aan buitenlandse terreurorganisaties als Hamas, het verheerlijken van terreur en het verspreiden van antisemitisme;\nconstaterende dat organisaties als Samidoun fungeren als mantelorganisaties voor het Volksfront voor de Bevrijding van Palestina, dat op de EU-terreurlijst staat;\noverwegende dat antisemitisme en verheerlijking van terreur geen plaats hebben in Nederland en de Europese Unie;\nverzoekt de regering zich in Europees verband in te spannen om organisaties als Samidoun, die banden hebben met terroristische organisaties in het Midden-Oosten, op de Europese lijst van terroristische organisaties te plaatsen,\nen gaat over tot de orde van de dag.\nDiederik van Dijk",
  "content_char_count": 1148,
  "source": {
    "document_id": "b3cf1677-eed0-4046-985e-339103ce3c93",
    "document_nummer": "2024D19603",
    "document_soort": "Motie",
    "publication_id": "e83e1b97-7385-4f94-8a2e-b12b743bef9c",
    "publication_content_type": "application/xml",
    "publication_length": 2519,
    "cached": false,
    "binary_path": "bronmateriaal-onbewerkt\\cache\\document_publications\\e83e1b97-7385-4f94-8a2e-b12b743bef9c.xml"
  },
  "issues": []
}