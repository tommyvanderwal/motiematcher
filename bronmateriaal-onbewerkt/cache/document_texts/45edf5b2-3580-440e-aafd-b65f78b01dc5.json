{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 752\nModernisering van het ondernemingsrecht\nNr.\n20\nMOTIE VAN HET LID WIJEN-NASS\nVoorgesteld\n15 mei 2025\nDe Kamer,\ngehoord de beraadslaging,\noverwegende dat curatoren die werken in faillissementen meer geld vragen bij faillissementen met een positief financieel beeld om zo te kunnen compenseren bij faillissementen met een (zeer) negatief financieel beeld;\noverwegende dat geld dat naar een curator gaat, niet terechtkomt bij schuldeiser(s);\noverwegende dat er gestreefd dient te worden naar gelijke betaling van curatoren, ongeacht de financiële positie van een failliet verklaard bedrijf;\nverzoekt de regering om met een voorstel te komen dat ervoor zorgt dat curatoren betaald worden naar het aantal gewerkte uren, ongeacht de financiële positie van een failliet verklaard bedrijf,\nen gaat over tot de orde van de dag.\nWijen-Nass",
  "content_char_count": 906,
  "source": {
    "document_id": "fb00489c-a51b-48cd-980c-53a9cb3f9748",
    "document_nummer": "2025D21486",
    "document_soort": "Motie",
    "publication_id": "45edf5b2-3580-440e-aafd-b65f78b01dc5",
    "publication_content_type": "application/xml",
    "publication_length": 4368,
    "cached": false,
    "binary_path": "bronmateriaal-onbewerkt\\cache\\document_publications\\45edf5b2-3580-440e-aafd-b65f78b01dc5.xml"
  },
  "issues": []
}