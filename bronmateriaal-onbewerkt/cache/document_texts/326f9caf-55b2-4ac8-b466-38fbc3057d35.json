{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1274\nMOTIE VAN HET LID WIJEN-NASS\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat in het huidige politiebudgetverdeelsysteem aspecten als beschikbaarheid en bereikbaarheid onvoldoende gewicht krijgen;\nconstaterende dat de Minister bij de ontwikkeling van de nieuwe verdeelsystematiek aangeeft deze aspecten mee te nemen;\noverwegende dat het van essentieel belang is dat politiedienstverlening overal in Nederland bereikbaar en beschikbaar is, ook in de regio en plattelandsgebieden;\nverzoekt de regering ervoor te zorgen dat beschikbaarheid en bereikbaarheid in het nieuwe verdeelsysteem aantoonbaar zwaarder meewegen dan in het huidige systeem,\nen gaat over tot de orde van de dag.\nWijen-Nass",
  "content_char_count": 813,
  "source": {
    "document_id": "63523c2a-3474-467f-bf4e-8326949331ee",
    "document_nummer": "2025D24848",
    "document_soort": "Motie",
    "publication_id": "326f9caf-55b2-4ac8-b466-38fbc3057d35",
    "publication_content_type": "application/xml",
    "publication_length": 4323,
    "cached": false,
    "binary_path": "bronmateriaal-onbewerkt\\cache\\document_publications\\326f9caf-55b2-4ac8-b466-38fbc3057d35.xml"
  },
  "issues": []
}