{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n295\nMOTIE VAN DE LEDEN WIJEN-NASS EN RAJKOWSKI\nVoorgesteld\n12 juni 2025\nDe Kamer,\ngehoord de beraadslaging,\noverwegende dat de AIVD een essentiÃ«le rol speelt in het beschermen van de nationale veiligheid tegen criminele netwerken;\noverwegende dat de Minister in haar brief van 14 maart 2025 heeft aangegeven dat er een verschil van inzicht bestaat tussen de AIVD en de TIB over de inzet van inlichtingenmiddelen, wat ertoe leidt dat de AIVD momenteel minder middelen kan inzetten dan noodzakelijk wordt geacht voor het normbeeldonderzoek;\noverwegende dat de Minister heeft aangegeven dat er patstellingen zoals in het normbeeldonderzoek ontstaan en dat een beroepsmogelijkheid tegen oordelen van de TIB wenselijk is;\noverwegende dat de herziening van de Wiv 2017 nog enige jaren in beslag zal nemen, terwijl de dreiging vanuit onder meer criminele netwerken onverminderd groot is;\nverzoekt de regering te onderzoeken wat de mogelijkheden zijn om, vooruitlopend op de herziening van de Wiv 2017, een beroepsmogelijkheid tegen oordelen van de TIB te regelen, en de Kamer daarover te informeren,\nen gaat over tot de orde van de dag.\nWijen-Nass\nRajkowski",
  "content_char_count": 1253,
  "source": {
    "document_id": "25a78b25-e3a6-4925-b6cd-5772f0ad87fd",
    "document_nummer": "2025D27359",
    "document_soort": "Motie",
    "publication_id": "66e0b13b-412d-477d-8047-ebdcdc2ec38c",
    "publication_content_type": "application/xml",
    "publication_length": 5003,
    "cached": false,
    "binary_path": "bronmateriaal-onbewerkt\\cache\\document_publications\\66e0b13b-412d-477d-8047-ebdcdc2ec38c.xml"
  },
  "issues": []
}