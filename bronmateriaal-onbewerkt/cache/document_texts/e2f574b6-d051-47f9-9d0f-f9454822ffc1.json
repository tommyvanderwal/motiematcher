{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 709\nVoorstel van wet van de leden Timmermans en Bikker tot wijziging van het Wetboek van Strafrecht in verband met de invoering van het discriminatoir oogmerk als strafverzwaringsgrond\nNr.\n18\nMOTIE VAN HET LID VAN NISPEN\nVoorgesteld\n18 december 2024\nDe Kamer,\ngehoord de beraadslaging,\noverwegende dat discriminatie op basis van inkomen, opleiding of beroepsstatus voorkomt, een groot probleem is, en gezien kan worden als discriminatie op grond van sociaaleconomische klasse;\nconstaterende dat in het Wetboek van Strafrecht en de Algemene wet gelijke behandeling de discriminatiegrond sociaaleconomische klasse niet staat opgenomen;\nverzoekt de regering te onderzoeken op welke manier discriminatie op grond van sociaaleconomische klasse kan worden toegevoegd als discriminatiegrond in de Algemene wet gelijke behandeling en het Wetboek van Strafrecht,\nen gaat over tot de orde van de dag.\nVan Nispen",
  "content_char_count": 975,
  "source": {
    "document_id": "8ef6b1a9-84c2-4930-8a3a-3796d0cdc673",
    "document_nummer": "2024D50987",
    "document_soort": "Motie",
    "publication_id": "e2f574b6-d051-47f9-9d0f-f9454822ffc1",
    "publication_content_type": "application/xml",
    "publication_length": 2306,
    "cached": false,
    "binary_path": "bronmateriaal-onbewerkt\\cache\\document_publications\\e2f574b6-d051-47f9-9d0f-f9454822ffc1.xml"
  },
  "issues": []
}