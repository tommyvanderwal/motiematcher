{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 389\nVergrijzing en het integrale ouderenbeleid\nNr.\n138\nMOTIE VAN HET LID KRUL\nVoorgesteld\n27 november 2024\nDe Kamer,\ngehoord de beraadslaging,\nconstaterende dat de Minister, de staatsecretaris van VWS en het veld bezig zijn met het sluiten van een hoofdlijnenakkoord ouderenzorg;\nconstaterende dat zowel het geclusterd, het zelfstandig wonen als de uitbreiding van plaatsen in een verpleeghuis achterloopt bij de ambities en de afspraken die er gemaakt zijn;\noverwegende dat in het hoofdlijnenakkoord ouderenzorg wonen niet wordt meegenomen en arbeidsmarkt «slechts» beperkt;\nvan mening dat een hoofdlijnenakkoord ouderenzorg pas meerwaarde heeft als ook ouderenhuisvesting en de arbeidsmarktproblematiek worden meegenomen en hier concrete meetbare doelstellingen voor worden afgesproken;\nverzoekt de regering zowel de arbeidsmarktproblematiek als de diverse woonvormen voor ouderen mee te nemen in dit hoofdlijnenakkoord ouderenzorg en hier concrete meetbare doelstellingen over af te spreken met de veldpartijen,\nen gaat over tot de orde van de dag.\nKrul",
  "content_char_count": 1130,
  "source": {
    "document_id": "c90174ba-207d-4268-86a1-e0e03ba857f8",
    "document_nummer": "2024D46500",
    "document_soort": "Motie",
    "publication_id": "bcc262e1-f51a-47d1-8bb6-5f4a0f03d9e5",
    "publication_content_type": "application/xml",
    "publication_length": 2505,
    "cached": false,
    "binary_path": "bronmateriaal-onbewerkt\\cache\\document_publications\\bcc262e1-f51a-47d1-8bb6-5f4a0f03d9e5.xml"
  },
  "issues": []
}