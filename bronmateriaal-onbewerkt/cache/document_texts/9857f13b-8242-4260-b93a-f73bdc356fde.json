{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1101\nMOTIE VAN HET LID BRUYNING\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat ouders, kinderen en betrokkenen in de jeugdbescherming en jeugdzorg regelmatig onvoldoende toegang hebben tot hun eigen dossiers;\noverwegende dat dit het recht op waarheidsvinding en een eerlijke rechtsgang belemmert, bijvoorbeeld in letselschadeprocedures of bij de afsluiting van een traject;\nconstaterende dat organisaties vaak verwijzen naar de AVG als reden om inzage of verstrekking te weigeren;\noverwegende dat de AVG ruimte kan bieden voor het verstrekken van informatie, mits dit zorgvuldig gebeurt en de rechten van betrokkenen worden gewaarborgd;\nverzoekt de regering te onderzoeken welke ruimte de AVG biedt om ouders, kinderen en andere direct betrokkenen in de jeugdzorg en -bescherming toegang te geven tot hun volledige dossiers, ook in het kader van waarheidsvinding bij letselschadeprocedures of bij de afsluiting van een traject, en de Kamer hierover te informeren met voorstellen van eventuele aanpassing van wet- of regelgeving,\nen gaat over tot de orde van de dag.\nBruyning",
  "content_char_count": 1200,
  "source": {
    "document_id": "3c082b76-0adb-4ac2-a32e-38c6735c0206",
    "document_nummer": "2025D42918",
    "document_soort": "Motie",
    "publication_id": "9857f13b-8242-4260-b93a-f73bdc356fde",
    "publication_content_type": "application/xml",
    "publication_length": 4730,
    "cached": false,
    "binary_path": "bronmateriaal-onbewerkt\\cache\\document_publications\\9857f13b-8242-4260-b93a-f73bdc356fde.xml"
  },
  "issues": []
}