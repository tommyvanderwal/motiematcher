{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n941\nMOTIE VAN HET LID MICHON-DERKZEN\nVoorgesteld\n8 april 2025\nDe Kamer,\ngehoord de beraadslaging,\nconstaterende dat de Kamer een parlementaire verkenning heeft uitgevoerd over de strafrechtketen;\nconstaterende dat de aanbevelingen zijn opgenomen in de aangenomen motie-Ellian c.s. (\n29 279, nr. 805\n) maar dat deze motie tot op heden niet volledig is uitgevoerd;\nconstaterende dat de laatste Strafrechtketenmonitor laat zien dat de doorlooptijden bij verschillende geprioriteerde zaakstromen, zoals jeugd, ernstige verkeersmisdrijven en ernstige zedenmisdrijven, niet verbeteren;\noverwegende dat de Algemene Rekenkamer ook al jaren ernstige tekortkomingen heeft geconstateerd ten aanzien van de strafrechtketen;\noverwegende dat goedbedoelde initiatieven zoals het Bestuurlijk Ketenberaad tot op heden onvoldoende smart-geformuleerde doelstellingen en ketenbrede afspraken hebben opgeleverd;\nverzoekt de regering te bewerkstelligen dat in lijn met het hoofdlijnenakkoord meer prestatieafspraken in de strafrechtketen worden gemaakt, startend in 2026, en dat de motie-Ellian c.s. onverkort wordt uitgevoerd,\nen gaat over tot de orde van de dag.\nMichon-Derkzen",
  "content_char_count": 1265,
  "source": {
    "document_id": "0b1885c8-7a10-4860-ba66-717728e02e20",
    "document_nummer": "2025D15653",
    "document_soort": "Motie",
    "publication_id": "b774efba-a37e-48c8-9f6a-70ddd81617a1",
    "publication_content_type": "application/xml",
    "publication_length": 2728,
    "cached": false,
    "binary_path": "bronmateriaal-onbewerkt\\cache\\document_publications\\b774efba-a37e-48c8-9f6a-70ddd81617a1.xml"
  },
  "issues": []
}