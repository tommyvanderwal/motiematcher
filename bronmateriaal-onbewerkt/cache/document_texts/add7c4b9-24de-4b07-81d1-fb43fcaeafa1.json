{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1469\nMOTIE VAN DE LEDEN VAN VROONHOVEN EN INGE VAN DIJK\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat uit het verkennend onderzoek blijkt dat meerdere systemen bij de Belastingdienst, Toeslagen en Douane vergelijkbaar zijn met het onrechtmatig gebruikte Risico Analyse Model (RAM) en dat niet of beperkt is vastgesteld of zij voldoen aan de geldende wettelijke kaders;\noverwegende dat ook het UWV als uitvoeringsinstantie beschikt over grote hoeveelheden gevoelige persoonsgegevens en ingrijpende besluiten neemt over het al dan niet toekennen van uitkeringen, maar de systemen van het UWV niet onderzocht zijn;\nverzoekt de regering om:\n•\nte onderzoeken of ook het UWV algoritmes of systemen in gebruik heeft die vergelijkbaar zijn met het RAM;\n•\nalle algoritmes en gegevenssystemen die vergelijkbaar zijn gebleken met het RAM bij de Belastingdienst, de Dienst Toeslagen, de Douane en het UWV uiterlijk voor de zomer te beoordelen op rechtmatigheid;\n•\nde uitkomsten hiervan aan de Kamer te rapporteren;\n•\nbetrokken burgers conform de AVG te informeren indien hun gegevens onrechtmatig zijn verwerkt in de afgelopen zes jaar;\n•\ntot slot de betrokken algoritmes vast te leggen in het algoritmeregister,\nen gaat over tot de orde van de dag.\nVan Vroonhoven\nInge van Dijk",
  "content_char_count": 1398,
  "source": {
    "document_id": "020012c6-e613-425c-8120-9eae5cda8eec",
    "document_nummer": "2025D13345",
    "document_soort": "Motie",
    "publication_id": "add7c4b9-24de-4b07-81d1-fb43fcaeafa1",
    "publication_content_type": "application/xml",
    "publication_length": 3481,
    "cached": false,
    "binary_path": "bronmateriaal-onbewerkt\\cache\\document_publications\\add7c4b9-24de-4b07-81d1-fb43fcaeafa1.xml"
  },
  "issues": []
}