{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n366\nMOTIE VAN HET LID TEUNISSEN C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat in Nederland verschillende partijen gebruikt textiel inzamelen, zoals kringlopen, recyclers, goede doelen en sinds kort ook fast-fashionbedrijven;\nconstaterende dat het programma Radar heeft aangetoond dat sommige fast-fashionbedrijven valse beloftes doen over de bestemming van ingeleverd textiel;\noverwegende dat verschillende fast-fashionbedrijven gebruikt textiel in Afrikaanse landen dumpen met negatieve impact op de lokale economie, mens, milieu en dieren;\noverwegende dat greenwashing strafbaar is en dit haaks staat op de omschakeling naar een circulaire economie;\nverzoekt de regering om maatregelen te nemen, zoals het instellen van verscherpt toezicht op de inzameling van textiel door fast-fashionbedrijven, en hierover zo snel mogelijk aan de Kamer te berichten,\nen gaat over tot de orde van de dag.\nTeunissen\nKostić\nGabriëls\nBamenga\nKoekkoek\nGrinwis\nStoffer",
  "content_char_count": 1103,
  "source": {
    "document_id": "995f27bc-2597-4023-8b17-3114add85dd8",
    "document_nummer": "2025D24564",
    "document_soort": "Motie",
    "publication_id": "c8086692-ee20-4ac4-a3ce-a4e3671cee87",
    "publication_content_type": "application/xml",
    "publication_length": 5500,
    "cached": false,
    "binary_path": "bronmateriaal-onbewerkt\\cache\\document_publications\\c8086692-ee20-4ac4-a3ce-a4e3671cee87.xml"
  },
  "issues": []
}