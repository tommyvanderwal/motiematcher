{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 666\nInitiatiefnota van het lid Bushoff «Stop de commercie, steun de huisarts. Een plan voor toekomstbestendige huisartsenzorg»\nNr.\n9\nMOTIE VAN HET LID DIJK\nVoorgesteld tijdens het Notaoverleg van\n26 mei 2025\nDe Kamer,\ngehoord de beraadslaging,\nconstaterende dat huisartsen aangeven dat de huidige tarieven onvoldoende kostendekkend zijn;\noverwegende dat onrealistische tarieven ertoe leiden dat beginnende huisartsen moeite hebben om een praktijk te starten en huidige praktijkhouders tegen hun grenzen aan lopen;\nverzoekt het kabinet de NZa opdracht te geven om bij de nieuwe tariefberekeningen voor 2026 niet alleen te kijken naar de gemiddelde kosten uit het verleden, maar ook toekomstscenario’s mee te nemen, zodat de tarieven kostendekkend worden,\nen gaat over tot de orde van de dag.\nDijk",
  "content_char_count": 869,
  "source": {
    "document_id": "350e8bbc-28bc-4b38-a17f-6af8be247f5c",
    "document_nummer": "2025D24169",
    "document_soort": "Motie",
    "publication_id": "36ed2a22-4773-444b-91d1-f031885fd0eb",
    "publication_content_type": "application/xml",
    "publication_length": 4601,
    "cached": false,
    "binary_path": "bronmateriaal-onbewerkt\\cache\\document_publications\\36ed2a22-4773-444b-91d1-f031885fd0eb.xml"
  },
  "issues": []
}