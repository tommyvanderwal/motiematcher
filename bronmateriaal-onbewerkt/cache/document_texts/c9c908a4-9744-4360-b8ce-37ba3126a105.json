{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1379\nMOTIE VAN HET LID KRÖGER\nVoorgesteld\n18 april 2024\nDe Kamer,\ngehoord de beraadslaging,\noverwegende dat CCS een tijdelijke oplossing is die grote vervuilers in staat stelt om langer te wachten met het overschakelen naar duurzame energie;\noverwegende dat om deze reden een zeefmethodiek is ontwikkeld, waarbij wordt gekeken of er aantoonbare kosteneffectieve alternatieven bestaan voor CCS;\nconstaterende dat er in 2023 ruim 7 miljard SDE++ voor CCS en CCU is aangevraagd op een totaal subsidiebedrag van 8 miljard, waarmee de kans groot is dat CCS toch de net iets duurdere maar echt duurzame projecten weg gaat drukken;\noverwegende dat in de Energienota de Minister een afbouwpad voor fossiele energie gaat publiceren;\nverzoekt de regering om de SDE++-methodiek te herzien, zodanig dat technieken waarbij fossiele energie nog steeds de bron is pas in laatste instantie gehonoreerd worden,\nen gaat over tot de orde van de dag.\nKröger",
  "content_char_count": 1048,
  "source": {
    "document_id": "cbc2b702-c413-4477-a229-98fd01301adf",
    "document_nummer": "2024D15951",
    "document_soort": "Motie",
    "publication_id": "c9c908a4-9744-4360-b8ce-37ba3126a105",
    "publication_content_type": "application/xml",
    "publication_length": 2424,
    "cached": false,
    "binary_path": "bronmateriaal-onbewerkt\\cache\\document_publications\\c9c908a4-9744-4360-b8ce-37ba3126a105.xml"
  },
  "issues": []
}