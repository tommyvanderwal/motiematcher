{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n482\nMOTIE VAN HET LID VAN DER WERF\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat er een groot tekort is aan luchtverkeersleiders bij Defensie en dat dit grotendeels wordt veroorzaakt door slechtere arbeidsvoorwaarden in vergelijking met hun civiele collega's;\noverwegende dat luchtverkeersleiders hebben aangegeven te werken onder enorme werkdruk en dat het al meerdere keren is voorgekomen dat zij hierdoor geen dienstverlening konden bieden;\nverzoekt de regering de Kamer zo snel mogelijk, doch uiterlijk voor de Voorjaarsnota, te informeren over de maatregelen die genomen zullen worden om de hoge werkdruk en het tekort aan luchtverkeersleiders op te lossen,\nen gaat over tot de orde van de dag.\nVan der Werf",
  "content_char_count": 835,
  "source": {
    "document_id": "1b08f182-5388-4efe-98cc-27c296299b54",
    "document_nummer": "2025D05198",
    "document_soort": "Motie",
    "publication_id": "851714c7-1971-4dea-a6da-69eea36a1674",
    "publication_content_type": "application/xml",
    "publication_length": 2166,
    "cached": false,
    "binary_path": "bronmateriaal-onbewerkt\\cache\\document_publications\\851714c7-1971-4dea-a6da-69eea36a1674.xml"
  },
  "issues": []
}