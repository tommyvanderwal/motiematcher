{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1300\nMOTIE VAN DE LEDEN CEDER EN SIX DIJKSTRA\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat de NCTV zich zorgen maakt over de snelheid waarmee jongeren online radicaliseren, dat er waarschijnlijk enkele honderden jongeren actief zijn in radicale chatgroepen en dat de NCTV een reÃ«le kans ziet dat deze jongeren een geweldsdaad plegen;\nconstaterende dat de inlichtingen- en veiligheidsdiensten weinig grip op deze radicalisering hebben;\noverwegende dat het van groot belang is dat de overheid met een overkoepelende strategie komt om deze online radicalisering aan te pakken;\nverzoekt de regering in overleg met de NCTV met een plan van aanpak digitale weerbaarheid te komen, ter voorkoming van radicalisering door social media,\nen gaat over tot de orde van de dag.\nCeder\nSix Dijkstra",
  "content_char_count": 947,
  "source": {
    "document_id": "af16045a-b890-4bd0-89cc-cabc230fc9c7",
    "document_nummer": "2025D07256",
    "document_soort": "Motie",
    "publication_id": "ae705b53-352a-41b4-a588-8d99832deeb7",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\ae705b53-352a-41b4-a588-8d99832deeb7.xml"
  },
  "issues": []
}