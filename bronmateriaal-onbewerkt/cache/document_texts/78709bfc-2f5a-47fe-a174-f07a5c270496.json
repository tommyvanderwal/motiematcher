{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1117\nMOTIE VAN DE LEDEN HEUTINK EN VEDDER\nVoorgesteld\n11 september 2024\nDe Kamer,\ngehoord de beraadslaging,\nconstaterende dat alleen in 2023 al 26.264 expats via de 30%-regeling hun buitenlandse rijbewijs, zonder enige vorm van toetsing, hebben kunnen omzetten naar een Nederlands rijbewijs;\nconstaterende dat onder meer Veilig Verkeer Nederland waarschuwt voor het negatieve effect hiervan op de verkeersveiligheid in Nederland;\nconstaterende dat Nederland bij uitvoering van het advies-Roemer juist inzet op verhoging van het algehele rijvaardigheidsniveau van Nederland teneinde de verkeersveiligheid te stimuleren;\nvan mening dat het ongetoetst omzetten van buitenlandse rijbewijzen naar Nederlandse rijbewijzen afbreuk doet aan de verkeersveiligheid van Nederland;\nverzoekt de regering om de rijbewijsregeling voor expats te herzien en hierbij in te zetten op een vorm van (verplichte) toetsing op de kennis van de Nederlandse verkeersregels,\nen gaat over tot de orde van de dag.\nHeutink\nVedder",
  "content_char_count": 1112,
  "source": {
    "document_id": "fbbc42a0-1849-4422-84b6-d92b00a5cd6a",
    "document_nummer": "2024D32766",
    "document_soort": "Motie",
    "publication_id": "78709bfc-2f5a-47fe-a174-f07a5c270496",
    "publication_content_type": "application/xml",
    "publication_length": 2558,
    "cached": false,
    "binary_path": "bronmateriaal-onbewerkt\\cache\\document_publications\\78709bfc-2f5a-47fe-a174-f07a5c270496.xml"
  },
  "issues": []
}