{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n249\nMOTIE VAN HET LID POSTMA C.S.\nVoorgesteld\n5 december 2024\nDe Kamer,\ngehoord de beraadslaging,\nconstaterende dat Staatstoezicht op de Mijnen (SodM) waarschuwt dat boren onder de Waddenzee bij Ternaard niet veilig kan;\nconstaterende dat SodM waarschuwt dat schade voor het gebied al na vijf tot tien jaar gaswinning kan optreden;\nconstaterende dat het hand-aan-de-kraanprincipe volgens SodM bij deze winning onvoldoende effect gaat sorteren om dit tegen te gaan;\nconstaterende dat de Minister bij de begrotingsbehandeling KGG heeft aangegeven dat adviezen van het SodM zwaarwegend worden meegenomen in de besluitvorming;\nconstaterende dat er grote weerstand is in de omgeving en de garantie niet kan worden gegeven dat winning veilig kan;\noverwegende dat de mijnbouwopbrengsten tijdelijk zijn, maar de schade permanent;\nverzoekt de regering geen vergunning te geven voor winning van gas in de Waddenzee bij Ternaard,\nen gaat over tot de orde van de dag.\nPostma\nRooderkerk\nVermeer\nKr√∂ger\nGrinwis\nBeckerman\nKoekkoek\nTeunissen",
  "content_char_count": 1116,
  "source": {
    "document_id": "e52f9228-fa0b-4be3-b956-2363d8e83da6",
    "document_nummer": "2024D47943",
    "document_soort": "Motie",
    "publication_id": "4b5d5a67-e3ec-4340-8c52-b950d057c7aa",
    "publication_content_type": "application/xml",
    "publication_length": 2742,
    "cached": false,
    "binary_path": "bronmateriaal-onbewerkt\\cache\\document_publications\\4b5d5a67-e3ec-4340-8c52-b950d057c7aa.xml"
  },
  "issues": []
}