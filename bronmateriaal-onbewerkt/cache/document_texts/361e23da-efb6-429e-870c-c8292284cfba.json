{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 087\nInternationaal fiscaal (verdrags)beleid\nNr.\n353\nMOTIE VAN HET LID VAN EIJK\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de grensoverschrijdende bedrijventerreinen zoals Avantis onnodig worden belast met dubbele btw-administratie, waardoor ondernemers, zeker start-ups en mkb, worden ontmoedigd zich daar te vestigen;\noverwegende dat de Europese Btw-richtlijn via artikel 395 lidstaten toestaat gezamenlijk een uitzondering aan te vragen, mits de belastingopbrengst niet significant verandert;\nvan mening dat ondernemen moet lonen en niet moet vastlopen in regels;\nverzoekt de regering samen met in eerste instantie Duitsland bij de Europese Commissie een aanvraag in te dienen voor een btw-uitzondering voor een grensoverschrijdend bedrijventerrein, zodanig vormgegeven dat ondernemers worden ontlast en zonder dat dit leidt tot minder belastinginkomsten in Nederland, en te bezien hoe dit structureel kan gelden voor alle grensoverschrijdende bedrijventerreinen,\nen gaat over tot de orde van de dag.\nVan Eijk",
  "content_char_count": 1126,
  "source": {
    "document_id": "486e958e-b0b1-4b11-a674-747035749dc3",
    "document_nummer": "2025D38545",
    "document_soort": "Motie",
    "publication_id": "361e23da-efb6-429e-870c-c8292284cfba",
    "publication_content_type": "application/xml",
    "publication_length": 4837,
    "cached": false,
    "binary_path": "bronmateriaal-onbewerkt\\cache\\document_publications\\361e23da-efb6-429e-870c-c8292284cfba.xml"
  },
  "issues": []
}