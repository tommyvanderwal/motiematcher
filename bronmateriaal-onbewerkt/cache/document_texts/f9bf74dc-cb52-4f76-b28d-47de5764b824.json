{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nVoorjaarsnota 2024\nNr.\n4\nMOTIE VAN HET LID VAN DER LEE\nVoorgesteld\n4 juni 2024\nDe Kamer,\ngehoord de beraadslaging,\noverwegende dat zorgverleners onmisbaar werk doen, maar dat veel van hen niet of nauwelijks kunnen rondkomen en nog altijd minder verdienen dan mensen met een vergelijkbare opleiding in andere sectoren;\nvan mening dat het onacceptabel is dat er volgens het CBS circa 60.000 mensen in de gezondheids- en welzijnszorg werken met een loon van minder dan € 16 per uur;\nverzoekt de regering om vanaf 2025 structureel 575 miljoen euro vrij te maken voor een loonkloofakkoord, maar deze middelen pas toe te voegen aan de overheidsbijdrage voor de arbeidskostenontwikkeling als werkgevers, werknemers en financiers een bestuurlijk akkoord hebben gesloten waarin deze middelen worden ingezet om de laagste loonschalen te verhogen, met een minimum van € 16;\nverzoekt de regering dit plan te dekken door taakstellend het maximumpremieloon voor onder andere de inkomensafhankelijke bijdrage in de Zorgverzekeringswet te verhogen, en deze mee te nemen in het Belastingplan 2025,\nen gaat over tot de orde van de dag.\nVan der Lee",
  "content_char_count": 1207,
  "source": {
    "document_id": "f772ab43-b1a3-4556-9d9c-39a9abd824f0",
    "document_nummer": "2024D23045",
    "document_soort": "Motie",
    "publication_id": "f9bf74dc-cb52-4f76-b28d-47de5764b824",
    "publication_content_type": "application/xml",
    "publication_length": 2563,
    "cached": false,
    "binary_path": "bronmateriaal-onbewerkt\\cache\\document_publications\\f9bf74dc-cb52-4f76-b28d-47de5764b824.xml"
  },
  "issues": []
}