{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n28\nMOTIE VAN HET LID BOSWIJK C.S.\nVoorgesteld\n20 november 2024\nDe Kamer,\ngehoord de beraadslaging,\nconstaterende dat Nederland op het gebied van voedselzekerheid streeft naar meer zelfvoorziening en weerbaarheid van landen in Afrika;\noverwegende dat de export van sommige Nederlandse voedselproducten kan bijdragen aan voedselzekerheid, maar dat de export van andere voedselproducten de opbouw van de lokale productiecapaciteit ook in de weg kan zitten;\noverwegende dat de regering een onderzoek laat doen op dit thema naar aanleiding van de motie-Thijssen/Amhaouch;\nverzoekt de regering in de appreciatie van het onderzoek uiteen te zetten wat de structurele impact is van de Nederlandse voedselexport op de voedselzekerheid in met name fragiele landen in Afrika,\nen gaat over tot de orde van de dag.\nBoswijk\nDobbe\nPaternotte\nBamenga\nCeder",
  "content_char_count": 1034,
  "source": {
    "document_id": "3c2a210a-959d-440c-8a21-86e44c251668",
    "document_nummer": "2024D45077",
    "document_soort": "Motie",
    "publication_id": "415b1f75-fcba-4262-8ede-350bb610e111",
    "publication_content_type": "application/xml",
    "publication_length": 2582,
    "cached": false,
    "binary_path": "bronmateriaal-onbewerkt\\cache\\document_publications\\415b1f75-fcba-4262-8ede-350bb610e111.xml"
  },
  "issues": []
}