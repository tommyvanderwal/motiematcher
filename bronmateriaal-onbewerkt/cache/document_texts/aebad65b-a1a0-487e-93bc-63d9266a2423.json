{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n26 150\nAlgemene Vergadering der Verenigde Naties\nNr.\n239\nGEWIJZIGDE MOTIE VAN DE LEDEN CEDER EN STOFFER TER VERVANGING VAN DIE GEDRUKT ONDER NR. 230\nVoorgesteld\n18 september 2025\nDe Kamer,\ngehoord de beraadslaging,\nconstaterende dat het kabinet niet kan uitsluiten dat een toekomstige situatie zou betekenen dat Joden niet meer welkom zijn dan wel veilig kunnen wonen, rondlopen en verblijven in geheel Jeruzalem inclusief de Oude Stad; zoals nu al het geval in de Palestijnse gebieden is;\nconstaterende dat deze veiligheidsgaranties ook niet in de Franse-Saudi Arabische joint statement staan die het kabinet recent heeft onderschreven;\nspreekt daarom uit dat aansturen op een toekomstige situatie waarbij Joden mogelijk niet meer welkom zijn of veilig in geheel Jeruzalem kunnen verblijven onbespreekbaar is;\nverzoekt de regering het standpunt in te nemen dat Joden nu en in de toekomst altijd welkom en veilig moeten zijn in geheel Jeruzalem en dit standpunt als randvoorwaardelijk helder uit te dragen,\nen gaat over tot de orde van de dag,\nCeder\nStoffer",
  "content_char_count": 1128,
  "source": {
    "document_id": "a05760f7-e3c4-45bf-a142-dea1545a9a6e",
    "document_nummer": "2025D40152",
    "document_soort": "Motie (gewijzigd/nader)",
    "publication_id": "aebad65b-a1a0-487e-93bc-63d9266a2423",
    "publication_content_type": "application/xml",
    "publication_length": 4945,
    "cached": false,
    "binary_path": "bronmateriaal-onbewerkt\\cache\\document_publications\\aebad65b-a1a0-487e-93bc-63d9266a2423.xml"
  },
  "issues": []
}