{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 343\nHandhaving milieuwetgeving\nNr.\n410\nMOTIE VAN HET LID KOSTIĆ\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat VTH-beleid en -regelgeving raken aan de levens van burgers, maar dat burgers nu ervaren dat ze onvoldoende gehoord worden;\nconstaterende dat onderzoeken laten zien dat kapitaalkrachtige partijen veel meer toegang hebben tot beleidsmakers en veel meer mogelijkheden hebben om beleid te beïnvloeden dan burgerorganisaties, wat leidt tot disbalans en gebrek aan een gelijk speelveld;\nconstaterende dat deze zorgpunten ook naar voren kwamen bij het rondetafelgesprek over het VTH-stelsel;\nverzoekt de regering samen met onder andere burgerorganisaties te verkennen welke extra maatregelen genomen kunnen worden om de boven geschetste disbalans zo veel mogelijk weg te nemen en het dus burgers/burgerorganisaties makkelijker te maken om als volwaardige partners betrokken te worden in beleid rond VTH, en hierover aan de Kamer rond de zomer van 2025 te rapporteren,\nen gaat over tot de orde van de dag.\nKostić",
  "content_char_count": 1124,
  "source": {
    "document_id": "9071c6df-720f-4110-b0c6-3a7ac25e41e1",
    "document_nummer": "2025D04578",
    "document_soort": "Motie",
    "publication_id": "10152e8c-b3be-4d25-9e6f-8cdd45e2257e",
    "publication_content_type": "application/xml",
    "publication_length": 2480,
    "cached": false,
    "binary_path": "bronmateriaal-onbewerkt\\cache\\document_publications\\10152e8c-b3be-4d25-9e6f-8cdd45e2257e.xml"
  },
  "issues": []
}