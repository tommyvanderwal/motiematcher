{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n335\nMOTIE VAN HET LID BUIJSSE C.S.\nVoorgesteld\n6 maart 2025\nDe Kamer,\ngehoord de beraadslaging,\noverwegende dat circulaireplasticsbedrijven in Nederland in zwaar weer verkeren door sterke concurrentie van virgin plastics uit China;\nconstaterende dat de chemische industrie de technologie in huis heeft om grootschalig plastics chemisch te recyclen, wat belangrijk is voor het halen van de klimaatdoelen en het verminderen van onze afhankelijkheid van fossiele grondstoffen;\nconstaterende dat de circulaireplasticsindustrie en de afvalbranche een plan willen maken om ervoor te zorgen dat in Nederland geproduceerd plastic recyclaat zo snel mogelijk en zo veel mogelijk toegepast en bijgemengd wordt in de keten;\nroept de regering op om, onder leiding van de Regeringsvertegenwoordiger Circulaire Economie en met de bedrijven uit de plasticbranche, de afvalverwerkingsbranche en de chemische industrie, een circulaireplasticstafel in te stellen, met de opdracht in gesprek te gaan en waar mogelijk afspraken te maken binnen de bestaande budgettaire kaders, en de Kamer hierover voor de zomer te informeren,\nen gaat over tot de orde van de dag.\nBuijsse\nWingelaar\nPierik",
  "content_char_count": 1283,
  "source": {
    "document_id": "67400a91-999c-4373-86e5-312660d57abb",
    "document_nummer": "2025D09247",
    "document_soort": "Motie",
    "publication_id": "35b73460-f7f1-40d0-b0ab-c589dcc307a0",
    "publication_content_type": "application/xml",
    "publication_length": 2730,
    "cached": false,
    "binary_path": "bronmateriaal-onbewerkt\\cache\\document_publications\\35b73460-f7f1-40d0-b0ab-c589dcc307a0.xml"
  },
  "issues": []
}