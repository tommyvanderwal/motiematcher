{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1298\nMOTIE VAN HET LID KRUL\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat het kabinet werkt aan een wetsvoorstel om per 1 januari 2027 het eigen risico te verlagen naar â‚¬ 165;\nconstaterende dat de Raad van State in zijn advies over het wetsvoorstel aangeeft dat de maatregel ongericht is, dat de toegang tot zorg niet verbetert en dat kwetsbare groepen erop achteruit gaan omdat de zorgpremie stijgt en onduidelijk is waar de compenserende lastenverlichting neerslaat;\noverwegende dat deze maatregel bovendien de zorgvraag verder aanwakkert, terwijl de houdbaarheid van de zorg onder druk staat gezien de vergrijzing en personeelstekorten in de zorg;\noverwegende dat het kabinet demissionair is;\nverzoekt de regering de voorbereiding voor het wetsvoorstel om het eigen risico per 2027 voor iedereen te verlagen, te staken,\nen gaat over tot de orde van de dag.\nKrul",
  "content_char_count": 1002,
  "source": {
    "document_id": "b5d4f38b-0ef4-428b-9122-559435c3b068",
    "document_nummer": "2025D28599",
    "document_soort": "Motie",
    "publication_id": "ef74d2ef-255d-4f12-801e-98c7c86d53cc",
    "publication_content_type": "application/xml",
    "publication_length": 4569,
    "cached": false,
    "binary_path": "bronmateriaal-onbewerkt\\cache\\document_publications\\ef74d2ef-255d-4f12-801e-98c7c86d53cc.xml"
  },
  "issues": []
}