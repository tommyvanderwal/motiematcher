{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 698\nVoorstel van wet van het lid De Hoop tot wijziging van de Uitvoeringswet huurprijzen woonruimte en de Woningwet in verband met de bevriezing van de huren in 2025 en van de Wet op de vennootschapsbelasting 1969 en andere fiscale wetten in verband met het vervallen van de vennootschapsbelastingplicht voor woningcorporaties en dekkingsmaatregelen daarvoor\nNr.\n15\nMOTIE VAN HET LID BOSWIJK\nVoorgesteld\n23 april 2025\nDe Kamer,\ngehoord de beraadslaging,\noverwegende dat er heel wat ouderen zijn die graag in één woning zouden willen wonen;\noverwegende dat dit niet alleen zou bijdragen aan liefde, betrokkenheid en zorgzaamheid voor elkaar, maar ook vrijvallende woonruimte zou kunnen opleveren voor bijvoorbeeld jonge gezinnen die een (t)huis zoeken;\noverwegende dat in het verleden de kostendelersnorm is afgeschaft voor jongeren tot 27 jaar, om dakloosheid onder jongeren te bestrijden;\nconstaterende dat bij het in kaart brengen van de voordelen en de baten van het afschaffen van de kostendelersnorm voor familieleden bleek dat er niet genoeg kwantitatieve gegevens voorhanden waren;\nverzoekt het kabinet een kwalitatieve verkenning uit te (laten) voeren naar hoeveel woonruimte het over de loop der jaren zou kunnen opleveren als de kostendelersnorm voor ouderen die willen samenwonen zou worden afgeschaft,\nen gaat over tot de orde van de dag.\nBoswijk",
  "content_char_count": 1432,
  "source": {
    "document_id": "c8c29a1b-3203-4b56-a147-9258ae5a358d",
    "document_nummer": "2025D18750",
    "document_soort": "Motie",
    "publication_id": "678a5e5c-0ea6-465a-bcef-28986515b04c",
    "publication_content_type": "application/xml",
    "publication_length": 5660,
    "cached": false,
    "binary_path": "bronmateriaal-onbewerkt\\cache\\document_publications\\678a5e5c-0ea6-465a-bcef-28986515b04c.xml"
  },
  "issues": []
}