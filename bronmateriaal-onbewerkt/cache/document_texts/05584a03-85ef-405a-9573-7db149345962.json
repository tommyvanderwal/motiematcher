{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 264\nWijziging van de Uitvoeringswet Algemene verordening gegevensbescherming en enkele andere wetten in verband met het stroomlijnen en actualiseren van het gegevensbeschermingsrecht (Verzamelwet gegevensbescherming)\nNr.\n18\nMOTIE VAN HET LID EL ABASSI\nVoorgesteld\n15 april 2025\nDe Kamer,\ngehoord de beraadslaging,\nconstaterende dat na de Raad van State de nationale waakhond over de persoonsgegevens ook forse kritiek heeft gehad op de Verzamelwet gegevensbescherming;\nconstaterende dat de Autoriteit Persoonsgegevens daar een viertal aanbevelingen toe heeft verstrekt die bijdragen aan het beter inrichten van het systeem, namelijk:\n•\nhet verplicht openbaar maken van sanctiebesluiten;\n•\nhet verplicht aanstellen van functionarissen gegevensbescherming in grote bedrijven;\n•\nde Autoriteit Persoonsgegevens de mogelijkheid geven om een schadevergoedingsmaatregel op te leggen;\n•\nde Autoriteit Persoonsgegevens de mogelijkheid geven om bij alle overtredingen van de Richtlijn gegevensbescherming bij rechtshandhaving op dezelfde manier te handhaven als bij overtredingen van de AVG;\nverzoekt de regering om deze aanbevelingen over te nemen, en de Kamer te informeren over de uitvoering ervan,\nen gaat over tot de orde van de dag.\nEl Abassi",
  "content_char_count": 1312,
  "source": {
    "document_id": "104576e4-bcd2-4065-9596-f7fb1c77943f",
    "document_nummer": "2025D17206",
    "document_soort": "Motie",
    "publication_id": "05584a03-85ef-405a-9573-7db149345962",
    "publication_content_type": "application/xml",
    "publication_length": 3216,
    "cached": false,
    "binary_path": "bronmateriaal-onbewerkt\\cache\\document_publications\\05584a03-85ef-405a-9573-7db149345962.xml"
  },
  "issues": []
}