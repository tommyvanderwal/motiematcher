{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n141\nMOTIE VAN DE LEDEN MUTLUER EN DE HOOP\nVoorgesteld\n4 september 2025\nDe Kamer,\ngehoord de beraadslaging,\nconstaterende dat met 700 jaarlijkse verkeersdoden het doel van maximaal 300 dodelijke verkeersslachtoffers in 2030 steeds verder uit zicht dreigt te raken;\noverwegende dat het SWOV concludeert dat zonder extra middelen en maatregelen het aantal verkeersslachtoffers de komende jaren flink zal stijgen;\noverwegende dat de Wegenverkeerswet in 2026 wordt geëvalueerd en volgens de onderzoekers veel is te winnen bij veiliger verkeersgedrag;\nverzoekt de regering ervoor te zorgen dat bij de evaluatie van de Wegenverkeerswet in 2026 expliciet wordt gekeken naar verzwaring en aanscherping op het gebied van:\n–\nhet maatschappelijk beter laten aansluiten van de term «roekeloos rijgedrag»;\n–\nde formulering en toepassing van art 5a WVW;\n–\nde mogelijkheid tot strengere sancties bij doorrijden na aanrijding en het niet bieden van hulp aan slachtoffers of niet bellen van hulpinstanties;\n–\nhet direct invorderen van het rijbewijs, de auto en de mobiele telefoon van bestuurder;\n–\nhet eerder invorderen van het rijbewijs bij roekeloos verkeersgedrag, zoals rijden onder invloed, regelmatige of forse snelheidsovertredingen,\nen gaat over tot de orde van de dag.\nMutluer\nDe Hoop",
  "content_char_count": 1376,
  "source": {
    "document_id": "9393ae67-9b57-4eea-bbd2-2ce142985f27",
    "document_nummer": "2025D37145",
    "document_soort": "Motie",
    "publication_id": "c3c185c5-7cc7-46cb-b8e1-081e9a9af113",
    "publication_content_type": "application/xml",
    "publication_length": 5964,
    "cached": false,
    "binary_path": "bronmateriaal-onbewerkt\\cache\\document_publications\\c3c185c5-7cc7-46cb-b8e1-081e9a9af113.xml"
  },
  "issues": []
}