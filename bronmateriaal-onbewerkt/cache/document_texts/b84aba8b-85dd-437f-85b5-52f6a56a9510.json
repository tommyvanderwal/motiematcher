{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3331\nMOTIE VAN HET LID VAN ZANTEN\nVoorgesteld\n19 december 2024\nDe Kamer,\ngehoord de beraadslaging,\nconstaterende dat Nederland rond de 840 grensovergangen heeft en dat deze gecontroleerd worden met een capaciteit van 50 fte;\nconstaterende dat er veel aan gelegen is om de capaciteit bij de Koninklijke Marechaussee ten behoeve van grensbewaking te verhogen;\nconstaterende dat het dienjaar van Defensie een groot succes is, waarbij dit jaar al 625 jongeren een bijdrage leveren aan onze veiligheid en dit in de komende jaren door kan groeien naar 4.000 per jaar;\nverzoekt de Minister van Asiel en Migratie in overleg te treden met Defensie om te bezien hoe het succes van het dienjaar in de toekomst mede ingezet kan worden om te ondersteunen bij de grensbewakingstaak van de Marechaussee,\nen gaat over tot de orde van de dag.\nVan Zanten",
  "content_char_count": 938,
  "source": {
    "document_id": "46dbafb1-99e6-49e3-978c-5563c9d7cafa",
    "document_nummer": "2024D51545",
    "document_soort": "Motie",
    "publication_id": "b84aba8b-85dd-437f-85b5-52f6a56a9510",
    "publication_content_type": "application/xml",
    "publication_length": 2291,
    "cached": false,
    "binary_path": "bronmateriaal-onbewerkt\\cache\\document_publications\\b84aba8b-85dd-437f-85b5-52f6a56a9510.xml"
  },
  "issues": []
}