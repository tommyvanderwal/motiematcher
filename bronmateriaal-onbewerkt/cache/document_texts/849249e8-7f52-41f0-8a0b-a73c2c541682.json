{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n23\nMOTIE VAN HET LID STOFFER\nVoorgesteld\n19 september 2024\nDe Kamer,\ngehoord de beraadslaging,\nconstaterende dat het kabinet het kindgebonden budget voor de laagste inkomens verhoogt, deels ten koste van het kindgebonden budget voor middeninkomens;\noverwegende dat ook gezinnen met middeninkomens meer ondersteund moeten worden en dat het daarom wenselijk is om specifiek voor deze groep het kindgebonden budget te verhogen, omdat in deze groep helaas veel stille armoede is en omdat deze groep de laatste jaren veel minder financieel gesteund is dan andere groepen;\nverzoekt de regering de inkomensgrens in het kindgebonden budget te verhogen zodat ook middeninkomens gesteund worden, en dit te dekken door bijvoorbeeld het aftrektarief in de earningsstrippingmaatregel minder te verhogen of door de inzet van het resterende budget voor «groepen in de knel»,\nen gaat over tot de orde van de dag.\nStoffer",
  "content_char_count": 1031,
  "source": {
    "document_id": "97af24fe-06a0-4320-bae4-8bf8b1446e57",
    "document_nummer": "2024D34097",
    "document_soort": "Motie",
    "publication_id": "849249e8-7f52-41f0-8a0b-a73c2c541682",
    "publication_content_type": "application/xml",
    "publication_length": 2366,
    "cached": false,
    "binary_path": "bronmateriaal-onbewerkt\\cache\\document_publications\\849249e8-7f52-41f0-8a0b-a73c2c541682.xml"
  },
  "issues": []
}