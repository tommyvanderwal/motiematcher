{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1178\nMOTIE VAN DE LEDEN PATERNOTTE EN MARTENS-AMERICA\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat er nog geen duidelijk beeld bestaat van de Europese samenwerking tussen landen en instellingen om kennisveiligheid te waarborgen, met name ten opzichte van onvrije landen;\nconstaterende dat Nederland al jaren toewerkt naar een screeningswet die moet voldoen aan een veiligheidsbehoefte, zoals die ook in veel bevriende landen bestaat;\noverwegende dat er een gezamenlijk Europees belang is om universiteiten en onderzoeksinstellingen te wapenen tegen zowel cyberaanvallen als tegen weglek van kennis;\nverzoekt de regering kennisveiligheid te gaan agenderen voor de Raad Concurrentievermogen;\nverzoekt de regering voorts te streven naar een kennisveiligheidsplatform met belangrijke onderzoekspartners als BelgiÃ«, Frankrijk, Duitsland, Denemarken en het Verenigd Koninkrijk, en hiertoe eind dit jaar een conferentie te organiseren,\nen gaat over tot de orde van de dag.\nPaternotte\nMartens-America",
  "content_char_count": 1161,
  "source": {
    "document_id": "6e845333-b52f-47d4-bfdf-773b2bdd07fc",
    "document_nummer": "2025D04784",
    "document_soort": "Motie",
    "publication_id": "26b17f81-249f-48b0-92aa-96fc4c3d8841",
    "publication_content_type": "application/xml",
    "publication_length": 2660,
    "cached": false,
    "binary_path": "bronmateriaal-onbewerkt\\cache\\document_publications\\26b17f81-249f-48b0-92aa-96fc4c3d8841.xml"
  },
  "issues": []
}