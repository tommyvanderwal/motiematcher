{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n496\nMOTIE VAN DE LEDEN BUIJSSE EN RAJKOWSKI\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat de meeste Nederlanders zich uren per dag online begeven en jongeren sociale media als primaire nieuwsbron gebruiken;\nconstaterende dat de Digital Services Act sociale media verplicht om te zorgen voor een veilige en vrije online openbare ruimte;\nconstaterende dat sociale media er baat bij lijken te hebben om extremistische en zorgelijke content te tonen, zoals content over giftige rolpatronen van Andrew Tate, en illegale content niet goed genoeg weten te verwijderen;\nconstaterende dat de motie van de leden Rajkowski en Dekker-Abdulaziz het kabinet opgeroepen heeft om zich op Europees niveau te committeren aan het verbieden van ontwrichtende aanbevelingsalgoritmes;\nverzoekt de regering om er bij de Europese Commissie op aan te dringen dat zij sociale media aan de DSA houdt en overgaat op boetes als sociale media blijven weigeren om data over hun algoritmen met wetenschappers te delen,\nen gaat over tot de orde van de dag.\nBuijsse\nRajkowski",
  "content_char_count": 1181,
  "source": {
    "document_id": "4be0bdf2-5b87-4f43-a390-88f9beece7db",
    "document_nummer": "2025D43130",
    "document_soort": "Motie",
    "publication_id": "cfcdc28e-bdaf-448f-9b4b-5b19c10e3fa3",
    "publication_content_type": "application/xml",
    "publication_length": 4826,
    "cached": false,
    "binary_path": "bronmateriaal-onbewerkt\\cache\\document_publications\\cfcdc28e-bdaf-448f-9b4b-5b19c10e3fa3.xml"
  },
  "issues": []
}