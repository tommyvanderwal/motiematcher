{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n758\nMOTIE VAN DE LEDEN TEUNISSEN EN KOSTIC\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat sommige producenten van frisdranken en vruchtensappen de huidige verbruiksbelasting van alcoholvrije dranken ontwijken door kleine hoeveelheden zuivel aan hun producten toe te voegen;\nconstaterende dat deze truc ook in een aantal van de geschetste scenario's voor een gedifferentieerde verbruiksbelasting van alcoholvrije dranken mogelijk blijft;\nconstaterende dat het kabinet heeft aangegeven dat deze belastingontwijking – ook onder de huidige platte verbruiksbelasting – kan worden voorkomen door de definitie van «zuivel» aan te laten sluiten bij de goederencodes (GN-codes);\nverzoekt de regering de definitie van «zuivel» aan te laten sluiten bij de GN-codes, zodat de verbruiksbelasting niet meer kan worden ontweken,\nen gaat over tot de orde van de dag.\nTeunissen\nKostić",
  "content_char_count": 1009,
  "source": {
    "document_id": "950d9662-66e9-4c7b-9ceb-eae9d90a1919",
    "document_nummer": "2024D23171",
    "document_soort": "Motie",
    "publication_id": "cd9afad2-a50e-4733-b75e-088411bbd546",
    "publication_content_type": "application/xml",
    "publication_length": 2443,
    "cached": false,
    "binary_path": "bronmateriaal-onbewerkt\\cache\\document_publications\\cd9afad2-a50e-4733-b75e-088411bbd546.xml"
  },
  "issues": []
}