{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n346\nMOTIE VAN HET LID ERGIN\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat de commissie-Van Geel in haar advies Eenheid in Veelzijdigheid voorstelt om duidelijke kaders op te stellen met betrekking tot beoordelingsprocessen, het beoordelen van in- en uittreding van omroeporganisaties, het uitvoeren van tussentijdse evaluaties van de NPO en omroepen, het vaststellen van financiering en het beheren van mediagelden, en het beslechten van geschillen;\nverzoekt de regering om bij de hervorming van de publieke omroep deze taken en verantwoordelijkheden goed te verankeren in het toezicht van de omroephuizen en de NPO;\nverzoekt de regering tevens te onderzoeken op welke wijze toezicht verder versterkt kan worden zodat omroepen die de journalistieke codes en publieke waarden schenden gesanctioneerd kunnen worden,\nen gaat over tot de orde van de dag.\nErgin",
  "content_char_count": 1021,
  "source": {
    "document_id": "0e62b7d0-01dd-47d4-9908-cec0c8c87731",
    "document_nummer": "2025D16811",
    "document_soort": "Motie",
    "publication_id": "dc366839-b513-448d-ba8c-f9c7faa6bc83",
    "publication_content_type": "application/xml",
    "publication_length": 2352,
    "cached": false,
    "binary_path": "bronmateriaal-onbewerkt\\cache\\document_publications\\dc366839-b513-448d-ba8c-f9c7faa6bc83.xml"
  },
  "issues": []
}