{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n568\nMOTIE VAN DE LEDEN SYNHAEVE EN PAULUSMA\nVoorgesteld\n13 maart 2024\nDe Kamer,\ngehoord de beraadslaging,\noverwegende dat overbodige administratieve lasten en regeldruk een negatief effect hebben op de tijd die zorgprofessionals aan zorgtaken kunnen wijden en daarmee negatief zijn voor het werkplezier en behoud van zorgmedewerkers;\noverwegende dat administratieve lasten en regeldruk mede veroorzaakt worden door wet- en regelgeving;\nconstaterende dat het programma (Ont)Regel de Zorg al sinds 2018 loopt en er sinds die tijd aandacht is voor de rol van eigen wet- en regelgeving op administratieve lasten en regeldruk;\nverzoekt de regering om voor het zomerreces een overzicht te versturen van welke wet- en regelgeving leidt tot onnodige administratieve lasten en regeldruk voor zorgprofessionals, waar de meeste winst te behalen valt om deze te verminderen en wat de stappen zijn om hiertoe te komen,\nen gaat over tot de orde van de dag.\nSynhaeve\nPaulusma",
  "content_char_count": 1087,
  "source": {
    "document_id": "9cde31ab-5066-465d-a46d-073e75c19446",
    "document_nummer": "2024D09720",
    "document_soort": "Motie",
    "publication_id": "e0260d2f-52d2-43d6-98b0-f0bf50ee14a3",
    "publication_content_type": "application/xml",
    "publication_length": 2511,
    "cached": false,
    "binary_path": "bronmateriaal-onbewerkt\\cache\\document_publications\\e0260d2f-52d2-43d6-98b0-f0bf50ee14a3.xml"
  },
  "issues": []
}