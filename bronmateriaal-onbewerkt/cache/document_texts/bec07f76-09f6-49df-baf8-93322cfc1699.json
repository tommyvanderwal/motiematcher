{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 013\nToekomst financiële sector\nNr.\n296\nMOTIE VAN HET LID BAMENGA\nVoorgesteld\n10 september 2024\nDe Kamer,\ngehoord de beraadslaging,\nconstaterende dat financiële instellingen in hun antiwitwasbeleid extra aandacht moeten besteden aan transacties met landen die onder verscherpt toezicht staan van de FATF omdat hun eigen antiwitwasbeleid onvoldoende is;\nconstaterende dat Nederlanders die sterke banden hebben met deze landen hierdoor een enorme hoeveelheid vragen moeten beantwoorden bij gewone financiële handelingen, wat ook tot veel extra werk bij financiële instellingen leidt;\nconstaterende dat deze acties vaak de oorzaak vormen van veel meldingen van discriminatie in de financiële sector;\nverzoekt de regering landen die onder verscherpt toezicht voor hun antiwitwasbeleid staan actief hulp te bieden om dit te verbeteren, met prioriteit voor landen waar Nederlanders relatief veel contact mee hebben, om daarmee te voorkomen dat Nederlanders overmatig bevraagd dienen te worden door hun bank,\nen gaat over tot de orde van de dag.\nBamenga",
  "content_char_count": 1119,
  "source": {
    "document_id": "ef1134cd-0d5f-4b0c-b96b-3ff45b67db02",
    "document_nummer": "2024D32468",
    "document_soort": "Motie",
    "publication_id": "bec07f76-09f6-49df-baf8-93322cfc1699",
    "publication_content_type": "application/xml",
    "publication_length": 2476,
    "cached": false,
    "binary_path": "bronmateriaal-onbewerkt\\cache\\document_publications\\bec07f76-09f6-49df-baf8-93322cfc1699.xml"
  },
  "issues": []
}