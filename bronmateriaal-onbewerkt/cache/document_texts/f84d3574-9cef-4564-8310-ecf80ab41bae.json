{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n63\nMOTIE VAN HET LID BAMENGA C.S.\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat het subsidiekader voor maatschappelijke organisaties eind 2025 afloopt en er nog veel onduidelijkheid is over het nieuwe instrument dat in 2026 van start moet gaan;\noverwegende dat een te korte tijd tussen publicatie en implementatie van het nieuwe subsidiekader de programma's, gewenste resultaten en de doelen van het ministerie in gevaar kan brengen;\nverzoekt de regering het nieuwe subsidiekader voor maatschappelijke organisaties voor de zomer van 2025 te publiceren, maatschappelijke organisaties uiterlijk in oktober 2025 zekerheid te geven over financiering vanuit het subsidiekader, zodat er voldoende ruimte blijft voor eventuele aanpassingen aan het kader vóór de implementatie, en een overbruggingsfonds in te stellen als dit niet mogelijk blijkt,\nen gaat over tot de orde van de dag.\nBamenga\nHirsch\nCeder",
  "content_char_count": 1128,
  "source": {
    "document_id": "f706b691-62c4-4b36-9c23-f5109b458262",
    "document_nummer": "2025D05783",
    "document_soort": "Motie",
    "publication_id": "f84d3574-9cef-4564-8310-ecf80ab41bae",
    "publication_content_type": "application/xml",
    "publication_length": 2611,
    "cached": false,
    "binary_path": "bronmateriaal-onbewerkt\\cache\\document_publications\\f84d3574-9cef-4564-8310-ecf80ab41bae.xml"
  },
  "issues": []
}