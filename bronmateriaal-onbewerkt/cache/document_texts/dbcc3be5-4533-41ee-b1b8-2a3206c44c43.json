{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n435\nMOTIE VAN DE LEDEN DIJK EN DOBBE\nVoorgesteld\n24 april 2025\nDe Kamer,\ngehoord de beraadslaging,\nconstaterende dat het momenteel vaak lastig is om een passende woonzorgplek te vinden voor mensen met een VG7- of VG8-indicatie vanwege tekortschietende tarieven;\noverwegende dat dit deze mensen in onhoudbare situaties brengt, omdat zij hierdoor thuis of in sommige gevallen zelfs op straat wonen, terwijl zij juist veel zorg en begeleiding nodig hebben;\noverwegende dat er momenteel minstens 149 cliënten dringend een plek in een instelling nodig hebben, maar dat dit waarschijnlijk een grotere groep betreft;\nverzoekt de regering om in gesprek te treden met zorgaanbieders, zorgverleners en vertegenwoordigers van cliënten en hun verwanten om te komen tot kostendekkende tarieven voor de zorg voor mensen met een VG7- of VG8-indicatie,\nen gaat over tot de orde van de dag.\nDijk\nDobbe",
  "content_char_count": 982,
  "source": {
    "document_id": "572d0e20-67aa-45ac-8e2a-e7722781ee9f",
    "document_nummer": "2025D19039",
    "document_soort": "Motie",
    "publication_id": "dbcc3be5-4533-41ee-b1b8-2a3206c44c43",
    "publication_content_type": "application/xml",
    "publication_length": 4615,
    "cached": false,
    "binary_path": "bronmateriaal-onbewerkt\\cache\\document_publications\\dbcc3be5-4533-41ee-b1b8-2a3206c44c43.xml"
  },
  "issues": []
}