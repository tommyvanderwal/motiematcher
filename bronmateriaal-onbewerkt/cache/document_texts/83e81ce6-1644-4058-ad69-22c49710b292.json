{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n97\nMOTIE VAN HET LID FLACH C.S.\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat het geboortecijfer van Nederland momenteel op het laagste punt ligt sinds de Tweede Wereldoorlog, ver onder het vervangingsniveau van 2,1;\noverwegende dat het gewenste kindertal hoger ligt dan het aantal kinderen dat daadwerkelijk geboren wordt in een gezin en dat hier mogelijk belemmeringen ten aanzien van wonen, werken en inkomen aan ten grondslag liggen;\nverzoekt de regering mogelijkheden voor positief gezinsbeleid in kaart te brengen en daarbij ook te kijken naar het wegnemen van belemmeringen voor (aanstaande) ouders, en de Kamer de resultaten hiervan in het tweede kwartaal van 2025 toe te sturen en daarbij de uitkomsten van het lopende gezinsonderzoek te betrekken,\nen gaat over tot de orde van de dag.\nFlach\nVan der Plas\nEerdmans\nBikker",
  "content_char_count": 992,
  "source": {
    "document_id": "f469bdfb-7e0b-4bdc-b08e-3afb4f85d2ab",
    "document_nummer": "2025D01386",
    "document_soort": "Motie",
    "publication_id": "83e81ce6-1644-4058-ad69-22c49710b292",
    "publication_content_type": "application/xml",
    "publication_length": 2443,
    "cached": false,
    "binary_path": "bronmateriaal-onbewerkt\\cache\\document_publications\\83e81ce6-1644-4058-ad69-22c49710b292.xml"
  },
  "issues": []
}