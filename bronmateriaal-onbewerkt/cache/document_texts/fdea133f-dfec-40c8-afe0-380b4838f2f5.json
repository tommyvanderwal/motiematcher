{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n428\nMOTIE VAN DE LEDEN VAN DER VELDE EN BLAAUW\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat mannen, dus personen met XY-chromosomen, of een combinatie daarvan, met een mannelijk reproductief stelsel, momenteel mogen deelnemen aan vrouwensport;\nconstaterende dat sportcompetities zijn ingedeeld op basis van biologisch geslacht om een eerlijke competitie en de veiligheid van vrouwen te waarborgen;\noverwegende dat dit leidt tot een oneerlijke competitie en veiligheidsrisico's voor vrouwen;\nverzoekt de regering om vast te stellen dat personen met XY-chromosomen, of een combinatie daarvan, thuishoren in mannensport en mannenkleedkamers, ongeacht hun gevoelens over hun genderidentiteit of zelfidentificatie;\nverzoekt de regering om maatregelen te nemen zodat deze personen geen toegang meer hebben tot vrouwenkleedkamers en vrouwensport;\nverzoekt de Staatssecretaris van OCW om in afstemming met de Staatssecretaris van VWS tot uitvoering te komen van het bovenstaande,\nen gaat over tot de orde van de dag.\nVan der Velde\nBlaauw",
  "content_char_count": 1162,
  "source": {
    "document_id": "40a846d4-76c2-4a8d-b120-5546d9a266b1",
    "document_nummer": "2025D31377",
    "document_soort": "Motie",
    "publication_id": "fdea133f-dfec-40c8-afe0-380b4838f2f5",
    "publication_content_type": "application/xml",
    "publication_length": 4974,
    "cached": false,
    "binary_path": "bronmateriaal-onbewerkt\\cache\\document_publications\\fdea133f-dfec-40c8-afe0-380b4838f2f5.xml"
  },
  "issues": []
}