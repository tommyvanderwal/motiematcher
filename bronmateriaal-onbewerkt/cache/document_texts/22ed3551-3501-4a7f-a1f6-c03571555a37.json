{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n61\nMOTIE VAN HET LID SARIS\nVoorgesteld\n28 november 2024\nDe Kamer,\ngehoord de beraadslaging,\nconstaterende dat bij gedupeerden die een te lage WIA-uitkering hebben gekregen sprake zal zijn van een nabetaling;\nconstaterende dat uit eerdere hersteloperaties is gebleken dat een nabetaling tot lastige en problematische situaties kan leiden door keteneffecten bij andere instanties zoals Toeslagen bij de Belastingdienst;\noverwegende dat het UWV in het verbeterplan de verwachting uitspreekt dat niet alle effecten van een wijziging in de hoogte van een WIA-uitkering altijd kunnen worden voorkomen;\noverwegende dat de uitvoering door het UWV om verscheidene redenen al enorm onder druk staat;\nverzoekt de regering om concrete scenario's uit te werken hoe de aankomende WIA-hersteloperatie zo veel mogelijk kan worden uitgezonderd van keteneffecten bij andere instanties zoals de Belastingdienst, pensioenfondsen, verzekeraars en gemeenten;\nverzoekt de regering, gelet op de druk op de uitvoering bij het UWV, hierbij speciale aandacht te laten besteden aan de uitvoerbaarheid van deze scenario's;\nverzoekt de regering de Kamer deze scenario's uiterlijk in de volgende periodieke voortgangsrapportage te doen toekomen,\nen gaat over tot de orde van de dag.\nSaris",
  "content_char_count": 1459,
  "source": {
    "document_id": "46bbf2ea-5939-4b4d-b99e-1fb084a7b3c1",
    "document_nummer": "2024D46807",
    "document_soort": "Motie",
    "publication_id": "22ed3551-3501-4a7f-a1f6-c03571555a37",
    "publication_content_type": "application/xml",
    "publication_length": 2927,
    "cached": false,
    "binary_path": "bronmateriaal-onbewerkt\\cache\\document_publications\\22ed3551-3501-4a7f-a1f6-c03571555a37.xml"
  },
  "issues": []
}