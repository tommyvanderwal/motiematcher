{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n797\nMOTIE VAN HET LID PAULUSMA C.S.\nVoorgesteld\n18 december 2024\nDe Kamer,\ngehoord de beraadslaging,\nconstaterende dat vrouwen met zeer dicht borstklierweefsel een verhoogde kans hebben op borstkanker en dat alleen een mammografie onvoldoende is om aanwezige kanker zichtbaar te maken;\nconstaterende dat vrouwen niet worden geïnformeerd over het hebben van zeer dicht borstklierweefsel, omdat zij op dit moment onvoldoende toegang hebben tot vervolgonderzoek;\noverwegende dat het capaciteitsonderzoek en zorgaanbieders aangeven dat forse verbetering in screening voor deze groep mogelijk is door aanvullend één keer in de vier jaar een MRI aan te bieden;\nverzoekt de regering om met spoed samen met zorgaanbieders en zorgprofessionals aanvullende MRI-screening toegankelijk te maken voor vrouwen met zeer dicht borstklierweefsel binnen het bevolkingsonderzoek borstkanker en vrouwen te informeren als zij zeer dicht borstklierweefsel hebben;\nverzoekt de regering om de Kamer hier voor de zomer van 2025 over te informeren,\nen gaat over tot de orde van de dag.\nPaulusma\nKoekkoek\nKostić\nTielen\nEerdmans\nDobbe\nEl Abassi\nDiederik van Dijk\nRikkers-Oosterkamp\nSlagt-Tichelman",
  "content_char_count": 1280,
  "source": {
    "document_id": "afcf82e9-5962-412e-b605-e32c3646b9fb",
    "document_nummer": "2024D50661",
    "document_soort": "Motie",
    "publication_id": "cc4674d0-e7f2-4cc7-8465-a51826b83dd3",
    "publication_content_type": "application/xml",
    "publication_length": 2914,
    "cached": false,
    "binary_path": "bronmateriaal-onbewerkt\\cache\\document_publications\\cc4674d0-e7f2-4cc7-8465-a51826b83dd3.xml"
  },
  "issues": []
}