{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n908\nMOTIE VAN HET LID VAN DER WERF C.S.\nVoorgesteld\n6 november 2024\nDe Kamer,\ngehoord de beraadslaging,\nconstaterende dat huiselijkgeweldsdelicten en geweld tegen vrouwen behoren tot een van de meest voorkomende delicten in Caribisch Nederland;\nconstaterende dat vanwege de kleinschalige gemeenschappen op de eilanden de meldingsbereidheid voor deze delicten erg laag ligt;\noverwegende dat de bestaande meldpunten van huiselijk geweld en kindermishandeling pas effectief kunnen zijn als de meldingsbereidheid onder de bevolking van Caribisch Nederland toeneemt;\noverwegende dat de meldingsbereidheid voor huiselijk geweld in Europees Nederland eveneens laag is, en dat de regering verschillende campagnes voert om deze bereidheid te verhogen;\nverzoekt de regering om de Nederlandse campagnes ter bevordering van de meldingsbereidheid bij huiselijk geweld in aangepaste vorm in te zetten in Caribisch Nederland,\nen gaat over tot de orde van de dag.\nVan der Werf\nVan Nispen\nBruyning",
  "content_char_count": 1088,
  "source": {
    "document_id": "3f2e0ca5-2bdd-4d42-9fc9-e80490b49382",
    "document_nummer": "2024D42481",
    "document_soort": "Motie",
    "publication_id": "8035197c-a062-47cc-bd0e-e436797b6807",
    "publication_content_type": "application/xml",
    "publication_length": 2607,
    "cached": false,
    "binary_path": "bronmateriaal-onbewerkt\\cache\\document_publications\\8035197c-a062-47cc-bd0e-e436797b6807.xml"
  },
  "issues": []
}