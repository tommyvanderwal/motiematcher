{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n822\nMOTIE VAN HET LID VELTMAN C.S.\nVoorgesteld\n5 juni 2024\nDe Kamer,\ngehoord de beraadslaging,\noverwegende dat agressie en geweld in het openbaar vervoer onacceptabel zijn;\noverwegende dat het kunnen controleren van de identiteit van overlastgevers in het ov door boa’s nodig is om snel en adequaat te kunnen optreden;\noverwegende dat de huidige wijze van identiteitscontrole door boa’s in het ov zeer tijdrovend is en regelmatig leidt tot zeer gevaarlijke situaties voor boa’s, conducteurs en reizigers;\nconstaterende dat het aantal geweldsincidenten in het openbaar vervoer toeneemt en dat er in het belang van de veiligheid niet langer kan worden gewacht;\nverzoekt de regering om zo spoedig mogelijk de identiteitscheck door gekwalificeerde boa’s in het ov in te voeren,\nen gaat over tot de orde van de dag.\nVeltman\nHeutink\nOlger van Dijk",
  "content_char_count": 940,
  "source": {
    "document_id": "25de1d14-21d0-4cfd-adff-ae1d239bc1c2",
    "document_nummer": "2024D23288",
    "document_soort": "Motie",
    "publication_id": "e1ebc593-0c6e-4434-bdc6-20c9ae3b9e24",
    "publication_content_type": "application/xml",
    "publication_length": 2416,
    "cached": false,
    "binary_path": "bronmateriaal-onbewerkt\\cache\\document_publications\\e1ebc593-0c6e-4434-bdc6-20c9ae3b9e24.xml"
  },
  "issues": []
}