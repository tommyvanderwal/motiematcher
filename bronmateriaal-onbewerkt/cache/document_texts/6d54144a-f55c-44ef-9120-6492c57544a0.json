{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 766\nWijziging van de Wet milieubeheer en de Wet op de accijns in verband met de implementatie van Richtlijn (EU) 2023/2413 van het Europees parlement en de Raad van 18 oktober 2023 tot wijziging van Richtlijn (EU) 2018/2001, verordening (EU) 2018/1999 en Richtlijn 98/70/EG wat de bevordering van energie uit hernieuwbare bronnen betreft, en tot intrekking van Richtlijn (EU) 2015/652 van de Raad\nNr.\n14\nMOTIE VAN DE LEDEN VAN GRONINGEN EN VELTMAN\nVoorgesteld tijdens het wetgevingsoverleg van\n29 september 2025\nDe Kamer,\ngehoord de beraadslaging,\nconstaterende dat RED III, Richtlijn (EU) 2023/2413 artikel 30 (1) expliciet ruimte biedt voor de massabalanssystematiek voor gasvormige en vloeibare brandstoffen, mits de methode betrouwbaar en transparant is;\noverwegende dat dit reeds wordt toegepast voor biogas, echter niet voor biolng, terwijl Duitsland, Frankrijk, Spanje en ItaliÃ« dit wel toepassen;\noverwegende dat er momenteel gesprekken worden gevoerd met de Europese Commissie over de massabalanssystematiek;\nverzoekt de regering om indien blijkt dat de massabalanssystematiek Europees is toegestaan zo snel mogelijk toe te staan dat biolng via de massabalanssystematiek toegepast kan worden, en de sector en de Kamer hierover te informeren,\nen gaat over tot de orde van de dag.\nVan Groningen\nVeltman",
  "content_char_count": 1383,
  "source": {
    "document_id": "2eac7130-a743-4cae-9301-e06a35c08453",
    "document_nummer": "2025D42373",
    "document_soort": "Motie",
    "publication_id": "6d54144a-f55c-44ef-9120-6492c57544a0",
    "publication_content_type": "application/xml",
    "publication_length": 5848,
    "cached": false,
    "binary_path": "bronmateriaal-onbewerkt\\cache\\document_publications\\6d54144a-f55c-44ef-9120-6492c57544a0.xml"
  },
  "issues": []
}