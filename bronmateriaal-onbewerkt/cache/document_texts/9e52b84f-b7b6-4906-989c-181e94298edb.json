{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 247\nAcute zorg\nNr.\n450\nGEWIJZIGDE MOTIE VAN HET LID BUSHOFF TER VERVANGING VAN DIE GEDRUKT ONDER NR. 444\nVoorgesteld\n16 april 2024\nDe Kamer,\ngehoord de beraadslaging,\nconstaterende dat ondanks de voorwaarden in een AMvB vaak het lokaal bestuur, inwoners en het overige zorgveld zoals recentelijk in Zoetermeer, Friesland en Zeeland niet goed betrokken zijn bij veranderingen in de ziekenhuiszorg in hun regio;\noverwegende dat veranderingen in de ziekenhuiszorg grote impact hebben op de leefbaarheid van de regio en het overige zorgveld in de betreffende regio;\nverzoekt de regering waar nodig een pauzeknop voor veranderingen in de regionale ziekenhuiszorg in te drukken of goede betrokkenheid van het lokaal bestuur, inwoners en zorgveld te garanderen tot dat de AMvB op dit punt is verbeterd;\nen gaat over tot de orde van de dag,\nBushoff",
  "content_char_count": 914,
  "source": {
    "document_id": "3ab429df-8b5d-4826-acb6-d431a4fdf9a2",
    "document_nummer": "2024D15332",
    "document_soort": "Motie (gewijzigd/nader)",
    "publication_id": "9e52b84f-b7b6-4906-989c-181e94298edb",
    "publication_content_type": "application/xml",
    "publication_length": 2245,
    "cached": false,
    "binary_path": "bronmateriaal-onbewerkt\\cache\\document_publications\\9e52b84f-b7b6-4906-989c-181e94298edb.xml"
  },
  "issues": []
}