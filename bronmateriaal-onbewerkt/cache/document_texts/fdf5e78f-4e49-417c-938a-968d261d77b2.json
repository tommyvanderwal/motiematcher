{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1260\nMOTIE VAN HET LID DIEDERIK VAN DIJK\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de politie de klassieke eedformule volledig heeft losgelaten en ruimte biedt voor een onbepaalde, nader in te vullen formulering;\noverwegende dat als voorwaarde voor de nieuwe ambtseed bij de politie gold dat deze moest aansluiten bij de regeling voor het Rijk en Defensie;\noverwegende dat de regelingen voor het Rijk en Defensie uitgaan van de klassieke eedformule en dat de regeling voor Defensie ruimte biedt voor alternatieve formuleringen die uitdrukking geven aan de overtuiging van de ambtenaar;\nverzoekt de regering om de regeling van de eedformule bij de politie gelijk te schakelen aan die van Defensie zodat voldaan wordt aan de gestelde voorwaarde,\nen gaat over tot de orde van de dag.\nDiederik van Dijk",
  "content_char_count": 924,
  "source": {
    "document_id": "cfe975b6-5c12-4014-903e-c1904a28b9e5",
    "document_nummer": "2025D24818",
    "document_soort": "Motie",
    "publication_id": "fdf5e78f-4e49-417c-938a-968d261d77b2",
    "publication_content_type": "application/xml",
    "publication_length": 4425,
    "cached": false,
    "binary_path": "bronmateriaal-onbewerkt\\cache\\document_publications\\fdf5e78f-4e49-417c-938a-968d261d77b2.xml"
  },
  "issues": []
}