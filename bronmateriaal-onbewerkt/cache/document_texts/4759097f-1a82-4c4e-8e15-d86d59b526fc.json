{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 879\nVersterking van de positie van de consument\nNr.\n97\nMOTIE VAN DE LEDEN KISTEMAN EN ZEEDIJK\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat de consumentenprijzen mede door inflatie de afgelopen jaren sterk zijn toegenomen;\nconstaterende dat naast inflatie territoriale leveringsbeperkingen ook een rol spelen in het steeds duurder worden van dagelijkse producten;\noverwegende dat territoriale leveringsbeperkingen de werking van de Europese interne markt negatief beïnvloeden;\noverwegende dat wanneer territoriale leveringsbeperkingen verboden zouden worden er alsnog een verplichting voor producenten blijft bestaan om een etiket op een product in de nationale taal beschikbaar te stellen;\nverzoekt de regering te onderzoeken hoe een QR-code geïmplementeerd kan worden op een etiket om een product in de nationale taal beschikbaar te stellen,\nen gaat over tot de orde van de dag.\nKisteman\nZeedijk",
  "content_char_count": 1004,
  "source": {
    "document_id": "339a4d36-4fc7-49bc-a462-2924cf6157a6",
    "document_nummer": "2024D24248",
    "document_soort": "Motie",
    "publication_id": "4759097f-1a82-4c4e-8e15-d86d59b526fc",
    "publication_content_type": "application/xml",
    "publication_length": 2450,
    "cached": false,
    "binary_path": "bronmateriaal-onbewerkt\\cache\\document_publications\\4759097f-1a82-4c4e-8e15-d86d59b526fc.xml"
  },
  "issues": []
}