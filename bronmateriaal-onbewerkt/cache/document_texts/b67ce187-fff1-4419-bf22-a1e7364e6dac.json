{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n91\nMOTIE VAN DE LEDEN EERDMANS EN BIKKER\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat het aantal verwarde (dakloze) personen met een grote zorgbehoefte groeit;\nconstaterende dat er in meerdere gemeenten in Nederland zogenaamde Skaeve Huse (Deens voor «rare huizen») zijn ontwikkeld;\nconstaterende dat in deze woonzorgvorm mensen met grote gedragsproblemen begeleid worden, zorg geboden wordt en ritme wordt aangeleerd, waardoor zij langzaam klaargestoomd worden voor een terugkeer in de bewoonde wereld;\noverwegende dat er veel positieve resultaten geboekt worden door diverse Skaeve Huse, waardoor woonoverlast sterk wordt verminderd;\nverzoekt de regering om een programma voor landelijke Skaeve Huse vorm te geven en de Kamer hierover voor 1 juli aanstaande te rapporten,\nen gaat over tot de orde van de dag.\nEerdmans\nBikker",
  "content_char_count": 1068,
  "source": {
    "document_id": "fc99494d-3ce0-4937-9a6e-c21b9c11304e",
    "document_nummer": "2024D02693",
    "document_soort": "Motie",
    "publication_id": "b67ce187-fff1-4419-bf22-a1e7364e6dac",
    "publication_content_type": "application/xml",
    "publication_length": 2570,
    "cached": false,
    "binary_path": "bronmateriaal-onbewerkt\\cache\\document_publications\\b67ce187-fff1-4419-bf22-a1e7364e6dac.xml"
  },
  "issues": []
}