{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n61\nMOTIE VAN HET LID GRINWIS C.S.\nVoorgesteld\n1 februari 2024\nDe Kamer,\ngehoord de beraadslaging,\noverwegende dat, in aanvulling op de Lbv en Lbv+, de Maatregel Gebiedsgerichte Beëindiging (MGB) in ontwikkeling is, die gericht is op het opkopen van agrarische bedrijven in veenweidegebieden, beekdalen en hoge zandgronden;\noverwegende dat de huidige opkoopregelingen relatief minder interessant lijken voor verouderde bedrijven en daarmee de facto relatief vaak voor agrariërs zonder opvolger;\nverzoekt de regering de in voorbereiding zijnde Maatregel Gebiedsgerichte Beëindiging zo vorm te geven dat deze relatief aantrekkelijker is dan de Lbv en Lbv+ voor verouderde agrarische bedrijven, en de uitgangspunten met de Kamer te delen voorafgaand aan de notificatie van de regeling in Brussel,\nen gaat over tot de orde van de dag.\nGrinwis\nFlach\nVedder\nTjeerd de Groot\nBromet\nBeckerman",
  "content_char_count": 1123,
  "source": {
    "document_id": "c6716720-607e-4b77-b760-1c74f131c05a",
    "document_nummer": "2024D03681",
    "document_soort": "Motie",
    "publication_id": "971b75f1-2ce8-449c-b72e-491275de2a5f",
    "publication_content_type": "application/xml",
    "publication_length": 2675,
    "cached": false,
    "binary_path": "bronmateriaal-onbewerkt\\cache\\document_publications\\971b75f1-2ce8-449c-b72e-491275de2a5f.xml"
  },
  "issues": []
}