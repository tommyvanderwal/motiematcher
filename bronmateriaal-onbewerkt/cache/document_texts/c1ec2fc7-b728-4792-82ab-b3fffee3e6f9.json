{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n94\nMOTIE VAN HET LID DIEDERIK VAN DIJK C.S.\nVoorgesteld\n24 oktober 2024\nDe Kamer,\ngehoord de beraadslaging,\noverwegende dat de regering het verwerpelijk vindt wanneer een zaaddonor grote aantallen kinderen verwekt;\noverwegende dat er sinds 1 januari 2024 Nederlandse wetgeving van kracht is die het aantal kinderen per donor maximeert;\noverwegende dat Nederlandse zaaddonoren via buitenlandse spermabanken of fertiliteitsklinieken alsnog veel meer nakomelingen kunnen krijgen;\nconstaterende dat er nog geen draagvlak blijkt te zijn om in Europees verband richtlijnen op te stellen over het maximumaantal donorkinderen;\nverzoekt de regering massadonatie door Nederlandse donoren via buitenlandse spermabanken of fertiliteitsklinieken in woord en daad actief te ontmoedigen, en zich in Europese en internationale gremia sterk te blijven maken voor juridische maatregelen om massadonatie tegen te gaan,\nen gaat over tot de orde van de dag.\nDiederik van Dijk\nBikker\nSlagt-Tichelman\nKrul",
  "content_char_count": 1187,
  "source": {
    "document_id": "48b012d4-8baa-43f3-b642-e7815ddd85a2",
    "document_nummer": "2024D40795",
    "document_soort": "Motie",
    "publication_id": "c1ec2fc7-b728-4792-82ab-b3fffee3e6f9",
    "publication_content_type": "application/xml",
    "publication_length": 2733,
    "cached": false,
    "binary_path": "bronmateriaal-onbewerkt\\cache\\document_publications\\c1ec2fc7-b728-4792-82ab-b3fffee3e6f9.xml"
  },
  "issues": []
}