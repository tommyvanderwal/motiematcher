{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 225\nRegels omtrent gegevensverwerking in de persoonsgerichte aanpak van radicalisering en terroristische activiteiten (Wet gegevensverwerking persoonsgerichte aanpak radicalisering en terroristische activiteiten)\nNr.\n34\nGEWIJZIGDE MOTIE VAN HET LID MICHON-DERKZEN TER VERVANGING VAN DIE GEDRUKT ONDER NR. 25\nVoorgesteld\n26 maart 2024\nDe Kamer,\ngehoord de beraadslaging,\nconstaterende dat in het Dreigingsbeeld Terrorisme Nederland (DTN) staat dat radicalisering van jonge jihadisten en rechts-extremisten nu grotendeels online plaatsvindt;\nconstaterende dat het wenselijk is om zo vroeg mogelijk te kunnen interveniÃ«ren in radicaliseringsprocessen en passende interventies in kaart te brengen;\nconstaterende dat sommige gemeenten in de praktijk een gebrek aan voldoende juridisch grondslag ervaren bij het in kaart brengen van online radicalisering;\noverwegende dat de Minister van J&V en SZW samen met gemeenten al enige tijd in gesprek zijn om het delen van best practices te stimuleren en te faciliteren en een effectieve lokale preventieve aanpak van online extremisme verder te ontwikkelen;\nvan mening dat de knelpunten die gemeenten ervaren bij het ontwikkelen van een effectieve aanpak zo snel mogelijk moeten worden opgelost en dat aanpassing van wet- en regelgeving daarvoor noodzakelijk kan zijn;\nverzoekt de regering te bevorderen dat signalen van online radicalisering eerder kunnen worden betrokken bij het maken van afwegingen over het aanmelden van een casus voor een persoonsgerichte aanpak radicalisering;\nen gaat over tot de orde van de dag\nMichon-Derkzen",
  "content_char_count": 1647,
  "source": {
    "document_id": "bf5904cf-6e9a-4643-a12f-8bcbb4aeb612",
    "document_nummer": "2024D11224",
    "document_soort": "Motie (gewijzigd/nader)",
    "publication_id": "a7e3ff50-1f6c-489d-8b09-9b2fdf51ec17",
    "publication_content_type": "application/xml",
    "publication_length": 3045,
    "cached": false,
    "binary_path": "bronmateriaal-onbewerkt\\cache\\document_publications\\a7e3ff50-1f6c-489d-8b09-9b2fdf51ec17.xml"
  },
  "issues": []
}