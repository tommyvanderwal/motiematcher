{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n807\nMOTIE VAN HET LID ROODERKERK\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat leraren en schoolleiders cruciaal zijn voor de onderwijskwaliteit;\nconstaterende dat er een brede politieke wens leeft om het zeggenschap op schoolniveau te versterken;\noverwegende dat deze regering de ambitie heeft om normen te stellen aan het budget voor het primaire proces, de overhead wil maximeren en meer zeggenschap van schoolleiders en leraren bij de besteding van middelen wil realiseren;\nvan mening dat keuzes over het primaire onderwijsproces zo dicht mogelijk op de werkvloer genomen dienen te worden en niet bovenschools moeten worden ingevuld;\nverzoekt de regering bij het vaststellen van een norm voor het budget naar het primaire proces, wettelijk te regelen dat zeggenschap en verantwoordelijkheid over geld voor het primaire proces op school ligt, bij het lerarenteam en de schoolleider,\nen gaat over tot de orde van de dag.\nRooderkerk",
  "content_char_count": 1065,
  "source": {
    "document_id": "9fe470bb-8ef5-4727-82f0-3b93a32b19a6",
    "document_nummer": "2025D23387",
    "document_soort": "Motie",
    "publication_id": "3fec9bc6-f915-4fd5-922e-8c6328131583",
    "publication_content_type": "application/xml",
    "publication_length": 4711,
    "cached": false,
    "binary_path": "bronmateriaal-onbewerkt\\cache\\document_publications\\3fec9bc6-f915-4fd5-922e-8c6328131583.xml"
  },
  "issues": []
}