{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1217\nMOTIE VAN HET LID RAJKOWSKI\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat de verruwing van het debat op onderwijsinstellingen ook zorgt voor een toename aan sociale dan wel fysieke onveiligheid van studenten en personeel door bijvoorbeeld bedreigingen;\nvan mening dat het ontoelaatbaar is dat studenten of docenten niet veilig naar hun school of universiteit kunnen en in hun academische vrijheid beperkt worden door bedreigingen om het volgen van hun wetenschappelijke inzichten;\nverzoekt de regering om in gesprek te gaan met colleges van bestuur van hogescholen en universiteiten en op te halen hoeveel studenten en docenten vanwege veiligheidsredenen niet naar hun onderwijsinstelling kunnen;\nverzoekt de regering tevens te inventariseren wat er nodig om deze mensen weer veilig naar hun werk of studie te kunnen laten gaan, en de Kamer hierover te informeren uiterlijk Q4 2025,\nen gaat over tot de orde van de dag.\nRajkowski",
  "content_char_count": 1101,
  "source": {
    "document_id": "b1930624-ca4f-4d90-a361-33cc48a6f931",
    "document_nummer": "2025D42863",
    "document_soort": "Motie",
    "publication_id": "69c2728b-0c22-4fd7-ba06-203bdd8fdc6a",
    "publication_content_type": "application/xml",
    "publication_length": 4855,
    "cached": false,
    "binary_path": "bronmateriaal-onbewerkt\\cache\\document_publications\\69c2728b-0c22-4fd7-ba06-203bdd8fdc6a.xml"
  },
  "issues": []
}