{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n346\nMOTIE VAN HET LID JOSEPH C.S.\nVoorgesteld\n10 december 2024\nDe Kamer,\ngehoord de beraadslaging,\nconstaterende dat de Raad van State in 2022 aangaf dat de wetgever kan expliciteren welke bepalingen uit de basisverdragen, waaronder het VN-verdrag Handicap, naar zijn mening rechtstreekse werking hebben;\noverwegende dat:\n•\neen bepaling alleen rechtstreekse werking kan hebben als die onvoorwaardelijk en voldoende nauwkeurig is om in de nationale rechtsorde zonder meer als objectief recht te worden toegepast, terwijl voor de uitvoering of werking daarvan geen verdere handeling is vereist;\n•\nNederlandse rechters tweemaal hebben geoordeeld dat een bepaling van het VN-verdrag Handicap geen rechtstreekse werking heeft;\n•\npersonen met een handicap of beperking behoefte hebben aan duidelijkheid over hun individuele rechten;\nverzoekt de regering binnen zes maanden te expliciteren welke bepalingen uit het VN-verdrag Handicap naar haar mening op dit moment rechtstreekse werking hebben,\nen gaat over tot de orde van de dag.\nJoseph\nDiederik van Dijk\nKrul",
  "content_char_count": 1157,
  "source": {
    "document_id": "0a82e120-7610-4dff-99c0-52d2fe97cc29",
    "document_nummer": "2024D48977",
    "document_soort": "Motie",
    "publication_id": "11cc7286-78a9-48a3-9eb7-148efe07bd8e",
    "publication_content_type": "application/xml",
    "publication_length": 3052,
    "cached": false,
    "binary_path": "bronmateriaal-onbewerkt\\cache\\document_publications\\11cc7286-78a9-48a3-9eb7-148efe07bd8e.xml"
  },
  "issues": []
}