{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 571\nWijziging van de Kieswet in verband met de aanscherping van de strafbaarstelling inzake het ronselen van volmachtstemmen (Wet aanscherping strafbaarstelling ronselen)\nNr.\n13\nGEWIJZIGDE MOTIE VAN HET LID CHAKOR TER VERVANGING VAN DIE GEDRUKT ONDER NR. 11\nVoorgesteld\n22 april 2025\nDe Kamer,\ngehoord de beraadslaging,\nconstaterende dat het essentieel is dat kiezers en «hulpverleners» duidelijk, toegankelijk en tijdig geïnformeerd worden over wat wel en niet toegestaan is bij de afgifte van volmachten;\nvan mening dat voor het vergroten van het bewustzijn en voorkomen van strafrechtelijke handhaving, duidelijke en praktische informatie nodig is over de wettelijke kaders en handvatten voor een verantwoorde volmachtverlening;\nvan mening dat die informatie ook toegankelijk moet zijn voor mensen met een beperking of laaggeletterdheid;\nvan mening dat het melden van signalen van ronselen laagdrempelig mogelijk moet zijn;\nverzoekt de regering om aan te sluiten bij bestaande meld- en adviespunten waar informatie en advies over de grenzen van volmachtverlening verkregen kan worden en waar signalen van ronselen kunnen worden gemeld,\nen gaat over tot de orde van de dag.\nChakor",
  "content_char_count": 1256,
  "source": {
    "document_id": "96a63916-735d-4cf5-a27e-a8e825ec6583",
    "document_nummer": "2025D17567",
    "document_soort": "Motie (gewijzigd/nader)",
    "publication_id": "aea20a2f-70e2-4d33-ac0a-4d0a591cc03c",
    "publication_content_type": "application/xml",
    "publication_length": 5416,
    "cached": false,
    "binary_path": "bronmateriaal-onbewerkt\\cache\\document_publications\\aea20a2f-70e2-4d33-ac0a-4d0a591cc03c.xml"
  },
  "issues": []
}