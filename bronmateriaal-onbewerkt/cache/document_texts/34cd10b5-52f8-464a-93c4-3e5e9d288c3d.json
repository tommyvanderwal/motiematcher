{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n470\nMOTIE VAN HET LID DASSEN\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat tijdens de afgelopen NAVO-top in Washington de NATO Industrial Capacity Expansion Pledge is aangenomen, met onder andere het doel om gezamenlijke aankoop van defensiematerieel binnen NAVO-verband te stimuleren;\nconstaterende dat het kabinet er binnen NAVO-verband op aanstuurt dat dit NAVO-initiatief goed aansluit op EU-initiatieven;\nconstaterende dat de Europese Defensie Industrie Strategie het streven bevat om tegen 2030 minimaal 50% van de Europese defensiebudgetten van defensieaanbestedingen binnen de EU te laten plaatsvinden en minimaal 60% in 2035;\noverwegende dat het in het Europese veiligheidsbelang is om een sterke Europese defensie-industrie op te bouwen en strategische afhankelijkheden te verminderen;\nverzoekt de regering zich hard te maken voor een ondergrens aan defensieaanbestedingen binnen de EU als onderdeel van de NATO Industrial Capacity Expansion Pledge, en de Kamer hierover te informeren,\nen gaat over tot de orde van de dag.\nDassen",
  "content_char_count": 1162,
  "source": {
    "document_id": "962b9fcc-ae9b-47e0-99d9-36ee716dc929",
    "document_nummer": "2024D37959",
    "document_soort": "Motie",
    "publication_id": "34cd10b5-52f8-464a-93c4-3e5e9d288c3d",
    "publication_content_type": "application/xml",
    "publication_length": 2535,
    "cached": false,
    "binary_path": "bronmateriaal-onbewerkt\\cache\\document_publications\\34cd10b5-52f8-464a-93c4-3e5e9d288c3d.xml"
  },
  "issues": []
}