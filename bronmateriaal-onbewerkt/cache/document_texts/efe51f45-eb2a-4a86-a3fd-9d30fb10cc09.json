{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n22 054\nWapenexportbeleid\nNr.\n407\nMOTIE VAN HET LID TUINMAN\nVoorgesteld\n13 maart 2024\nDe Kamer,\ngehoord de beraadslaging,\noverwegende dat exportbeperkende maatregelen voor Nederlandse techbedrijven, bijvoorbeeld ASML, bedoeld zijn om hoogwaardige, strategische kennis niet in handen te geven van autocratische regimes;\noverwegende dat naast nationale veiligheid door middel van sancties ook werkgelegenheid in Nederland en een geostrategische onderhandelingspositie een cruciale rol zouden moeten spelen voor ons vestigingsklimaat en daarmee juist ons nationale belang dienen;\noverwegende ook dat de Minister iedere aanvraag voor een exportvergunning «per geval» bekijkt;\nverzoekt de regering om bij iedere aanvraag voor een exportvergunning factoren als ons vestigingsklimaat, werkgelegenheid en de nationale veiligheid bewust mee te nemen,\nen gaat over tot de orde van de dag.\nTuinman",
  "content_char_count": 956,
  "source": {
    "document_id": "60da6b8c-462f-4fc6-93ec-fb4cef5efd9b",
    "document_nummer": "2024D09743",
    "document_soort": "Motie",
    "publication_id": "efe51f45-eb2a-4a86-a3fd-9d30fb10cc09",
    "publication_content_type": "application/xml",
    "publication_length": 2310,
    "cached": false,
    "binary_path": "bronmateriaal-onbewerkt\\cache\\document_publications\\efe51f45-eb2a-4a86-a3fd-9d30fb10cc09.xml"
  },
  "issues": []
}