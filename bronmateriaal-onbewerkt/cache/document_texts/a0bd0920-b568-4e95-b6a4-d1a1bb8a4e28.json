{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n96\nMOTIE VAN HET LID KOSTIC C.S.\nVoorgesteld\n11 april 2024\nDe Kamer,\ngehoord de beraadslaging,\nconstaterende dat de Kamer en de regering de taak hebben om wetten zorgvuldig te behandelen, ongeacht politieke standpunten;\nconstaterende dat er ruimte moet zijn voor debat en de Kamer goed geïnformeerd moet worden om een weloverwogen besluit te kunnen nemen na de afronding van de plenaire behandeling;\nverzoekt de regering op korte termijn de vragen vanuit de Kamer die bij de wijziging van de Transgenderwet zijn gesteld te beantwoorden en de zorgen te adresseren, gevoed vanuit experts, waaronder die uit landen waar gelijkende wetgeving reeds van kracht is, waarna iedere fractie een eigen afweging kan maken,\nen gaat over tot de orde van de dag.\nKostić\nMutluer\nSneller\nKoekkoek\nVan Nispen",
  "content_char_count": 898,
  "source": {
    "document_id": "c387fce9-c158-45db-a889-1f41d438fa8a",
    "document_nummer": "2024D14588",
    "document_soort": "Motie",
    "publication_id": "a0bd0920-b568-4e95-b6a4-d1a1bb8a4e28",
    "publication_content_type": "application/xml",
    "publication_length": 2371,
    "cached": false,
    "binary_path": "bronmateriaal-onbewerkt\\cache\\document_publications\\a0bd0920-b568-4e95-b6a4-d1a1bb8a4e28.xml"
  },
  "issues": []
}