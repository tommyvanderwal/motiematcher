{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1335\nMOTIE VAN HET LID WIJEN-NASS\nVoorgesteld\n24 april 2025\nDe Kamer,\ngehoord de beraadslaging,\nconstaterende dat isoleren bijdraagt aan het verlagen van de energierekening, CO\n2\n-uitstoot en bedrijvigheid;\nconstaterende dat de uitrol van soorten managementplannen kostbaar en tijdrovend is door onder andere een ecologentekort;\nconstaterende dat de eDNA-onderzoeksmethode bij ministeriële regeling is vastgesteld voor het voldoen aan de (specifieke) zorgplicht;\nconstaterende dat er een eenduidige landelijke lijn natuurvriendelijk isoleren is en deze nu dreigt te versnipperen waarbij elke provincie eigen beleid maakt en dit tot veel onduidelijkheid bij burgers en bedrijven kan leiden;\nverzoekt de regering om samen met de provincies en gemeenten zorg te dragen voor één uniforme landelijke werkwijze waarbij eDNA als onderzoeksmethode in combinatie met de werkwijze natuurvriendelijk isoleren kan worden toegepast om de versnelling van de isolatieopgave zo goed mogelijk te faciliteren,\nen gaat over tot de orde van de dag.\nWijen-Nass",
  "content_char_count": 1155,
  "source": {
    "document_id": "a15e1e2f-e019-4b5c-a18b-8b90fc9648c0",
    "document_nummer": "2025D18902",
    "document_soort": "Motie",
    "publication_id": "698e2024-f26c-4fd8-85b7-f3ae0ef487ec",
    "publication_content_type": "application/xml",
    "publication_length": 4804,
    "cached": false,
    "binary_path": "bronmateriaal-onbewerkt\\cache\\document_publications\\698e2024-f26c-4fd8-85b7-f3ae0ef487ec.xml"
  },
  "issues": []
}