{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1404\nMOTIE VAN HET LID VAN BAARLE C.S.\nVoorgesteld\n13 juni 2024\nDe Kamer,\ngehoord de beraadslaging,\nconstaterende dat de regering een nieuwe overeenkomst wenst te sluiten met de Stichting (Gelijk)waardig Herstel;\noverwegende dat de route van de SGH ouders centraal stelt en ouders ontzorgt;\nvan mening dat onafhankelijkheid, het verhaal van de ouders en genoegdoening voor het leed centraal moeten blijven staan;\nverzoekt de regering om voornemens, zoals «derde partij als controleur», «overleg met het Ministerie van Financiën» en «onderliggende stukken te ontvangen die het verhaal van ouders ondersteunen», niet te laten doorslaan naar wantrouwen, geen afbreuk te laten doen aan de onafhankelijkheid en ouders niet te laten overvragen in de bewijsvoering,\nen gaat over tot de orde van de dag.\nVan Baarle\nDijk\nStultiens",
  "content_char_count": 919,
  "source": {
    "document_id": "2ba8439f-05d2-4365-a421-69bcbd537246",
    "document_nummer": "2024D24761",
    "document_soort": "Motie",
    "publication_id": "20b76233-2a00-4d39-b691-c86a42f6f71b",
    "publication_content_type": "application/xml",
    "publication_length": 2374,
    "cached": false,
    "binary_path": "bronmateriaal-onbewerkt\\cache\\document_publications\\20b76233-2a00-4d39-b691-c86a42f6f71b.xml"
  },
  "issues": []
}