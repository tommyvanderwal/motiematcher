{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 985\nBuitenlands beleid en handelspolitiek\nNr.\n87\nMOTIE VAN DE LEDEN DASSEN EN GRINWIS\nVoorgesteld\n22 april 2025\nDe Kamer,\ngehoord de beraadslaging,\nconstaterende dat China de export van zeven zeldzame aardmetalen naar Amerika heeft gestopt;\nconstaterende dat China ook de export naar andere landen heeft stilgelegd uit angst dat zij de kritieke grondstoffen door zullen verkopen aan de Amerikanen, waardoor ook veel Europese bedrijven getroffen worden;\noverwegende dat de voorraden aan kritieke grondstoffen snel op kunnen raken;\nverzoekt de regering om de Nationale Grondstoffenstrategie versneld uit te voeren;\nverzoekt de regering om in gesprek te treden met bedrijven over de wenselijkheid en noodzakelijkheid om al dan niet verplichte voorraden aan te leggen;\nverzoekt de regering om parallel met een voorstel te komen om zelf, en in\nEuropees verband, voorraden aan te leggen,\nen gaat over tot de orde van de dag.\nDassen\nGrinwis",
  "content_char_count": 1007,
  "source": {
    "document_id": "d1e46a05-7ea8-421b-b9b7-62ea2ee36385",
    "document_nummer": "2025D18303",
    "document_soort": "Motie",
    "publication_id": "69b8069a-8424-445e-aaab-023375799325",
    "publication_content_type": "application/xml",
    "publication_length": 5040,
    "cached": false,
    "binary_path": "bronmateriaal-onbewerkt\\cache\\document_publications\\69b8069a-8424-445e-aaab-023375799325.xml"
  },
  "issues": []
}