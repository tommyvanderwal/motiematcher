{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1336\nMOTIE VAN HET LID PETER DE GROOT C.S.\nVoorgesteld\n24 april 2025\nDe Kamer,\ngehoord de beraadslaging,\noverwegende dat het energielabel van een woning toegekend wordt op basis van schattingen, de meters van een woning niet worden uitgelezen en het werkelijke energieverbruik van een woning niet wordt onderzocht;\noverwegende dat er gevallen bekend zijn waarbij de werkelijke energieprestatie van een woning zeer uiteenloopt met de geschatte energieprestatie van het energielabel van een woning;\nconstaterende dat verduurzaming hoort te lonen en het inzichtelijk moet zijn voor huizenbezitters wat verduurzaming opbrengt;\nverzoekt de regering om vóór 2030 een energielabel te ontwikkelen op basis van werkelijke energieprestaties van een woning, bijvoorbeeld door het uitlezen van energiemeters, zodat de werkelijke energieprestaties van een woning altijd aansluit bij het energielabel;\nverzoekt de regering om met een routekaart te komen voor hoe een dusdanige\nmeting kan worden ingevoerd,\nen gaat over tot de orde van de dag.\nPeter de Groot\nBeckerman",
  "content_char_count": 1169,
  "source": {
    "document_id": "360494de-0437-406b-87f9-9e126eed9cca",
    "document_nummer": "2025D18910",
    "document_soort": "Motie",
    "publication_id": "c871627a-5963-412f-b0fe-193824141ff4",
    "publication_content_type": "application/xml",
    "publication_length": 5014,
    "cached": false,
    "binary_path": "bronmateriaal-onbewerkt\\cache\\document_publications\\c871627a-5963-412f-b0fe-193824141ff4.xml"
  },
  "issues": []
}