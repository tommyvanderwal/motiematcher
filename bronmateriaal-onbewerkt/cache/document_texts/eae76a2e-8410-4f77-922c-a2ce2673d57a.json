{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n56\nMOTIE VAN DE LEDEN PATERNOTTE EN BOSWIJK\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat het kolonistengeweld op de Jordaanoever is toegenomen waardoor vele onschuldige Palestijnen slachtoffer zijn geworden;\nconstaterende dat dit geweld ongestraft blijft volgens de rapporten van diverse onafhankelijke mensenrechtenorganisaties in de regio;\noverwegende dat Frankrijk op 13 februari visumrestricties heeft afgekondigd tegen 28 individuen die zich schuldig hebben gemaakt aan destabilisatie op de Westbank;\nverzoekt het kabinet om zich, in navolging van EU-landen zoals Frankrijk en BelgiÃ«, op nationaal niveau in te spannen voor een inreisverbod voor de kolonisten die aantoonbaar geweld hebben gepleegd,\nen gaat over tot de orde van de dag.\nPaternotte\nBoswijk",
  "content_char_count": 983,
  "source": {
    "document_id": "15b7353c-0859-4656-b6dd-53f27a8f67e0",
    "document_nummer": "2024D05703",
    "document_soort": "Motie",
    "publication_id": "eae76a2e-8410-4f77-922c-a2ce2673d57a",
    "publication_content_type": "application/xml",
    "publication_length": 2461,
    "cached": false,
    "binary_path": "bronmateriaal-onbewerkt\\cache\\document_publications\\eae76a2e-8410-4f77-922c-a2ce2673d57a.xml"
  },
  "issues": []
}