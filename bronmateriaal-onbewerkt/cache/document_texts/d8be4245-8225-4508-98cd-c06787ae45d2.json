{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n225\nMOTIE VAN DE LEDEN SIX DIJKSTRA EN CEDER\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat er in heel Europa voor het online maatschappelijk debat een grote afhankelijkheid bestaat van Amerikaanse en Chinese commerciÃ«le socialemediaplatforms;\nconstaterende dat deze platforms een poortwachtersfunctie hebben in een markt waarin het zeer moeilijk is voor alternatieve platforms om in te stappen;\noverwegende dat algoritmes die ophef, polarisatie en verslaving aanjagen onderdeel zijn van het verdienmodel van big tech;\noverwegende dat buitenlandse mogendheden deze algoritmes aangrijpen om propaganda te verspreiden en democratische processen te verstoren;\noverwegende dat de Digital Markets Act en de Digital Services Act op Europees niveau tot stand zijn gekomen;\nroept de regering op zich in Europees verband maximaal in te zetten voor snelle uitvoering, effectieve handhaving en op basis van een evaluatie eventuele aanscherpingen van deze wetgeving om te zorgen voor interoperabiliteit van berichten op grote socialemediaplatforms op basis van open protocollen, het mogelijk maken voor alternatieve platforms om in de markt te stappen en het ontwikkelen en toepassen van transparante aanbevelingsalgoritmes op basis van publieke waarden,\nen gaat over tot de orde van de dag.\nSix Dijkstra\nCeder",
  "content_char_count": 1432,
  "source": {
    "document_id": "2e3a86cd-67fb-4cec-8098-f742d438d6ff",
    "document_nummer": "2024D22248",
    "document_soort": "Motie",
    "publication_id": "d8be4245-8225-4508-98cd-c06787ae45d2",
    "publication_content_type": "application/xml",
    "publication_length": 2899,
    "cached": false,
    "binary_path": "bronmateriaal-onbewerkt\\cache\\document_publications\\d8be4245-8225-4508-98cd-c06787ae45d2.xml"
  },
  "issues": []
}