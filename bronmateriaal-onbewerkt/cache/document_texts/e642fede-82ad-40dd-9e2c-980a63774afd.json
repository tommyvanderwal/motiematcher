{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 196\nWijziging van de Vreemdelingenwet 2000 in verband met aanscherping van het openbare ordebeleid voor criminele vreemdelingen\nNr.\n13\nMOTIE VAN HET LID PODT C.S.\nVoorgesteld\n17 januari 2024\nDe Kamer,\ngehoord de beraadslaging,\nconstaterende dat altijd een individuele afweging zal worden gemaakt voordat wordt besloten om een aanvraag voor een verblijfsvergunning af te wijzen;\noverwegende dat hiervoor slechts mogelijke factoren worden geschetst;\nvan mening dat het niet wenselijk is om verblijfsrecht af te wijzen als bij voorbaat al bekend is dat vertrek in de praktijk niet mogelijk zal zijn;\nverzoekt het kabinet om te realiseren dat een aanvraag nooit zal worden geweigerd indien de betrokkene nog nooit in het land van nationaliteit is geweest of als artikel 3 EVRM een vertrek onmogelijk maakt,\nen gaat over tot de orde van de dag.\nPodt\nKoekkoek\nPiri",
  "content_char_count": 932,
  "source": {
    "document_id": "e81ab26c-2a1e-4839-9985-3d9ede2961c9",
    "document_nummer": "2024D01067",
    "document_soort": "Motie",
    "publication_id": "e642fede-82ad-40dd-9e2c-980a63774afd",
    "publication_content_type": "application/xml",
    "publication_length": 2379,
    "cached": false,
    "binary_path": "bronmateriaal-onbewerkt\\cache\\document_publications\\e642fede-82ad-40dd-9e2c-980a63774afd.xml"
  },
  "issues": []
}