{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nL\nVaststelling van de begrotingsstaat van het Nationaal Groeifonds voor het jaar 2025\nNr.\n18\nMOTIE VAN HET LID POSTMA\nVoorgesteld\n10 april 2025\nDe Kamer,\ngehoord de beraadslaging,\nconstaterende dat het aantal juridische procedures tussen bedrijven onderling, tussen bedrijven en de overheid en met maatschappelijke organisaties sterk toeneemt;\nconstaterende dat deze juridisering leidt tot hogere kosten, langere besluitvormingstrajecten en een afname van het ondernemersklimaat;\noverwegende dat Nederland historisch sterk heeft gestaan in het Rijnlands model van overleg en consensus en dat een te sterke juridisering haaks staat op deze traditie;\nverzoekt de regering om:\n•\neen onafhankelijke analyse te laten maken over waarom we elkaar (bedrijfsleven, ngo's en overheid) tegenwoordig zo vaak in de rechtszaal tegenkomen in plaats van in gesprek met elkaar te gaan om afspraken te maken zoals in het Rijnlands model;\n•\nbij deze analyse bestaande studies te benutten en te komen met aanbevelingen;\n•\nen daarbij de negatieve impact die dit heeft op bedrijfsleven en maatschappij mee te nemen; denk hierbij bijvoorbeeld aan de vertraging van vergunningverlening,\nen gaat over tot de orde van de dag.\nPostma",
  "content_char_count": 1284,
  "source": {
    "document_id": "c87edd0f-4210-4210-8c33-24cf05d7f302",
    "document_nummer": "2025D16001",
    "document_soort": "Motie",
    "publication_id": "3e31b224-8830-4d56-a23f-a64e1d0ff94b",
    "publication_content_type": "application/xml",
    "publication_length": 3078,
    "cached": false,
    "binary_path": "bronmateriaal-onbewerkt\\cache\\document_publications\\3e31b224-8830-4d56-a23f-a64e1d0ff94b.xml"
  },
  "issues": []
}