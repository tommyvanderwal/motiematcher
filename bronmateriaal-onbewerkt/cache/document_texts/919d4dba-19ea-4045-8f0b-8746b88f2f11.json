{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 409\nZee- en binnenvaart\nNr.\n477\nMOTIE VAN HET LID STOFFER C.S.\nVoorgesteld\n14 januari 2025\nDe Kamer,\ngehoord de beraadslaging,\noverwegende dat de Kamer heeft gevraagd om aanpassing van de CCR-eisen voor kleine schepen om deze in de vaart te houden (motie-Vedder c.s.,\n36 410-XII, nr. 46\n);\noverwegende dat juist kleine schepen in de haarvaten van het vaarwegennet kunnen komen en derhalve een bijdrage leveren aan de Europese ambitie van 30% meer goederenvervoer over water, maar dat deze bijdrage door de CCR-eisen onder druk staat;\nvan mening dat de regering zich namens Nederland als binnenvaartland derhalve niet alleen moet inzetten voor een uitzonderingspositie voor kleine schepen tot 55 meter, maar ook voor de honderden schepen tot 80 meter;\nverzoekt de regering zich ten aanzien van de CCR-eisen voor de binnenvaart op Europees niveau ook in te zetten voor een uitzonderingspositie voor kleine schepen tussen 55 en 80 meter,\nen gaat over tot de orde van de dag.\nStoffer\nVedder\nSoepboer",
  "content_char_count": 1069,
  "source": {
    "document_id": "2c74c852-67f6-4efe-98a6-65bb851f166a",
    "document_nummer": "2025D00934",
    "document_soort": "Motie",
    "publication_id": "919d4dba-19ea-4045-8f0b-8746b88f2f11",
    "publication_content_type": "application/xml",
    "publication_length": 2589,
    "cached": false,
    "binary_path": "bronmateriaal-onbewerkt\\cache\\document_publications\\919d4dba-19ea-4045-8f0b-8746b88f2f11.xml"
  },
  "issues": []
}