{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2259\nMOTIE VAN HET LID BOSWIJK C.S.\nVoorgesteld\n18 juni 2025\nDe Kamer,\ngehoord de beraadslaging,\noverwegende dat diverse landen de massadeportatie van Krim-Tataren in 1944 door de Sovjetunie hebben erkend als genocide;\nconstaterende dat sinds de illegale bezetting van de Krim in 2014 vele Krim-Tataren door Rusland zonder aanleiding gevangengezet of gemarteld zijn, of zijn verdwenen;\nvan mening dat Rusland hiermee het beleid van genocide tegen de Krim-Tataren zeer waarschijnlijk een vervolg heeft gegeven;\nspreekt uit de massadeportatie van Krim-Tataren in 1944 naar hedendaagse maatstaven te erkennen en te veroordelen als genocide;\nverzoekt de regering bij EU-lidstaten na te gaan of en hoe gelijktijdig met deze landen overgegaan kan worden tot erkenning van de genocide in 1944 op de Krim-Tataren,\nen gaat over tot de orde van de dag.\nBoswijk\nPaternotte\nVan der Burg\nDassen\nCeder\nKlaver\nTeunissen\nDobbe\nEerdmans",
  "content_char_count": 1020,
  "source": {
    "document_id": "13b277fe-f676-430a-a0a1-60e002d455a9",
    "document_nummer": "2025D28795",
    "document_soort": "Motie",
    "publication_id": "0d684ce6-a458-4d9e-a537-e6de7250cacb",
    "publication_content_type": "application/xml",
    "publication_length": 5375,
    "cached": false,
    "binary_path": "bronmateriaal-onbewerkt\\cache\\document_publications\\0d684ce6-a458-4d9e-a537-e6de7250cacb.xml"
  },
  "issues": []
}