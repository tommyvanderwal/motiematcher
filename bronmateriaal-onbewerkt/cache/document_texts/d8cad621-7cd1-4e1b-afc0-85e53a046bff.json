{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n63\nMOTIE VAN HET LID VAN NISPEN C.S.\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat recent het rapport Veranderde tijden van de commissie-Van der Meer II is uitgebracht, waarin de noodklok wordt geluid voor de sociaal advocatuur in Nederland en waarin duidelijk wordt gemaakt dat er op korte termijn investeringen nodig zijn omdat de vergoedingen nu te laag zijn;\nconstaterende dat de maatregelen die worden voorgesteld bij elkaar ongeveer 40 miljoen euro structureel kosten, maar absoluut noodzakelijk zijn om snel in te voeren om de sociale advocatuur in Nederland te redden;\nverzoekt de regering bij de Voorjaarsnota budget uit te trekken voor de uitwerking van de voorstellen uit het rapport van de commissie-Van der Meer II en dit te dekken uit incidentele middelen, de algemene onderuitputting of specifiek de onderuitputting op het dossier gesubsidieerde rechtsbijstand,\nen gaat over tot de orde van de dag.\nVan Nispen\nLahlah\nEl Abassi",
  "content_char_count": 1141,
  "source": {
    "document_id": "cd5394c3-2164-45cc-afc4-24d0658fdc79",
    "document_nummer": "2025D11863",
    "document_soort": "Motie",
    "publication_id": "d8cad621-7cd1-4e1b-afc0-85e53a046bff",
    "publication_content_type": "application/xml",
    "publication_length": 2566,
    "cached": false,
    "binary_path": "bronmateriaal-onbewerkt\\cache\\document_publications\\d8cad621-7cd1-4e1b-afc0-85e53a046bff.xml"
  },
  "issues": []
}