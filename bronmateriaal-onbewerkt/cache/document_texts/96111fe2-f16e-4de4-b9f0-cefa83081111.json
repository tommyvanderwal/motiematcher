{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n07\nRaad voor Economische en Financiële Zaken\nNr.\n2015\nMOTIE VAN DE LEDEN HEINEN EN VAN HIJUM\nVoorgesteld\n7 maart 2024\nDe Kamer,\ngehoord de beraadslaging,\noverwegende dat het Herstel- en Veerkrachtfonds, dat gefinancierd wordt met schulduitgiften door de Europese Commissie, een eenmalig crisisinstrument is;\nconstaterende dat nog steeds onduidelijk is hoe de rentelasten en aflossingen van het Herstel- en Veerkrachtfonds door de lidstaten zullen worden betaald;\noverwegende dat zowel de Europese Commissie als de regeringsleiders zich hebben uitgesproken voor gemeenschappelijke schuldfinanciering ten behoeve van de financiering van nieuw te vormen Europese fondsen, waaronder een Europees Defensiefonds;\nverzoekt de regering:\n•\nom in Europa uit te blijven dragen dat het Herstel- en Veerkrachtfonds een eenmalig crisisinstrument is;\n•\nzich te verzetten tegen verdere gemeenschappelijke schuldfinanciering via nieuwe fondsen, waaronder dus dat Europees Defensiefonds;\n•\nen zich tevens actief in te zetten om belemmeringen voor zowel de Europese investeringsbank als de financiële sectoren om te investeren in de defensie-industrie weg te nemen;\nen gaat over tot de orde van de dag.\nHeinen\nVan Hijum",
  "content_char_count": 1280,
  "source": {
    "document_id": "fe616e83-5b26-4330-b3da-86f27011b517",
    "document_nummer": "2024D08695",
    "document_soort": "Motie",
    "publication_id": "96111fe2-f16e-4de4-b9f0-cefa83081111",
    "publication_content_type": "application/xml",
    "publication_length": 3108,
    "cached": false,
    "binary_path": "bronmateriaal-onbewerkt\\cache\\document_publications\\96111fe2-f16e-4de4-b9f0-cefa83081111.xml"
  },
  "issues": []
}