{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1166\nGEWIJZIGDE MOTIE VAN HET LID OLGER VAN DIJK C.S. TER VERVANGING VAN DIE GEDRUKT ONDER NR. 1159\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat in het aangepaste maatregelenpakket van Schiphol per 2025 wordt ingezet op het terugbrengen van het jaarlijks aantal nachtvluchten tussen 23:00 en 07:00 van 32.000 naar 27.000;\nconstaterende dat in dit maatregelenpakket ook een (gedeeltelijke) nachtsluiting wordt overwogen voor november 2026;\nconstaterende dat de rechter in de RBV-zaak geoordeeld heeft dat reductie van geluidshinder en slaapverstoring voor omwonenden op korte termijn geboden is;\noverwegende dat het daadwerkelijke aantal nachtvluchten in 2023 lager was dan 27.000;\nverzoekt de regering om in te zetten op een aanzienlijk lager aantal nachtvluchten dan 27.000;\nverzoekt de regering om zo snel mogelijk, in overleg met de luchtvaartsector en andere belanghebbenden, een vorm van nachtsluiting van Schiphol in te voeren,\nen gaat over tot de orde van de dag.\nOlger van Dijk\nStoffer\nGrinwis",
  "content_char_count": 1134,
  "source": {
    "document_id": "b1669ef6-30e7-45fb-9bd4-12bcf65aac17",
    "document_nummer": "2024D23681",
    "document_soort": "Motie (gewijzigd/nader)",
    "publication_id": "78f27194-f10c-4c62-9ac7-a9e627557a16",
    "publication_content_type": "application/xml",
    "publication_length": 2624,
    "cached": false,
    "binary_path": "bronmateriaal-onbewerkt\\cache\\document_publications\\78f27194-f10c-4c62-9ac7-a9e627557a16.xml"
  },
  "issues": []
}