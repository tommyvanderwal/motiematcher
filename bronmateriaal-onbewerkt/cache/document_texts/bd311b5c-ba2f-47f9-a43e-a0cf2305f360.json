{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1259\nMOTIE VAN HET LID PETER DE GROOT\nVoorgesteld\n5 februari 2025\nDe Kamer,\ngehoord de beraadslaging,\noverwegende dat er signalen zijn dat middenhuurwoningen op grote schaal worden verkocht door de effecten die de Wet betaalbare huur heeft op de middenhuursector;\noverwegende dat de huisvesting voor middengroepen hierdoor in de knel komt en mensen zelfs op straat komen te staan;\nconstaterende dat het noodzakelijk is dat de verkoopgolf in de middenhuursector gestopt wordt en de middenhuursector vergroot wordt om de woningnood echt te beteugelen;\nverzoekt de regering scenario's en maatregelen uit te werken omtrent de Wet betaalbare huur zodat dat het weer loont om te investeren in middenhuurwoningen met als resultaat dat het aantal middenhuurwoningen groeit en de verkoopgolf wordt gestopt;\nverzoekt deze scenario's en maatregelen gelijktijdig met de evaluatie van uitpondcijfers in het eerste kwartaal aan de Tweede Kamer voor te leggen,\nen gaat over tot de orde van de dag.\nPeter de Groot",
  "content_char_count": 1113,
  "source": {
    "document_id": "c47fe4c5-d940-43a4-8147-1292f9286c43",
    "document_nummer": "2025D04571",
    "document_soort": "Motie",
    "publication_id": "bd311b5c-ba2f-47f9-a43e-a0cf2305f360",
    "publication_content_type": "application/xml",
    "publication_length": 2487,
    "cached": false,
    "binary_path": "bronmateriaal-onbewerkt\\cache\\document_publications\\bd311b5c-ba2f-47f9-a43e-a0cf2305f360.xml"
  },
  "issues": []
}