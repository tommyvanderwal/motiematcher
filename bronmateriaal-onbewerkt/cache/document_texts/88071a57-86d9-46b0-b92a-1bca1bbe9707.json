{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n156\nMOTIE VAN DE LEDEN BUSHOFF EN DIJK\nVoorgesteld\n18 december 2024\nDe Kamer,\ngehoord de beraadslaging,\nconstaterende dat bestuurders van een zorgonderneming die tevens aandeelhouder zijn van die zorgonderneming, naast hun reguliere inkomen ook uit hun aandeelhouderschap een winstuitkering kunnen krijgen;\noverwegende dat het totaal van inkomen en winst niet onder de maximering van de Wet normering topinkomens valt, maar zorgbestuurders die niet tevens aandeelhouder zijn, wel worden meegenomen in de maximering van hun inkomen op grond van de Wet normering topinkomens;\nverzoekt de regering ervoor te zorgen dat het totaal van inkomen en winstuitkeringen voor bestuurders van zorgondernemingen die tevens aandeelhouder zijn, niet hoger mag zijn dan het geldend maximum van de sectorale WNT-normen in de zorg,\nen gaat over tot de orde van de dag.\nBushoff\nDijk",
  "content_char_count": 1067,
  "source": {
    "document_id": "991e86c7-3632-465d-9ad5-c3848856bf10",
    "document_nummer": "2024D50721",
    "document_soort": "Motie",
    "publication_id": "88071a57-86d9-46b0-b92a-1bca1bbe9707",
    "publication_content_type": "application/xml",
    "publication_length": 2525,
    "cached": false,
    "binary_path": "bronmateriaal-onbewerkt\\cache\\document_publications\\88071a57-86d9-46b0-b92a-1bca1bbe9707.xml"
  },
  "issues": []
}