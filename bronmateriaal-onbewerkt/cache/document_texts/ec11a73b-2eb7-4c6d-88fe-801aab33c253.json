{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n351\nMOTIE VAN DE LEDEN CHAKOR EN WHITE\nVoorgesteld\n5 december 2024\nDe Kamer,\ngehoord de beraadslaging,\noverwegende dat hybride werken kansen biedt om werkgelegenheid te spreiden en medewerkers meer vrijheid te geven in hun keuze voor woon- en werklocaties;\noverwegende dat spreiding van rijkswerkgelegenheid bijdraagt aan het vestigingsklimaat, de leefbaarheid en de versterking van voorzieningen in regio's buiten de Randstad, waaronder Caribisch Nederland;\nconstaterende dat hybride werken rijksambtenaren die in het Caribisch deel van het Koninkrijk wonen de mogelijkheid zou kunnen bieden om voor de rijksoverheid in Nederland te werken zonder hun woonplaats te hoeven verlaten;\nverzoekt de regering om een praktische leerlijn voor hybride werken te ontwikkelen, specifiek gericht op rijksambtenaren in Caribisch Nederland die voor de rijksoverheid in Nederland werkzaam willen zijn,\nen gaat over tot de orde van de dag.\nChakor\nWhite",
  "content_char_count": 1050,
  "source": {
    "document_id": "942ff10d-e647-4cef-84a7-4b5f50b1ef41",
    "document_nummer": "2024D48121",
    "document_soort": "Motie",
    "publication_id": "ec11a73b-2eb7-4c6d-88fe-801aab33c253",
    "publication_content_type": "application/xml",
    "publication_length": 2474,
    "cached": false,
    "binary_path": "bronmateriaal-onbewerkt\\cache\\document_publications\\ec11a73b-2eb7-4c6d-88fe-801aab33c253.xml"
  },
  "issues": []
}