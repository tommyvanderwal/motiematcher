{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2058\nMOTIE VAN HET LID VAN CAMPEN\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat afgelopen Europese Raden verschillende stappen ter discussie stonden op het gebied van uitbreiding;\nconstaterende dat geopolitieke afwegingen vaak de doorslag geven om in te stemmen met vervolgstappen in het toetredingsproces van verschillende kandidaat-lidstaten;\noverwegende dat voortgang in het uitbreidingsproces op merites gebaseerd moet zijn om geopolitieke belangen op de lange termijn te dienen en om draagvlak te behouden in de Europese Unie voor toekomstige toetredingen;\nverzoekt de regering om te blijven staan voor vooruitgang in uitbreidingsbeleid op basis van merites, deze Nederlandse positie duidelijk te maken in de Europese Raad en hiervoor steun te vergaren in de Europese Raad,\nen gaat over tot de orde van de dag.\nVan Campen",
  "content_char_count": 961,
  "source": {
    "document_id": "2ff8e87d-72d9-42c5-a009-6ae848b9b41c",
    "document_nummer": "2024D10690",
    "document_soort": "Motie",
    "publication_id": "06d00058-33d2-46a7-8b42-1b2cbe260460",
    "publication_content_type": "application/xml",
    "publication_length": 2326,
    "cached": false,
    "binary_path": "bronmateriaal-onbewerkt\\cache\\document_publications\\06d00058-33d2-46a7-8b42-1b2cbe260460.xml"
  },
  "issues": []
}