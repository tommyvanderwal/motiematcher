{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3418\nMOTIE VAN HET LID CEDER\nVoorgesteld\n20 mei 2025\nDe Kamer,\ngehoord de beraadslaging,\noverwegende dat kleinschalige opvang, van minder dan 300 plekken, soms beter past in een wijk, bij de opgave uit het verdeelbesluit of bij het draagvlak in de gemeente;\noverwegende dat het COA pas vanaf 300 opvangplekken de volledige exploitatie van de opvangplek garandeert en dat bij kleinere opvanglocaties de gemeente zorg dient te dragen voor zorg, deel van de begeleiding en dagbesteding, wat financiële kosten met zich meebrengt;\noverwegende dat dit gemeenten afschrikt om kleinschalige locaties te realiseren;\noverwegende dat volledige exploitatie van kleinere locaties financiële middelen vraagt, maar dat de verwachting is dat op deze manier meer basiscapaciteit gerealiseerd kan worden en daarmee dure noodopvangplekken\nkunnen worden afgebouwd;\nverzoekt de regering het COA dusdanig te ondersteunen dat volledige exploitatie door het COA vanaf 150 opvangplekken mogelijk is,\nen gaat over tot de orde van de dag.\nCeder",
  "content_char_count": 1119,
  "source": {
    "document_id": "1e7467e2-c746-43ba-8275-37ed89fe73a4",
    "document_nummer": "2025D22699",
    "document_soort": "Motie",
    "publication_id": "528066a4-4267-4032-939d-2a42beabefb0",
    "publication_content_type": "application/xml",
    "publication_length": 5023,
    "cached": false,
    "binary_path": "bronmateriaal-onbewerkt\\cache\\document_publications\\528066a4-4267-4032-939d-2a42beabefb0.xml"
  },
  "issues": []
}