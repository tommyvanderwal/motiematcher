{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2872\nMOTIE VAN HET LID DOBBE C.S.\nVoorgesteld\n18 april 2024\nDe Kamer,\ngehoord de beraadslaging,\noverwegende dat in Rafah 1,5 miljoen mensen, waaronder kinderen, vastzitten;\noverwegende dat de Minister heeft gezegd dat een aanval in Rafah zou leiden tot een humanitaire catastrofe;\noverwegende dat de Minister heeft gezegd dat er politieke gevolgen zullen zijn als Israël militaire actie zou nemen in Rafah;\nconstaterende dat op 17 april een Israëlische aanval heeft plaatsgevonden in Rafah waarbij doden zijn gevallen;\nverzoekt de regering politieke actie, waaronder het instellen van sancties, te nemen tegen Israël als reactie op de aanval in Rafah en om verdere aanvallen in Rafah en een verergering van de humanitaire crisis te voorkomen,\nen gaat over tot de orde van de dag.\nDobbe\nVan Baarle\nPiri\nDassen\nTeunissen",
  "content_char_count": 952,
  "source": {
    "document_id": "21464ae3-e3eb-49bd-bc02-216db2ca1b6a",
    "document_nummer": "2024D15999",
    "document_soort": "Motie",
    "publication_id": "fb5e7698-4d1d-4517-afea-210a13fb9a64",
    "publication_content_type": "application/xml",
    "publication_length": 2483,
    "cached": false,
    "binary_path": "bronmateriaal-onbewerkt\\cache\\document_publications\\fb5e7698-4d1d-4517-afea-210a13fb9a64.xml"
  },
  "issues": []
}