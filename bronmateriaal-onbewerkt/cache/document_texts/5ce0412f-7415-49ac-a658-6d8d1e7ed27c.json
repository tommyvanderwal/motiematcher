{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n25 295\nInfectieziektenbestrijding\nNr.\n2164\nMOTIE VAN HET LID DIEDERIK VAN DIJK\nVoorgesteld\n15 februari 2024\nDe Kamer,\ngehoord de beraadslaging,\nconstaterende dat dementie vanwege de vergrijzing zich ontwikkelt tot de belangrijkste doodsoorzaak;\nconstaterende dat dementie nu al de belangrijkste doodsoorzaak is bij vrouwen;\noverwegende dat er wetenschappelijk onderzoek wordt gedaan naar dementie, maar dat het budget hiervoor relatief gering is in vergelijking met onderzoek naar andere belangrijke doodsoorzaken, zoals kanker en hart- en vaatziekten;\nverzoekt de regering om scenario's in kaart te brengen om de financiering van onderzoek naar dementie te vergroten,\nen gaat over tot de orde van de dag.\nDiederik van Dijk",
  "content_char_count": 794,
  "source": {
    "document_id": "fb1867fd-b7b2-4d99-bce8-adead83b31fe",
    "document_nummer": "2024D05988",
    "document_soort": "Motie",
    "publication_id": "5ce0412f-7415-49ac-a658-6d8d1e7ed27c",
    "publication_content_type": "application/xml",
    "publication_length": 2147,
    "cached": false,
    "binary_path": "bronmateriaal-onbewerkt\\cache\\document_publications\\5ce0412f-7415-49ac-a658-6d8d1e7ed27c.xml"
  },
  "issues": []
}