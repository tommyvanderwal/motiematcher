{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 541\nWijziging van de Tabaks- en rookwarenwet in verband met de invoering van een registratieplicht voor verkooppunten van tabaksproducten en aanverwante producten\nNr.\n8\nMOTIE VAN HET LID DANIËLLE JANSEN C.S.\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat het kabinet zich inzet voor vermindering van het aantal tabaksverkooppunten door in 2030 tabaksverkoop voor te behouden aan gemakszaken en speciaalzaken, en vanaf 2032 aan speciaalzaken;\nconstaterende dat de Staatssecretaris reeds heeft aangegeven dat het jaartal waarin tabaksverkoop is voorbehouden aan speciaalzaken naar voren gehaald kan worden;\nconstaterende dat er veel nieuwe tabaksverkooppunten zijn ontstaan ten gevolge van het ingaan van het verkoopverbod in supermarkten;\nconstaterende dat het RIVM heeft aangegeven dat er onvoldoende daling is en dat de doelen uit het Nationaal Preventieakkoord met het huidige beleid niet gehaald zullen worden;\nconstaterende dat het beperken van het aantal verkooppunten essentieel is om de toegang tot nicotineproducten te verminderen en dat het een van de meest effectieve maatregelen is voor het realiseren van een rookvrije generatie;\nverzoekt de regering de verkoop van nicotineproducten vanaf 2028 voor te behouden aan enkel tabaksspeciaalzaken,\nen gaat over tot de orde van de dag.\nDaniëlle Jansen\nKrul\nSlagt-Tichelman\nCeder",
  "content_char_count": 1443,
  "source": {
    "document_id": "666d5317-6a54-4b9e-9940-feb588f3b947",
    "document_nummer": "2025D04750",
    "document_soort": "Motie",
    "publication_id": "967af357-431e-423f-9687-7717ee141ca8",
    "publication_content_type": "application/xml",
    "publication_length": 2955,
    "cached": false,
    "binary_path": "bronmateriaal-onbewerkt\\cache\\document_publications\\967af357-431e-423f-9687-7717ee141ca8.xml"
  },
  "issues": []
}