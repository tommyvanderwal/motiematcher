{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n348\nMOTIE VAN HET LID KRUL\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat het lokale, regionale, publieke en commerciële aanbod tezamen het medialandschap van Nederland vormt;\nconstaterende dat het kabinet de Kamer in het najaar zal informeren over de samenwerkingsagenda journalistiek op regionaal en lokaal niveau;\noverwegende dat het kabinet aangeeft dat niet alleen de landelijke publieke omroep voor grote uitdagingen staat in het huidige medialandschap, maar juist ook lokale en regionale publieke omroepen alsmede Nederlandse commerciële mediapartijen;\nverzoekt de regering om tijdens het proces waarin de Mediawet gerealiseerd wordt expliciet zowel de regionale, lokale als commerciële aanbieders te betrekken,\nen gaat over tot de orde van de dag.\nKrul",
  "content_char_count": 924,
  "source": {
    "document_id": "53d16825-4d07-475a-9279-183ed33c202f",
    "document_nummer": "2025D16813",
    "document_soort": "Motie",
    "publication_id": "14e8cb96-8ca6-43f7-9595-4bdfb80d522a",
    "publication_content_type": "application/xml",
    "publication_length": 2279,
    "cached": false,
    "binary_path": "bronmateriaal-onbewerkt\\cache\\document_publications\\14e8cb96-8ca6-43f7-9595-4bdfb80d522a.xml"
  },
  "issues": []
}