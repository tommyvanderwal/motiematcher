{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 623\nActuele situatie in Noord-Afrika en het Midden-Oosten\nNr.\n357\nMOTIE VAN HET LID CEDER\nVoorgesteld\n13 mei 2025\nDe Kamer,\ngehoord de beraadslaging,\nconstaterende dat de humanitaire crisis in Gaza acute tekorten aan voedsel, medicijnen en schoon water bij de meest kwetsbaren veroorzaakt;\noverwegende dat Egypte een eigen grens heeft met Gaza en een cruciale rol kan spelen via de Rafah-grensovergang of elders;\nverzoekt de regering om bij geen gehoor van Israël in samenwerking met de EU-landen, Egypte en mogelijk andere betrokkenen concrete stappen te zetten om humanitaire hulp toe te laten en een alternatief kanaal voor hulpverlening via de Rafah-grensovergang of elders te ontwikkelen, en er zorg voor te dragen dat:\n•\ntransparante distributie voor iedereen, inclusief minderheden, gewaarborgd kan worden;\n•\nveiligheid voor hulpverleners gegarandeerd kan worden;\n•\nmiddelen niet in handen van Hamas kunnen komen,\nen gaat over tot de orde van de dag.\nCeder",
  "content_char_count": 1037,
  "source": {
    "document_id": "29a78435-4b63-4350-b04f-d7fd0b07a4ce",
    "document_nummer": "2025D21140",
    "document_soort": "Motie",
    "publication_id": "0534625b-d2f4-432e-ba32-696e699c2f61",
    "publication_content_type": "application/xml",
    "publication_length": 5166,
    "cached": false,
    "binary_path": "bronmateriaal-onbewerkt\\cache\\document_publications\\0534625b-d2f4-432e-ba32-696e699c2f61.xml"
  },
  "issues": []
}