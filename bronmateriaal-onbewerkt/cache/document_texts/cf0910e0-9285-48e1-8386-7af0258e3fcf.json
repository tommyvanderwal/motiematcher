{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n46\nMOTIE VAN HET LID BROMET\nVoorgesteld\n1 februari 2024\nDe Kamer,\ngehoord de beraadslaging,\noverwegende dat biologische landbouw significant bijdraagt aan verbetering van de biodiversiteit, bodem- en waterkwaliteit, en daarnaast beduidend lagere stikstofemissies en CO\n2\n-uitstoot realiseert,\noverwegende dat de Europese Commissie streeft naar 25% biologisch landbouwareaal in 2030 en de Minister naar 15%, terwijl het Nederlandse biologische landbouwareaal in 2021 4% bedroeg;\noverwegende dat het verwerven van grond en de uitgifte van grond middels pacht een middel is om invloed uit te oefenen op de transitie van gangbare naar biologische landbouw;\noverwegende dat de overheid grote arealen eigen gronden, bijvoorbeeld via het Rijksvastgoedbedrijf of Staatsbosbeheer, in pacht uitgeeft en zo een bijdrage kan leveren aan haar eigen ambities;\nverzoekt de regering om de continuering te borgen van eigen biologisch gecertificeerde pachtgronden die al biologisch gecertificeerd zijn, ook na transactie naar een nieuwe pachter,\nen gaat over tot de orde van de dag.\nBromet",
  "content_char_count": 1311,
  "source": {
    "document_id": "c365a95f-9aa0-4c93-856a-175f8c9009af",
    "document_nummer": "2024D03645",
    "document_soort": "Motie",
    "publication_id": "cf0910e0-9285-48e1-8386-7af0258e3fcf",
    "publication_content_type": "application/xml",
    "publication_length": 2747,
    "cached": false,
    "binary_path": "bronmateriaal-onbewerkt\\cache\\document_publications\\cf0910e0-9285-48e1-8386-7af0258e3fcf.xml"
  },
  "issues": []
}