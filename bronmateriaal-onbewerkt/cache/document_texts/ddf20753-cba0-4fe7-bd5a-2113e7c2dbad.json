{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n1065\nMOTIE VAN HET LID LAHLAH C.S.\nVoorgesteld\n4 september 2025\nDe Kamer,\ngehoord de beraadslaging,\nconstaterende dat het OM en andere ketenpartners gebruikmaken van Preselect Recidive, een algoritme om in te schatten of een jongere opnieuw de fout ingaat na in aanraking te zijn geweest met de politie;\noverwegende dat uit onderzoek blijkt dat de onderliggende aannames en voorspellingen van Preselect Recidive niet betrouwbaar zijn, stigmatisering in de hand kunnen werken en ertoe kunnen leiden dat jongeren ten onrechte een hoge score krijgen;\noverwegende dat deze score voor jongeren het verschil kan betekenen tussen wel of geen strafblad;\nverzoekt de regering om te onderzoeken hoeveel jongeren ten onrechte een vals positieve score opgelegd hebben gekregen, in gesprek te gaan met de Autoriteit Persoonsgegevens over de risico's van Preselect Recidive en het gebruik van Preselect Recidive te evalueren,\nen gaat over tot de orde van de dag.\nLahlah\nVan Nispen\nEl Abassi\nBruyning",
  "content_char_count": 1091,
  "source": {
    "document_id": "498f1146-e32b-40e6-8c5e-81b6194fdd91",
    "document_nummer": "2025D37134",
    "document_soort": "Motie",
    "publication_id": "ddf20753-cba0-4fe7-bd5a-2113e7c2dbad",
    "publication_content_type": "application/xml",
    "publication_length": 4819,
    "cached": false,
    "binary_path": "bronmateriaal-onbewerkt\\cache\\document_publications\\ddf20753-cba0-4fe7-bd5a-2113e7c2dbad.xml"
  },
  "issues": []
}