{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 651\nGeweldsincidenten in Amsterdam\nNr.\n22\nMOTIE VAN HET LID YEŞILGÖZ-ZEGERIUS C.S.\nVoorgesteld\n13 november 2024\nDe Kamer,\ngehoord de beraadslaging,\nconstaterende dat in de nacht van 7 op 8 november 2024 via besloten telegramgroepen excessief geweld tegen Joden werd georganiseerd en verheerlijkt;\nconstaterende dat Telegram niet of nauwelijks toezicht houdt en/of ingrijpt op deze en andere strafbare uitingen;\noverwegende dat de politie momenteel slechts beperkte mogelijkheden heeft om undercover mee te kijken in besloten telegramgroepen;\noverwegende dat de politie al eerder heeft geadviseerd om maatregelen te treffen om Telegram beter te laten meewerken aan opsporingsonderzoeken;\nverzoekt de regering de politie uiterlijk begin volgend jaar meer mogelijkheden te bieden undercover mee te kijken in (besloten) telegramgroepen,\nen gaat over tot de orde van de dag.\nYeşilgöz-Zegerius\nVan der Plas\nWilders",
  "content_char_count": 982,
  "source": {
    "document_id": "815cb7b3-fd46-42f6-92dd-14e08938e383",
    "document_nummer": "2024D43904",
    "document_soort": "Motie",
    "publication_id": "414673da-4a08-493d-95b9-1fd1b7657438",
    "publication_content_type": "application/xml",
    "publication_length": 2454,
    "cached": false,
    "binary_path": "bronmateriaal-onbewerkt\\cache\\document_publications\\414673da-4a08-493d-95b9-1fd1b7657438.xml"
  },
  "issues": []
}