{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n125\nMOTIE VAN HET LID KRUL\nVoorgesteld\n6 november 2024\nDe Kamer,\ngehoord de beraadslaging,\nconstaterende dat strafrechtszittingen in beginsel openbaar zijn, maar dat hier uitzonderingen op gemaakt kunnen worden;\nconstaterende dat een slachtoffer het verzoek kan doen om de zitting achter gesloten deuren te laten plaatsvinden, maar dat dit verzoek bijna nooit wordt gehonoreerd;\noverwegende dat het voor slachtoffers van seksuele misdrijven, zoals verkrachting of seksuele uitbuiting, enorm lastig kan zijn om de traumatische ervaring in de volle openbaarheid tot in detail te moeten bespreken;\noverwegende dat het ten goede kan komen aan het strafproces en de belangen van het slachtoffer van een seksueel misdrijf om de zaak achter gesloten deuren te kunnen bespreken, waarbij de autonomie van het slachtoffer voorop moet staan;\nverzoekt de regering om zowel met de rechtspraak, het Openbaar Ministerie als de advocatuur in gesprek te gaan om te onderzoeken hoe de belangen van slachtoffers van seksuele misdrijven beter geborgd kunnen worden;\nverzoekt de regering om te onderzoeken of en hoe een geldig verzoek tot behandeling van een strafproces achter gesloten deuren vaker gehonoreerd kan worden,\nen gaat over tot de orde van de dag.\nKrul",
  "content_char_count": 1344,
  "source": {
    "document_id": "3ab770f2-61c5-4e82-88ea-72fbd81acc12",
    "document_nummer": "2024D42435",
    "document_soort": "Motie",
    "publication_id": "6616c1cf-f18c-43de-bc49-04b4efa007ef",
    "publication_content_type": "application/xml",
    "publication_length": 2738,
    "cached": false,
    "binary_path": "bronmateriaal-onbewerkt\\cache\\document_publications\\6616c1cf-f18c-43de-bc49-04b4efa007ef.xml"
  },
  "issues": []
}