{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n767\nMOTIE VAN HET LID CEDER C.S.\nVoorgesteld\n26 november 2024\nDe Kamer,\ngehoord de beraadslaging,\nconstaterende dat de regering in de ontwerpruimte meer plaats geeft aan het gemeenschappelijk deel, ten koste van zowel de kernprofielvakken als natuurkunde en biologie als de talen Frans en Duits, vanwege het belang van basisvaardigheden;\noverwegende dat het wenselijk is dat de basisvaardigheden als burgerschap en digitale geletterdheid in Ã¡lle vakken terugkomen, juist ook in de kernprofielvakken, in lijn met het advies van de wetenschappelijke Curriculumcommissie;\nvan mening dat het niet wenselijk is als de uren voor de profielvakken sterk afnemen ten opzichte van de huidige situatie, bijvoorbeeld vanwege de grote noodzaak voor meer technische vakmensen in onze samenleving;\nverzoekt de regering de ontwerpruimte voor de kernprofielvakken in de bovenbouw te handhaven op het niveau waarbij de ontwerpruimte blijft overeenkomen met de bestaande studielast voor deze vakken, door deze gereserveerde ontwerpruimte voor burgerschap en digitale geletterdheid hier deels aan toe te wijzen en de verdeling van de studielast voor deze vakken hier logisch uit te laten volgen;\nverzoekt de regering bovendien in het bijzonder aandacht te besteden aan de positie van de vakken Frans en Duits,\nen gaat over tot de orde van de dag.\nCeder\nPijpelink\nStoffer",
  "content_char_count": 1450,
  "source": {
    "document_id": "baba32c2-d0dd-41a3-84df-c97f87dff7df",
    "document_nummer": "2024D46205",
    "document_soort": "Motie",
    "publication_id": "290f1076-39b4-41d1-bfc1-1b593f2a50d7",
    "publication_content_type": "application/xml",
    "publication_length": 2919,
    "cached": false,
    "binary_path": "bronmateriaal-onbewerkt\\cache\\document_publications\\290f1076-39b4-41d1-bfc1-1b593f2a50d7.xml"
  },
  "issues": []
}