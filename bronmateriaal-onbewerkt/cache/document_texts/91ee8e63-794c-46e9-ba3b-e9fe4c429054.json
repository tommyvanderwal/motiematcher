{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n46\nMOTIE VAN HET LID ERKENS\nVoorgesteld\n7 februari 2024\nDe Kamer,\ngehoord de beraadslaging,\nconstaterende dat recent het nieuws naar buiten kwam dat China door middel van malware bij het Ministerie van Defensie spioneert;\noverwegende dat er sprake is van een strijd op het gebied van cyber die meestal niet zichtbaar is en het kabinet eerdergenoemd nieuws heeft bekendgemaakt omwille van het vergroten van weerbaarheid tegen cyberagressie van rivaliserende landen;\noverwegende dat dit de eerste keer is dat de MIVD een technisch rapport over de werkwijze van Chinese hackers openbaar maakt;\nverzoekt de regering om, indien de nationale veiligheid het toelaat, vaker dergelijke cyberaanvallen en bijbehorende technische werkwijzen openbaar te maken om het bewustzijn en de weerbaarheid in Nederland op het gebied van cyberveiligheid te vergroten,\nen gaat over tot de orde van de dag.\nErkens",
  "content_char_count": 1065,
  "source": {
    "document_id": "eaa2e5cb-bd8b-4dec-b38f-f1f8befbae48",
    "document_nummer": "2024D04531",
    "document_soort": "Motie",
    "publication_id": "91ee8e63-794c-46e9-ba3b-e9fe4c429054",
    "publication_content_type": "application/xml",
    "publication_length": 2469,
    "cached": false,
    "binary_path": "bronmateriaal-onbewerkt\\cache\\document_publications\\91ee8e63-794c-46e9-ba3b-e9fe4c429054.xml"
  },
  "issues": []
}