{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 124\nDefensienota 2022 â€“ sterker Nederland, veiliger Europa\nNr.\n52\nMOTIE VAN HET LID WIJEN-NASS\nVoorgesteld\n10 september 2024\nDe Kamer,\ngehoord de beraadslaging,\nconstaterende dat Defensie de komende jaren meer ruimte moet gaan gebruiken als bijvoorbeeld schietgebied en munitiedepot in het kader van het Nationaal Programma Ruimte voor Defensie;\noverwegende dat Breezanddijk het enige schietgebied in Nederland is waar afgeschoten zware artilleriegranaten door middel van kruismetingen kunnen worden gevolgd;\noverwegende dat het aantal oefeningen in de komende jaren in dit gebied zal toenemen vanwege de aanschaf van nieuwe wapens en munitie;\noverwegende dat er vanuit de RES Noord-Holland Noord wordt onderzocht om op het IJsselmeer zonneatollen te ontwikkelen;\nverzoekt het kabinet om in het IJsselmeer geen noodzakelijk oefenterrein van Defensie op te geven ten behoeve van zonneatollen of andere activiteiten die het oefenen kunnen beperken of hinderen,\nen gaat over tot de orde van de dag.\nWijen-Nass",
  "content_char_count": 1080,
  "source": {
    "document_id": "80599555-9c0f-43ba-8d4b-a49f95c1940f",
    "document_nummer": "2024D32493",
    "document_soort": "Motie",
    "publication_id": "1a5a12c6-6e6f-4238-833e-076716abd357",
    "publication_content_type": "application/xml",
    "publication_length": 2454,
    "cached": false,
    "binary_path": "bronmateriaal-onbewerkt\\cache\\document_publications\\1a5a12c6-6e6f-4238-833e-076716abd357.xml"
  },
  "issues": []
}