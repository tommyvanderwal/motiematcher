{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n320\nGEWIJZIGDE MOTIE VAN HET LID FLACH TER VERVANGING VAN DIE GEDRUKT ONDER NR. 314\nVoorgesteld\n1 oktober 2024\nDe Kamer,\ngehoord de beraadslaging,\nconstaterende dat in Aerius 0,005 mol per hectare per jaar als rekenkundige ondergrens voor projectberekeningen gehanteerd wordt;\noverwegende dat experts aangeven dat de genoemde ondergrens lager is dan wetenschappelijk verantwoord, maar dat voor het vaststellen van een specifieke, optimale ondergrens meer veldonderzoek nodig is;\noverwegende dat de genoemde experts onzekerheden benoemen die hoger zijn dan 1 mol per hectare per jaar;\nvan mening dat in afwachting van nader onderzoek naar de optimale ondergrens een eerste, voorzichtige stap gezet kan worden met verhoging van de ondergrens die recht doet aan de wetenschappelijke kritiek op de 0,005 mol die nu gehanteerd wordt;\nverzoekt de regering het RIVM op kortst mogelijke termijn de opdracht te geven een eerste stap te zetten om de huidige, wetenschappelijk gezien te lage, ondergrens in Aerius Calculator te verhogen, met inachtneming van de onzekerheidsmarges die experts aangeven, een zekere veiligheidsmarge en de gewenste juridische houdbaarheid,\nen gaat over tot de orde van de dag.\nFlach",
  "content_char_count": 1321,
  "source": {
    "document_id": "8f2f4389-87d1-4b97-a98b-65fcf67e1ec0",
    "document_nummer": "2024D35716",
    "document_soort": "Motie (gewijzigd/nader)",
    "publication_id": "47712496-4f3c-43a6-a45a-dacbacd35bf8",
    "publication_content_type": "application/xml",
    "publication_length": 2694,
    "cached": false,
    "binary_path": "bronmateriaal-onbewerkt\\cache\\document_publications\\47712496-4f3c-43a6-a45a-dacbacd35bf8.xml"
  },
  "issues": []
}