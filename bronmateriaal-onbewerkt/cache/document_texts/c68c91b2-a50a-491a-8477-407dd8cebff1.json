{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n7\nMOTIE VAN HET LID VAN DER LEE C.S.\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat een steeds groter deel van het geld dat we in heel Nederland verdienen naar winsten gaat, getuige de alsmaar stijgende winstquote, en arbeid daarbij achterblijft;\noverwegende dat dit grote maatschappelijke gevolgen heeft en ervoor zorgt dat werken minder loont ten opzichte van kapitaal;\nverzoekt de regering in samenspraak met onafhankelijke instanties zoals het CPB of de WRR onderzoek te doen naar de oorzaken van de achterblijvende arbeidsinkomensquote en naar potentiële opties om die weer op een historisch normaal niveau te krijgen;\nverzoekt het kabinet in reactie op dit onderzoek ook mogelijke beleidsopties aan de Kamer voor te leggen die verdere divergentie tussen winst- en arbeidsinkomensquote voorkomen,\nen gaat over tot de orde van de dag.\nVan der Lee\nVijlbrief\nDassen\nGrinwis\nInge van Dijk\nDijk",
  "content_char_count": 1156,
  "source": {
    "document_id": "55122369-4be1-4a87-8e08-1db33e9d4657",
    "document_nummer": "2024D36654",
    "document_soort": "Motie",
    "publication_id": "c68c91b2-a50a-491a-8477-407dd8cebff1",
    "publication_content_type": "application/xml",
    "publication_length": 2726,
    "cached": false,
    "binary_path": "bronmateriaal-onbewerkt\\cache\\document_publications\\c68c91b2-a50a-491a-8477-407dd8cebff1.xml"
  },
  "issues": []
}