{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n337\nMOTIE VAN DE LEDEN WESTERVELD EN PAULUSMA\nVoorgesteld\n10 december 2024\nDe Kamer,\ngehoord de beraadslaging,\noverwegende dat ieder kind recht heeft op onderwijs zoals beschreven in de Grondwet en het VN-verdrag;\nconstaterende dat deze rechten worden geschonden door de aanhoudende problemen in het leerlingenvervoer;\noverwegende dat het beleid is versnipperd, de bureaucratie groot is en vervoersbedrijven soms kleine contracten hebben;\nconstaterende dat in de Verbeteragenda Doelgroepenvervoer wordt ingezet op het bevorderen van het integraal en regionaal aanbesteden in plaats van kleine contracten;\nverzoekt de regering om verder te gaan dan bevorderen en in de wetgeving als uitgangspunt op te nemen dat al het doelgroepenvervoer integraal en regionaal aanbesteed wordt om hiermee zowel de dienstverlening voor gebruikers als de arbeidsomstandigheden van chauffeurs te verbeteren,\nen gaat over tot de orde van de dag.\nWesterveld\nPaulusma",
  "content_char_count": 1046,
  "source": {
    "document_id": "e697ce28-59e5-40d5-9ddc-980dd6ce4c84",
    "document_nummer": "2024D48968",
    "document_soort": "Motie",
    "publication_id": "175328a0-851d-45a3-bf41-a29b84d49ce6",
    "publication_content_type": "application/xml",
    "publication_length": 2491,
    "cached": false,
    "binary_path": "bronmateriaal-onbewerkt\\cache\\document_publications\\175328a0-851d-45a3-bf41-a29b84d49ce6.xml"
  },
  "issues": []
}