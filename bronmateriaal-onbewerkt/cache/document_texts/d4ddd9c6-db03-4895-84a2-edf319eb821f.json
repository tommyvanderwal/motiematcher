{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n691\nMOTIE VAN HET LID WESTERVELD\nVoorgesteld\n29 mei 2024\nDe Kamer,\ngehoord de beraadslaging,\nconstaterende dat in mei 2023 de motie-Mohandis c.s. is aangenomen om tot een concrete aanpak te komen voor een landelijk dekkend netwerk van laagdrempelige steunpunten zoals zelfregie- en herstelorganisaties en dat het Integraal Zorgakkoord (IZA) deze ambitie in 2025 wil realiseren;\nconstaterende dat het sinds het aannemen van de motie lang geduurd heeft voordat er duidelijkheid kwam voor gemeenten;\nconstaterende dat de SPUK-transformatiemiddelen uit het IZA, waaruit deze laagdrempelige steunpunten gefinancierd kunnen worden, alleen zijn bedoeld voor frictiekosten en niet voor structurele uitvoeringskosten, en er hierdoor onzekerheid blijft bestaan;\nverzoekt de regering om er niet alleen voor te zorgen dat de ambitie voor een landelijk dekkend netwerk van laagdrempelige steunpunten gehaald wordt, maar er ook voor te zorgen dat deze steunpunten kunnen blijven bestaan door structurele financiering mogelijk te maken,\nen gaat over tot de orde van de dag.\nWesterveld",
  "content_char_count": 1179,
  "source": {
    "document_id": "e6e45fb1-887b-4c9d-89f8-3129ba717938",
    "document_nummer": "2024D21737",
    "document_soort": "Motie",
    "publication_id": "d4ddd9c6-db03-4895-84a2-edf319eb821f",
    "publication_content_type": "application/xml",
    "publication_length": 2531,
    "cached": false,
    "binary_path": "bronmateriaal-onbewerkt\\cache\\document_publications\\d4ddd9c6-db03-4895-84a2-edf319eb821f.xml"
  },
  "issues": []
}