{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n460\nMOTIE VAN HET LID ERGIN\nVoorgesteld\n10 september 2025\nDe Kamer,\ngehoord de beraadslaging,\nconstaterende dat er in de politieke en maatschappelijke discussie regelmatig wordt gesuggereerd dat er te veel voorbeelden van weekendscholen zouden zijn waar les wordt gegeven op een manier die indruist tegen de Nederlandse normen en waarden;\noverwegende dat weekendscholen juist een belangrijke rol spelen bij de ontwikkeling van kinderen, het bestrijden van taalachterstanden en het versterken van kansengelijkheid;\noverwegende dat er geen overtuigend bewijs is voor de stelling dat weekendscholen structureel zouden bijdragen aan ondermijning van onze normen en waarden;\nverzoekt de regering op geen enkele manier maatregelen te nemen om toezicht te organiseren op religieuze weekendscholen,\nen gaat over tot de orde van de dag.\nErgin",
  "content_char_count": 932,
  "source": {
    "document_id": "07aa8ef0-d25b-42a2-b7c0-260f3dd057e2",
    "document_nummer": "2025D38402",
    "document_soort": "Motie",
    "publication_id": "9f4e2359-d835-40a7-a01b-93cbec344d3a",
    "publication_content_type": "application/xml",
    "publication_length": 4392,
    "cached": false,
    "binary_path": "bronmateriaal-onbewerkt\\cache\\document_publications\\9f4e2359-d835-40a7-a01b-93cbec344d3a.xml"
  },
  "issues": []
}