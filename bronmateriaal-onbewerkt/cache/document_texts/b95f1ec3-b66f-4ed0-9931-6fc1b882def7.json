{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n41\nMOTIE VAN DE LEDEN VERMEER EN POSTMA\nVoorgesteld\n7 november 2024\nDe Kamer,\ngehoord de beraadslaging,\nconstaterende dat Duitsland plannen heeft voor grote windturbines dicht bij de Nederlandse grens, wat zorgen oproept bij grensbewoners en mogelijk schade aan Nederlandse natuur veroorzaakt, en dat het verdrag van Espoo voorschrijft dat grensoverschrijdende projecten voorafgaand overleg vereisen om milieueffecten te beoordelen;\noverwegende dat Nederland betrokken moet worden bij deze grensoverschrijdende projecten om hinder en natuurschade te voorkomen;\nverzoekt de regering om met de Duitse overheid, conform het verdrag van Espoo, in gesprek te gaan om te komen tot één uniforme procedure voor bouwprojecten in de grensregio, waaronder ook windmolens vallen en waarbij omwonenden uit het buurland worden betrokken bij procedures, en de Kamer te informeren over de uitkomsten van deze gesprekken,\nen gaat over tot de orde van de dag.\nVermeer\nPostma",
  "content_char_count": 1154,
  "source": {
    "document_id": "a4357533-5a05-4b2d-8ba8-a947364f5515",
    "document_nummer": "2024D42820",
    "document_soort": "Motie",
    "publication_id": "b95f1ec3-b66f-4ed0-9931-6fc1b882def7",
    "publication_content_type": "application/xml",
    "publication_length": 2615,
    "cached": false,
    "binary_path": "bronmateriaal-onbewerkt\\cache\\document_publications\\b95f1ec3-b66f-4ed0-9931-6fc1b882def7.xml"
  },
  "issues": []
}