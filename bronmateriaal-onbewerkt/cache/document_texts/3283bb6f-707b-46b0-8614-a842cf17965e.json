{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n684\nMOTIE VAN HET LID INGE VAN DIJK\nVoorgesteld\n10 april 2025\nDe Kamer,\ngehoord de beraadslaging,\nconstaterende dat er terecht veel aandacht is voor het micro- en kleinbedrijf;\noverwegende dat daarnaast middenbedrijven een cruciale factor zijn in de samenwerking in ecosystemen, met kennisinstellingen en grote en kleine ondernemingen;\noverwegende dat doorgroei van klein- naar middenbedrijf beperkt is;\noverwegende dat in wet- en regelgeving regelmatig grenzen gerelateerd aan de bedrijfsomvang zijn opgenomen waaronder of waarboven een ander regime geldt en dat deze mogelijk een groeibelemmering kunnen worden;\nverzoekt de regering om bij de aanpak van regeldruk de beoordeling van impact van wet- en regelgeving op het mkb en de positie van middenbedrijven mee te nemen;\nverzoekt de regering een inventarisatie te maken van de verschillende grenzen gerelateerd aan bedrijfsomvang in EZ-beleid en wet- en regelgeving gericht op de versterking van de toekomstbestendigheid van het mkb en de Kamer hierover te informeren, en antwoord te geven op de vraag of deze verschillende grenzen nuttig zijn of dat de afkadering eenduidiger moet worden ten behoeve van vereenvoudiging voor ondernemers en het wegnemen van groeibelemmeringen,\nen gaat over tot de orde van de dag.\nInge van Dijk",
  "content_char_count": 1384,
  "source": {
    "document_id": "4362e91f-cb04-4060-9beb-f7cd5f93bf97",
    "document_nummer": "2025D16038",
    "document_soort": "Motie",
    "publication_id": "3283bb6f-707b-46b0-8614-a842cf17965e",
    "publication_content_type": "application/xml",
    "publication_length": 2778,
    "cached": false,
    "binary_path": "bronmateriaal-onbewerkt\\cache\\document_publications\\3283bb6f-707b-46b0-8614-a842cf17965e.xml"
  },
  "issues": []
}