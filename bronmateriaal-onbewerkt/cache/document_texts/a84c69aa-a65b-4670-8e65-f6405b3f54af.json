{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n106\nMOTIE VAN HET LID CEDER\nVoorgesteld\n28 november 2024\nDe Kamer,\ngehoord de beraadslaging,\nconstaterende dat het kabinet bezig is met de doorontwikkeling van de praktijkgerichte havo, oftewel praktijkgericht onderwijs groot (360 studielastuur) of praktijkgericht klein (120 studielastuur) in de bovenbouw;\nconstaterende dat diverse scholen in Nederland praktijkgerichte havo op diverse manieren aanbieden, waaronder één met nog meer techniekonderwijs in boven- én onderbouw en waarbij producten en diensten worden ontworpen en worden gemaakt;\noverwegende dat het wenselijk is om de voorlopers expliciet mee te blijven nemen in de doorontwikkeling van de praktijkgerichte havo en daar rekening mee te blijven houden;\nverzoekt de regering om wettelijke ruimte vanaf 2026 te realiseren, zodat dergelijke praktijkgerichte havo's uiteindelijk op scholen in elke provincie een plek kunnen krijgen,\nen gaat over tot de orde van de dag.\nCeder",
  "content_char_count": 1142,
  "source": {
    "document_id": "de02b5ef-d4fe-43c8-8496-26a410d98fcd",
    "document_nummer": "2024D46727",
    "document_soort": "Motie",
    "publication_id": "a84c69aa-a65b-4670-8e65-f6405b3f54af",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\a84c69aa-a65b-4670-8e65-f6405b3f54af.xml"
  },
  "issues": []
}