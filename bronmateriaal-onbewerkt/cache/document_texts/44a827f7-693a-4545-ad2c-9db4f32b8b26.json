{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 623\nActuele situatie in Noord-Afrika en het Midden-Oosten\nNr.\n351\nGEWIJZIGDE MOTIE VAN HET LID BOSWIJK C.S. TER VERVANGING VAN DIE GEDRUKT ONDER NR. 340\nVoorgesteld\n15 april 2025\nDe Kamer,\ngehoord de beraadslaging,\nconstaterende dat na de jarenlange burgeroorlog 90% van de Syrische bevolking in armoede leeft en 7 miljoen Syriërs intern ontheemd zijn;\nconstaterende dat de vijf buurlanden van Syrië daarnaast 5,5 miljoen Syrische vluchtelingen opvangen;\nvan mening dat Nederland en Europa de Syrische bevolking humanitaire hulp moeten bieden bij onder andere de wederopbouw van energie, watervoorziening, gezondheidszorg en onderwijs;\nverzoekt de regering binnen EU-verband te pleiten voor onderzoek welke bezittingen – waaronder bankrekeningen, onroerend goed en goudreserves – van leden van het voormalige Assad-regime zich in Europese landen bevinden;\nverzoekt de regering vervolgens te onderzoeken of en hoe deze bezittingen geconfisqueerd kunnen worden ten behoeve van humanitaire hulp aan Syrië,\nen gaat over tot de orde van de dag.\nBoswijk\nDobbe\nPaternotte\nDassen\nStoffer\nKahraman",
  "content_char_count": 1162,
  "source": {
    "document_id": "168e4b43-29cb-40d0-8c8b-a374085b4223",
    "document_nummer": "2025D15969",
    "document_soort": "Motie (gewijzigd/nader)",
    "publication_id": "44a827f7-693a-4545-ad2c-9db4f32b8b26",
    "publication_content_type": "application/xml",
    "publication_length": 2706,
    "cached": false,
    "binary_path": "bronmateriaal-onbewerkt\\cache\\document_publications\\44a827f7-693a-4545-ad2c-9db4f32b8b26.xml"
  },
  "issues": []
}