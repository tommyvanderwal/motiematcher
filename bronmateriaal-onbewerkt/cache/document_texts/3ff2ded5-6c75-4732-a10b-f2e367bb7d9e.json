{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n864\nGEWIJZIGDE MOTIE VAN HET LID DE HOOP TER VERVANGING VAN DIE GEDRUKT ONDER NR. 862\nVoorgesteld\n1 juli 2025\nDe Kamer,\ngehoord de beraadslaging,\noverwegende, dat de aanbesteding van de Waddenveren moet leiden tot een robuuste, frequente, betaalbare en duurzame verbinding tussen de wal en de eilanden;\noverwegende, dat we nu niet alleen moeten afspreken wat we in 2029 willen, maar ook in 2045;\noverwegende, dat elektrisch varen, niet leidt tot CO\n2\nof stikstof emissies en aanzienlijk goedkoper is dan varen op fossiele brandstoffen;\noverwegende, dat biedende rederijen voor de aanschaf en ombouw van schepen moeten weten waar ze aan toe zijn en pas gaan investeren als daar zekerheid over is;\noverwegende, dat de netbeheerders voor de aanleg van walstroom moeten weten waar ze aan toe zijn en pas gaan investeren als daar zekerheid over is;\nverzoekt de regering om in het Programma van Eisen op te nemen wanneer welke Waddenveren uiterlijk elektrisch moeten gaan varen en samen met provincies en netbeheerders te garanderen dat de hiervoor benodigde (laad-)faciliteiten worden geleverd;\nen gaat over tot de orde van de dag.\nDe Hoop",
  "content_char_count": 1233,
  "source": {
    "document_id": "033d5348-e1c8-487b-afa8-cf78bb27a81f",
    "document_nummer": "2025D31219",
    "document_soort": "Motie (gewijzigd/nader)",
    "publication_id": "3ff2ded5-6c75-4732-a10b-f2e367bb7d9e",
    "publication_content_type": "application/xml",
    "publication_length": 4893,
    "cached": false,
    "binary_path": "bronmateriaal-onbewerkt\\cache\\document_publications\\3ff2ded5-6c75-4732-a10b-f2e367bb7d9e.xml"
  },
  "issues": []
}