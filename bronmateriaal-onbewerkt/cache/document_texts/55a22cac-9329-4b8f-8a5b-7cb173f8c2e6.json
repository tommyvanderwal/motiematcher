{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n34\nMOTIE VAN DE LEDEN VAN ZANTEN EN BOOMSMA\nVoorgesteld\n7 november 2024\nDe Kamer,\ngehoord de beraadslaging,\nconstaterende dat er groepen asielzoekers en statushouders zijn die om verschillende redenen afreizen naar het land van herkomst;\nconstaterende dat wij mensen in Nederland opvangen die vluchten voor een specifiek gevaar, zoals bijvoorbeeld vervolging of oorlog;\noverwegende dat wanneer mensen terugreizen naar het land van herkomst, zij daarmee zelf aantonen dat dit gevaar niet dermate groot is dat zij opvang behoeven in een ander land;\nverzoekt de regering asielprocedures stop te zetten en verblijfsvergunningen voor bepaalde tijd in te trekken wanneer blijkt dat asielzoekers of statushouders afreizen naar het land van herkomst, tenzij anders is besloten door de IND vanwege zwaarwegende belangen,\nen gaat over tot de orde van de dag.\nVan Zanten\nBoomsma",
  "content_char_count": 1053,
  "source": {
    "document_id": "487e4c7c-6555-4291-a6a8-914c53080871",
    "document_nummer": "2024D42689",
    "document_soort": "Motie",
    "publication_id": "55a22cac-9329-4b8f-8a5b-7cb173f8c2e6",
    "publication_content_type": "application/xml",
    "publication_length": 2530,
    "cached": false,
    "binary_path": "bronmateriaal-onbewerkt\\cache\\document_publications\\55a22cac-9329-4b8f-8a5b-7cb173f8c2e6.xml"
  },
  "issues": []
}