{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1221\nMOTIE VAN DE LEDEN BECKERMAN EN DE HOOP\nVoorgesteld\n5 december 2024\nDe Kamer,\ngehoord de beraadslaging,\noverwegende dat vooral gemeenten met weinig sociale huurwoningen ook nauwelijks sociale huurwoningen bij bouwen;\noverwegende dat CBS-cijfers laten zien dat in slechts 51 van de 342 gemeenten minstens 30% van de nieuwbouw een corporatiewoning was, dit percentage in de rest van de gemeenten veel lager was en 108 gemeenten 10% of minder van de nieuwbouwwoningen laten bouwen door corporaties;\nconstaterende dat we zonder voldoende sociale huurwoningen niet uit de wooncrisis gaan komen;\nverzoekt de regering te borgen dat ten minste 30% van de nieuwbouw sociale huur moet zijn en ook gemeenten met een laag percentage sociale huur hun rechtvaardig deel moeten doen, en de Kamer te informeren over welke instrumenten ze hiervoor wil inzetten,\nen gaat over tot de orde van de dag.\nBeckerman\nDe Hoop",
  "content_char_count": 1020,
  "source": {
    "document_id": "c8d0c740-cec8-424d-b5ab-661db1d59f4f",
    "document_nummer": "2024D47965",
    "document_soort": "Motie",
    "publication_id": "b73d85a4-196a-4ab3-ac97-a5fc96a3ad6c",
    "publication_content_type": "application/xml",
    "publication_length": 2445,
    "cached": false,
    "binary_path": "bronmateriaal-onbewerkt\\cache\\document_publications\\b73d85a4-196a-4ab3-ac97-a5fc96a3ad6c.xml"
  },
  "issues": []
}