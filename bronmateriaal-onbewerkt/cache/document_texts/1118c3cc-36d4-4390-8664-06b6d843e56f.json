{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 289\nVoortgezet Onderwijs\nNr.\n581\nMOTIE VAN HET LID DE KORT\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat er bij de onderwijsinspectie een pilot loopt voor het afleggen van onaangekondigde inspectiebezoeken;\noverwegende dat vooraf aangekondigde inspectiebezoeken een vertekend beeld van de werkelijkheid zouden kunnen geven;\noverwegende dat naast reguliere bezoeken, onaangekondigde bezoeken een aanvulling en/of alternatief zijn voor het vaststellen van de onderwijskwaliteit;\noverwegende dat een significant aantal van de inspectiebezoeken – denk hierbij aan 25% – onaangekondigd zouden moeten plaatsvinden;\nverzoekt de regering om de onderwijsinspectie als richtinggevend kader mee te geven dat ten minste 25% van haar inspectiebezoeken onaangekondigd dient plaats te vinden,\nen gaat over tot de orde van de dag.\nDe Kort",
  "content_char_count": 930,
  "source": {
    "document_id": "7e3dbe51-7a2d-4d3f-add9-721308997965",
    "document_nummer": "2024D11975",
    "document_soort": "Motie",
    "publication_id": "1118c3cc-36d4-4390-8664-06b6d843e56f",
    "publication_content_type": "application/xml",
    "publication_length": 2307,
    "cached": false,
    "binary_path": "bronmateriaal-onbewerkt\\cache\\document_publications\\1118c3cc-36d4-4390-8664-06b6d843e56f.xml"
  },
  "issues": []
}