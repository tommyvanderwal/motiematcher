{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n44\nMOTIE VAN HET LID DEKKER\nVoorgesteld\n21 november 2024\nDe Kamer,\ngehoord de beraadslaging,\nconstaterende dat de internationale verhoudingen ten opzichte van het conflict tussen Rusland en Oekraïne aan het verschuiven zijn sinds Trump is verkozen tot nieuwe president van de Verenigde Staten, de Duitse bondskanselier Olaf Scholz voor het eerst in twee jaar telefonisch contact heeft gehad met president Poetin en de Italiaanse premier Meloni zich heeft verzet tegen de recente aanvallen op Russisch grondgebied met Westerse rakettechnologie;\noverwegende dat dit conflict uiteindelijk wordt opgelost aan de onderhandelingstafel;\nroept de regering op om het voortouw te nemen in het vormen van een coalitie met landen als Duitsland, Italië, Hongarije en Slowakije om duurzame vredesonderhandelingen met Rusland te bewerkstelligen,\nen gaat over tot de orde van de dag.\nDekker",
  "content_char_count": 1059,
  "source": {
    "document_id": "ee640fa4-f28e-4aba-bada-d5931e3b08c9",
    "document_nummer": "2024D45373",
    "document_soort": "Motie",
    "publication_id": "f47cc7d6-686d-4c34-890f-319d5452e10f",
    "publication_content_type": "application/xml",
    "publication_length": 2444,
    "cached": false,
    "binary_path": "bronmateriaal-onbewerkt\\cache\\document_publications\\f47cc7d6-686d-4c34-890f-319d5452e10f.xml"
  },
  "issues": []
}