{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2068\nMOTIE VAN HET LID BOSWIJK C.S.\nVoorgesteld\n16 april 2024\nDe Kamer,\ngehoord de beraadslaging,\nconstaterende dat elektrische auto's tot de meest geavanceerde consumentenelektronica behoren, met een constante datastroom op het gebied van verkeersveiligheid en entertainment;\noverwegende dat er steeds meer Chinese elektrische auto's de Europese markt op komen en dat er veel vragen leven over cyberveiligheidsaspecten rondom Chinese elektrische auto's;\noverwegende dat China inmiddels restricties heeft opgelegd over waar in China Tesla's nog mogen rijden en parkeren, uit angst voor de nationale veiligheid;\nverzoekt de regering op korte termijn een analyse te doen van de risico's van elektrische auto's voor de nationale veiligheid;\nverzoekt de regering indien zulke risico's geconstateerd worden opties aan te dragen om deze te mitigeren en daarin de optie van gebiedsverboden bij bijvoorbeeld militaire complexen, kritieke infrastructuur en overheidsgebouwen mee te nemen,\nen gaat over tot de orde van de dag.\nBoswijk\nPaternotte\nVan Campen",
  "content_char_count": 1147,
  "source": {
    "document_id": "21d00882-c711-43c0-af3d-c604a8bd03dc",
    "document_nummer": "2024D15517",
    "document_soort": "Motie",
    "publication_id": "a176ceb4-a2ae-49ac-b7ea-d32ed16702a1",
    "publication_content_type": "application/xml",
    "publication_length": 2627,
    "cached": false,
    "binary_path": "bronmateriaal-onbewerkt\\cache\\document_publications\\a176ceb4-a2ae-49ac-b7ea-d32ed16702a1.xml"
  },
  "issues": []
}