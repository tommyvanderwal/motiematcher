{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n476\nMOTIE VAN HET LID KOPS\nVoorgesteld\n28 februari 2024\nDe Kamer,\ngehoord de beraadslaging,\noverwegende dat de bouw van aardgasvrije woningen door het hogere elektriciteitsverbruik in combinatie met de krapte op het elektriciteitsnet, de problemen rond netcongestie verergert en daarmee de woningbouw zelf in gevaar kan brengen;\nconstaterende dat colleges van burgemeester en wethouders de bevoegdheid hebben om gemotiveerd af te wijken van de bouw van aardgasvrije woningen door het aanwijzen van gebieden «waar aansluiting op het gastransportnet strikt noodzakelijk is om zwaarwegende redenen van algemeen belang» (artikel 10, zevende lid, onderdeel a, van de Gaswet);\nverzoekt de regering colleges van burgemeester en wethouders te stimuleren gebruik te maken van hun bevoegdheid om af te wijken van de bouw van aardgasvrije woningen, in ieder geval totdat de problemen rond netcongestie structureel zijn opgelost,\nen gaat over tot de orde van de dag.\nKops",
  "content_char_count": 1085,
  "source": {
    "document_id": "99f2aa73-c747-4d65-984e-54985853b8a2",
    "document_nummer": "2024D07069",
    "document_soort": "Motie",
    "publication_id": "3d080dbe-dd02-4991-9fc7-4af506e312d8",
    "publication_content_type": "application/xml",
    "publication_length": 2418,
    "cached": false,
    "binary_path": "bronmateriaal-onbewerkt\\cache\\document_publications\\3d080dbe-dd02-4991-9fc7-4af506e312d8.xml"
  },
  "issues": []
}