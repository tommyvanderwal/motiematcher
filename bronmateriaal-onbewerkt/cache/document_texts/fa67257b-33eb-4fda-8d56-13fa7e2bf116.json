{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 715\nStaat van de Europese Unie 2025\nNr.\n7\nMOTIE VAN DE LEDEN VAN CAMPEN EN MARTENS-AMERICA\nVoorgesteld\n12 juni 2025\nDe Kamer,\ngehoord de beraadslaging,\noverwegende dat overregulering, zoals de CSRD en CSDDD, het Europese concurrentievermogen schaadt;\noverwegende dat meerdere lidstaten, zoals Frankrijk en Duitsland, soortgelijke zorgen hebben geuit;\noverwegende dat nauw overleg met het bedrijfsleven cruciaal is om knelpunten tijdig te signaleren en aan te pakken;\nverzoekt de regering zich in EU-verband in te zetten voor intrekking van de CSRD en de CSDDD indien opportuun, en indien intrekking niet mogelijk blijkt zich in te zetten voor een substantiële vereenvoudiging en verlaging van regeldruk in beide richtlijnen;\nverzoekt de regering voorts uitvoering te geven aan de eerder aangenomen motie over een tech-Omnibus gericht op innovatiebevordering (21501–30, nr.\n645),\nen gaat over tot de orde van de dag.\nVan Campen\nMartens-America",
  "content_char_count": 1016,
  "source": {
    "document_id": "bb761a5b-efc5-4fde-8395-995f784cd1a4",
    "document_nummer": "2025D27633",
    "document_soort": "Motie",
    "publication_id": "fa67257b-33eb-4fda-8d56-13fa7e2bf116",
    "publication_content_type": "application/xml",
    "publication_length": 4841,
    "cached": false,
    "binary_path": "bronmateriaal-onbewerkt\\cache\\document_publications\\fa67257b-33eb-4fda-8d56-13fa7e2bf116.xml"
  },
  "issues": []
}