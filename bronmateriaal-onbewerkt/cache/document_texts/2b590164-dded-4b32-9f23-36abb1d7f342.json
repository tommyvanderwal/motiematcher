{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 592\nDefensienota 2024 â€“ Sterk, slim en samen\nNr.\n35\nMOTIE VAN HET LID DIEDERIK VAN DIJK C.S.\nVoorgesteld tijdens het notaoverleg van\n8 september 2025\nDe Kamer,\ngehoord de beraadslaging,\nconstaterende dat het Nationaal Programma Ruimte voor Defensie (NPRD) een claim legt op landbouwgronden;\noverwegende dat landbouwgronden ook nodig zijn voor de voedselvoorziening en grondgebondenheid in de veehouderij;\noverwegende dat er mogelijkheden zijn voor agrarisch medegebruik van nieuwe en bestaande Defensieterreinen;\nverzoekt de regering voor de definitieve vaststelling van het NPRD afspraken te maken met de agrarische sector over meer agrarisch medegebruik van nieuwe en bestaande Defensieterreinen, dit mee te nemen in het NPRD en, zo nodig, regelgeving te herzien,\nen gaat over tot de orde van de dag.\nDiederik van Dijk\nBoswijk\nHeite\nWijen-Nass",
  "content_char_count": 919,
  "source": {
    "document_id": "101b4370-e13d-4c30-b1df-95c2f4328384",
    "document_nummer": "2025D37894",
    "document_soort": "Motie",
    "publication_id": "2b590164-dded-4b32-9f23-36abb1d7f342",
    "publication_content_type": "application/xml",
    "publication_length": 4846,
    "cached": false,
    "binary_path": "bronmateriaal-onbewerkt\\cache\\document_publications\\2b590164-dded-4b32-9f23-36abb1d7f342.xml"
  },
  "issues": []
}