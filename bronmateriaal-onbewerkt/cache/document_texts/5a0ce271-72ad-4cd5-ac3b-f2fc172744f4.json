{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 196\nWijziging van de Vreemdelingenwet 2000 in verband met aanscherping van het openbare ordebeleid voor criminele vreemdelingen\nNr.\n10\nMOTIE VAN HET LID DIEDERIK VAN DIJK C.S.\nVoorgesteld\n17 januari 2024\nDe Kamer,\ngehoord de beraadslaging,\nvan mening dat antisemitisme een kwaad is dat ook in Nederland geweerd en krachtig bestreden dient te worden;\nconstaterende dat de Duitse wet- en regelgeving mogelijkheden biedt om antisemitische vreemdelingen uit te zetten;\noverwegende dat in Duitsland daarnaast wordt gewerkt aan strengere wetgeving ten aanzien van het weren of uitzetten van vreemdelingen die zich schuldig maken aan antisemitisme, onder andere door hen uit te sluiten van de inburgeringsprocedure of migranten het Duitse staatsburgerschap te ontnemen;\nverzoekt de regering om verschillende mogelijkheden te verkennen hoe antisemitisme als weigerings- of intrekkingsgrond zwaarder kan worden meegewogen in de asiel- en inburgeringsprocedure, bij de aanvraag van een tijdelijke en permanente verblijfsvergunning en in de naturalisatieprocedure, en daarbij het Duitse voorbeeld nadrukkelijk te betrekken,\nen gaat over tot de orde van de dag.\nDiederik van Dijk\nVeldkamp\nKeijzer\nBrekelmans",
  "content_char_count": 1269,
  "source": {
    "document_id": "00cf5c9c-9130-4713-a566-5c5e9da7577a",
    "document_nummer": "2024D01062",
    "document_soort": "Motie",
    "publication_id": "5a0ce271-72ad-4cd5-ac3b-f2fc172744f4",
    "publication_content_type": "application/xml",
    "publication_length": 2739,
    "cached": false,
    "binary_path": "bronmateriaal-onbewerkt\\cache\\document_publications\\5a0ce271-72ad-4cd5-ac3b-f2fc172744f4.xml"
  },
  "issues": []
}