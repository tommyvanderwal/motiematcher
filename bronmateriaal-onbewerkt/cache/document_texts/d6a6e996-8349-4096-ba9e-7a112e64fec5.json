{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n341\nMOTIE VAN DE LEDEN HOLMAN EN VAN CAMPEN\nVoorgesteld\n20 februari 2025\nDe Kamer,\ngehoord de beraadslaging,\noverwegende dat de rechtbank in de Greenpeace-rechtszaak geoordeeld heeft dat in het stikstofbeleid prioriteit moet worden gegeven aan Natura 2000-gebieden op de zogeheten urgente lijst;\noverwegende dat specifiek de Veluwe en de Peel, twee vee-intensieve gebieden, als kwetsbare zandgronden zijn genoemd;\noverwegende dat de ministeriële commissie heeft aangegeven goed te kijken naar de mate waarin gebiedsspecifieke oplossingen mogelijk zijn;\nverzoekt de regering, in samenspraak met provincies, in de verdere aanpak van de ministeriële commissie specifiek aandacht te geven aan structuurbeleid voor deze twee genoemde gebieden,\nen gaat over tot de orde van de dag.\nHolman\nVan Campen",
  "content_char_count": 912,
  "source": {
    "document_id": "1cb5dcf4-f5fd-4f9c-bc00-6d946471d930",
    "document_nummer": "2025D07561",
    "document_soort": "Motie",
    "publication_id": "d6a6e996-8349-4096-ba9e-7a112e64fec5",
    "publication_content_type": "application/xml",
    "publication_length": 2338,
    "cached": false,
    "binary_path": "bronmateriaal-onbewerkt\\cache\\document_publications\\d6a6e996-8349-4096-ba9e-7a112e64fec5.xml"
  },
  "issues": []
}