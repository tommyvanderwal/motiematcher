{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1238\nMOTIE VAN HET LID MUTLUER\nVoorgesteld\n5 december 2024\nDe Kamer,\ngehoord de beraadslaging,\noverwegende dat er rekening moet worden gehouden met ernstige online dreigingen van onder andere buitenlandse actoren die onze veiligheid kunnen raken;\noverwegende dat dit uit de recente politiehack ook naar voren kwam en daar al lessen uit kunnen worden getrokken;\nverzoekt de regering om in overleg met de politie, het Openbaar Ministerie, de rechtspraak en het gevangeniswezen draaiboeken op te stellen dan wel te optimaliseren over hoe bij de desbetreffende organisatie met online aanvallen wordt omgegaan en hoe daarover in- en extern gecommuniceerd dient te worden,\nen gaat over tot de orde van de dag.\nMutluer",
  "content_char_count": 801,
  "source": {
    "document_id": "363c7960-60dc-4a9e-ace9-7280c06bb870",
    "document_nummer": "2024D48149",
    "document_soort": "Motie",
    "publication_id": "bb8f83c9-152c-4f00-8c66-9eae4274dca2",
    "publication_content_type": "application/xml",
    "publication_length": 2133,
    "cached": false,
    "binary_path": "bronmateriaal-onbewerkt\\cache\\document_publications\\bb8f83c9-152c-4f00-8c66-9eae4274dca2.xml"
  },
  "issues": []
}