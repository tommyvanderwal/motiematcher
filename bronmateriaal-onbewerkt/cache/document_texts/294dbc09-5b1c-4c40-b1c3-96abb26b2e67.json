{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 409\nZee- en binnenvaart\nNr.\n475\nMOTIE VAN DE LEDEN PETER DE GROOT EN SOEPBOER\nVoorgesteld\n14 januari 2025\nDe Kamer,\ngehoord de beraadslaging,\nconstaterende dat de vaargeul tussen Holwerd en Ameland de levensader is van het eiland en de komende jaren van essentieel belang is voor de bereikbaarheid van het eiland;\noverwegende dat de natuurlijke ligging van de vaargeul in het wantij van de Waddenzee ervoor zorgt dat dichtslibben en te laag water zorgen voor onvoldoende diepte om af te varen;\noverwegende dat een combinatie van steeds minder afvaarten en het ontbreken van een functionerende watertaxidienst zowel de bereikbaarheid als de leefbaarheid van Ameland onder druk zet;\nverzoekt de regering om in aanloop naar de uitkomsten van de gestarte MIRT-verkenning inzake de bereikbaarheid van Ameland te bezien wat nodig is om de vaargeul ook in de tussentijd de gehele dag goed bevaarbaar te houden en deze maatregelen voor 1 mei terug te koppelen aan de Kamer,\nen gaat over tot de orde van de dag.\nPeter de Groot\nSoepboer",
  "content_char_count": 1100,
  "source": {
    "document_id": "355d0e2c-6df6-4fca-bcc2-c8eb10b24b5e",
    "document_nummer": "2025D00932",
    "document_soort": "Motie",
    "publication_id": "294dbc09-5b1c-4c40-b1c3-96abb26b2e67",
    "publication_content_type": "application/xml",
    "publication_length": 2525,
    "cached": false,
    "binary_path": "bronmateriaal-onbewerkt\\cache\\document_publications\\294dbc09-5b1c-4c40-b1c3-96abb26b2e67.xml"
  },
  "issues": []
}