{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n39\nMOTIE VAN HET LID PATERNOTTE C.S.\nVoorgesteld\n10 april 2024\nDe Kamer,\ngehoord de beraadslaging,\nconstaterende dat voor zowel de aanleg van een warmtenet als isolatie van woningen werkzaamheden aan of bij woningen moeten worden verricht;\noverwegende dat dit idealiter in samenhang gebeurt uit oogpunt van hinder en kostenefficiëntie;\nconstaterende dat veel huishoudens niet altijd de financiën hebben voor verduurzaming en dat een gebouwgebonden financiering op de woning hiervoor een uitkomst zou zijn;\nverzoekt de regering om de mogelijkheid tot gebouwgebonden financiering van woningen te versnellen, zodat bij de aanleg van warmtenetten woningen meteen optimaal geïsoleerd en verduurzaamd kunnen worden,\nen gaat over tot de orde van de dag.\nPaternotte\nGrinwis\nFlach\nBontenbal",
  "content_char_count": 1059,
  "source": {
    "document_id": "88b91099-46d8-4331-b1c6-891ee65546d2",
    "document_nummer": "2024D14317",
    "document_soort": "Motie",
    "publication_id": "c407f82a-3c95-4844-9789-c25c8826d20c",
    "publication_content_type": "application/xml",
    "publication_length": 2531,
    "cached": false,
    "binary_path": "bronmateriaal-onbewerkt\\cache\\document_publications\\c407f82a-3c95-4844-9789-c25c8826d20c.xml"
  },
  "issues": []
}