{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n928\nMOTIE VAN DE LEDEN BUSHOFF EN DIJK\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat zelfstandige behandelcentra (zbc's) doorgaans minder zware patiÃ«nten behandelen dan ziekenhuizen, omdat zij specifieke behandelingen aanbieden en minder faciliteiten hebben om in te grijpen wanneer het mis gaat;\nconstaterende dat ziekenhuizen een ingewikkeldere infrastructuur en grotere overhead hebben dan zbc's, waaronder een spoedeisendehulpafdeling en bijbehorende ANW-diensten voor personeel;\noverwegende dat behandelingen in zbc's ondanks deze verschillen doorgaans op dezelfde manier worden vergoed als die in ziekenhuizen;\nverzoekt de regering om in kaart te brengen op welke manier een differentiatie in de tarieven van zbc's en ziekenhuizen kan worden aangebracht zodat de tarieven een eerlijkere weerspiegeling zijn van de bijbehorende overheadkosten,\nen gaat over tot de orde van de dag.\nBushoff\nDijk",
  "content_char_count": 1031,
  "source": {
    "document_id": "34432aaa-3023-4d88-8c3b-3c2eda9e039c",
    "document_nummer": "2025D22846",
    "document_soort": "Motie",
    "publication_id": "0c3cb88c-dd46-4ac3-bba0-0f7d0927176e",
    "publication_content_type": "application/xml",
    "publication_length": 4684,
    "cached": false,
    "binary_path": "bronmateriaal-onbewerkt\\cache\\document_publications\\0c3cb88c-dd46-4ac3-bba0-0f7d0927176e.xml"
  },
  "issues": []
}