{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 578\nWijziging van de Pensioenwet, de Wet op de loonbelasting 1964 en enige andere wetten in verband met de verlenging van de transitieperiode naar het nieuwe pensioenstelsel\nNr.\n24\nMOTIE VAN HET LID CEDER C.S.\nVoorgesteld\n23 april 2025\nDe Kamer,\ngehoord de beraadslaging,\noverwegende dat de Pensioenwet voorschrijft dat er standaard sprake is van het invaren van het pensioenvermogen, tenzij dit onevenredig ongunstig zou zijn voor deelnemers, gewezen deelnemers, andere aanspraakgerechtigden, pensioengerechtigden of de werkgever (artikel 150l Pensioenwet);\nconstaterende dat er bij verschillende belanghebbenden zorgen leven over communicatie, transparantie en betrokkenheid bij het invaarbesluit;\nvan mening dat het belangrijk is om zorgen serieus te nemen, afgezien van de vraag welke zorgen omtrent het pensioendossier terecht zijn en welke onterecht;\nverzoekt de regering om voor het commissiedebat van 14 mei binnen de kaders van de Wet toekomst pensioenen zich maximaal in te zetten om, zo nodig met voorstellen, de zorgen rond communicatie en transparantie rond het invaarbesluit weg te nemen,\nen gaat over tot de orde van de dag.\nCeder\nInge van Dijk\nHaage\nVijlbrief\nAartsen\nFlach",
  "content_char_count": 1263,
  "source": {
    "document_id": "1dbe5ac4-c0a3-48cf-8158-37348bb81c48",
    "document_nummer": "2025D18739",
    "document_soort": "Motie",
    "publication_id": "bc0b0ad0-aef2-4f8d-b931-165f2dced162",
    "publication_content_type": "application/xml",
    "publication_length": 5625,
    "cached": false,
    "binary_path": "bronmateriaal-onbewerkt\\cache\\document_publications\\bc0b0ad0-aef2-4f8d-b931-165f2dced162.xml"
  },
  "issues": []
}