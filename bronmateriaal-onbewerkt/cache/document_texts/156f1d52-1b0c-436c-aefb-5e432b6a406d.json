{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nL\nVaststelling van de begrotingsstaat van het Nationaal Groeifonds voor het jaar 2025\nNr.\n21\nGEWIJZIGDE MOTIE VAN DE LEDEN SNELLER EN THIJSSEN TER VERVANGING VAN DIE GEDRUKT ONDER NR. 16\nVoorgesteld\n15 april 2025\nDe Kamer,\ngehoord de beraadslaging,\nconstaterende dat de productiviteitsgroei in Nederland daalt en ons verdienvermogen daardoor onder druk staat;\noverwegende dat Nederland de schaarse arbeidskracht, middelen en ruimte voornamelijk zou moeten inzetten voor hoogproductieve sectoren die optimaal bijdragen aan ons verdienvermogen;\nvan mening dat de overheid een visie moet hebben op de economie om goed de rol te kunnen pakken van een marktmeester bij het maken van keuzes in schaarste;\nverzoekt de regering om voor iedere sector die produceert in Nederland in kaart te brengen welke bijdrage deze levert aan de Nederlandse economie en hoe groot het beslag is dat wordt gelegd op schaarse arbeidskrachten, middelen en ruimte,\nverzoekt de regering om de uitkomsten hiervan te appreciÃ«ren met de Kamer te delen,\nen gaat over tot de orde van de dag.\nSneller\nThijssen",
  "content_char_count": 1153,
  "source": {
    "document_id": "8a290235-3a84-48aa-bb41-9797cdb98663",
    "document_nummer": "2025D16224",
    "document_soort": "Motie (gewijzigd/nader)",
    "publication_id": "156f1d52-1b0c-436c-aefb-5e432b6a406d",
    "publication_content_type": "application/xml",
    "publication_length": 2651,
    "cached": false,
    "binary_path": "bronmateriaal-onbewerkt\\cache\\document_publications\\156f1d52-1b0c-436c-aefb-5e432b6a406d.xml"
  },
  "issues": []
}