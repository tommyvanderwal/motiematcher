{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVII\nVaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024\nNr.\n33\nMOTIE VAN DE LEDEN BOSWIJK EN CEDER\nVoorgesteld\n31 januari 2024\nDe Kamer,\ngehoord de beraadslaging,\nconstaterende dat de tekorten aan voedsel en medicijnen in Afghanistan levensbedreigend zijn;\nconstaterende dat 28 miljoen Afghanen humanitaire hulp nodig hebben en 85% onder de armoedegrens leeft;\nconstaterende dat Nederland de taliban niet erkent als legitieme regering in Afghanistan;\noverwegende dat de noden zo hoog zijn dat er zich een humanitaire ramp voltrekt;\nverzoekt de regering de mogelijkheden voor voedsel- en hulppakketten aan de Afghaanse bevolking te benutten en hierover de Kamer te informeren,\nen gaat over tot de orde van de dag.\nBoswijk\nCeder",
  "content_char_count": 868,
  "source": {
    "document_id": "4ec40d4d-5932-45d0-b0f5-0d8cba7bf38e",
    "document_nummer": "2024D03464",
    "document_soort": "Motie",
    "publication_id": "67ff15b2-b814-4383-b6af-47c2fed08fa6",
    "publication_content_type": "application/xml",
    "publication_length": 2368,
    "cached": false,
    "binary_path": "bronmateriaal-onbewerkt\\cache\\document_publications\\67ff15b2-b814-4383-b6af-47c2fed08fa6.xml"
  },
  "issues": []
}