{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 573\nMigratiebeleid\nNr.\n231\nMOTIE VAN HET LID PODT\nVoorgesteld\n4 september 2025\nDe Kamer,\ngehoord de beraadslaging,\nconstaterende dat niet-Nederlandse partners van een heel aantal nationaliteiten eerst in het land van herkomst een inburgeringsexamen moeten doen voordat zij zich bij hun partner in Nederland mogen voegen;\noverwegende dat het de vraag is of inburgeren in het buitenland in alle gevallen doelmatig is en het tegelijkertijd zorgt voor veel extra werklast op de Nederlandse vertegenwoordigingen in het buitenland, die ook te maken hebben met flinke bezuinigingen;\nverzoekt het kabinet te onderzoeken of het inburgeren in het buitenland doelmatig is gebleken of dat aanpassingen in het beleid nodig zijn om zowel de inburgeraars als de Nederlandse vertegenwoordigingen in het buitenland niet onnodig te belasten,\nen gaat over tot de orde van de dag.\nPodt",
  "content_char_count": 939,
  "source": {
    "document_id": "e6d36edc-0db7-48de-9642-4409e4392886",
    "document_nummer": "2025D37329",
    "document_soort": "Motie",
    "publication_id": "f6049033-c5c8-42e8-810c-855fd48e2bd0",
    "publication_content_type": "application/xml",
    "publication_length": 4368,
    "cached": false,
    "binary_path": "bronmateriaal-onbewerkt\\cache\\document_publications\\f6049033-c5c8-42e8-810c-855fd48e2bd0.xml"
  },
  "issues": []
}