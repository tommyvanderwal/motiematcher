{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n222\nMOTIE VAN HET LID TUINMAN C.S.\nVoorgesteld\n30 mei 2024\nDe Kamer,\ngehoord de beraadslaging,\nvan mening dat militaire en civiele weerbaarheid een onmiskenbaar onderdeel van een veilige toekomst voor Nederland is;\noverwegende dat wij onder artikel 3 van het NAVO-verdrag verplichtingen hebben op het gebied van «resilience»;\nconstaterende dat mededemocratische rechtsstaten in Scandinavië het wiel aangaande weerbaarheid reeds hebben uitgevonden;\noverwegende dat het total defence concept van Zweden en Finland navolging verdient in Nederland en Europa;\nverzoekt de regering om het total defence concept op nationaal en Europees niveau te omarmen in toekomstig beleid rond weerbaarheid;\nen in de aankomende brief over brede weerbaarheid nadrukkelijk rekenschap te geven aan de lessen die we kunnen leren uit Finland en Zweden, waaronder het Zweedse Civil Contingencies Agency,\nen gaat over tot de orde van de dag.\nTuinman\nBoswijk\nErkens\nSix Dijkstra\nCeder\nDassen\nPaternotte",
  "content_char_count": 1077,
  "source": {
    "document_id": "9d7f4dcb-d6fe-49ec-a8a7-f152e23e75e0",
    "document_nummer": "2024D22245",
    "document_soort": "Motie",
    "publication_id": "d5879d95-ade3-46ed-9ea0-61df7a01de23",
    "publication_content_type": "application/xml",
    "publication_length": 2712,
    "cached": false,
    "binary_path": "bronmateriaal-onbewerkt\\cache\\document_publications\\d5879d95-ade3-46ed-9ea0-61df7a01de23.xml"
  },
  "issues": []
}