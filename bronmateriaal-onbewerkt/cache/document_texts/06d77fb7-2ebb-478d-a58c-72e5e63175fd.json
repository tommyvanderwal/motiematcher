{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1250\nMOTIE VAN HET LID MICHON-DERKZEN\nVoorgesteld\n5 december 2024\nDe Kamer,\ngehoord de beraadslaging,\nconstaterende dat de sector van hostingproviders geen «know your customer»-principe kennen, waardoor resellers in volstrekte anonimiteit kunnen blijven;\nconstaterende dat het kabinet de Kamer in de eerste helft van 2025 zal informeren over mogelijke stappen in wetgeving ten aanzien van deze sector;\nvan mening dat het ontbreken van het «know your customer»-principe in de sector van hostingproviders een ernstige belemmering vormt voor de politie in het opsporingsonderzoek van strafbare feiten;\nvan mening dat zelfregulering onvoldoende werkt en er een extra stok achter de deur nodig is totdat regelgeving een feit is;\nverzoekt het kabinet om in overleg te treden met de politie en het OM om de jaarlijkse resellersbrief, waarin de bad hosters zijn genoemd, openbaar te publiceren, naar voorbeeld van de openbaarmaking van de monitor van de TU Delft over bad hosters bij kinderporno,\nen gaat over tot de orde van de dag.\nMichon-Derkzen",
  "content_char_count": 1167,
  "source": {
    "document_id": "ed5f4e97-2a3a-4215-b008-0814f8a417b5",
    "document_nummer": "2024D48142",
    "document_soort": "Motie",
    "publication_id": "06d77fb7-2ebb-478d-a58c-72e5e63175fd",
    "publication_content_type": "application/xml",
    "publication_length": 2545,
    "cached": false,
    "binary_path": "bronmateriaal-onbewerkt\\cache\\document_publications\\06d77fb7-2ebb-478d-a58c-72e5e63175fd.xml"
  },
  "issues": []
}