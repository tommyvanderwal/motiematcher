{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n186\nMOTIE VAN HET LID DIEDERIK VAN DIJK C.S.\nVoorgesteld\n19 december 2024\nDe Kamer,\ngehoord de beraadslaging,\noverwegende dat er economische dakloosheid blijkt te zijn onder urgent woningzoekenden die in een eigen inkomen kunnen voorzien en weinig of geen ondersteuning nodig hebben, maar simpelweg geen eigen woonplek kunnen vinden;\noverwegende dat uit de ETHOS-tellingen blijkt dat dit regelmatig gaat om gezinnen met kinderen;\nconstaterende dat de Staatssecretaris van LMZ wel zegt hierover in 2025 in gesprek te gaan, maar vooralsnog geen enkele concrete oplossing biedt voor deze gezinnen;\nverzoekt de regering om op de kortst mogelijke termijn met alle betrokken partijen afspraken te maken over huisvesting van gezinnen met kinderen die dakloos dreigen te raken, en de Kamer hierover voor het einde van het eerste kwartaal van 2025 te informeren,\nen gaat over tot de orde van de dag.\nDiederik van Dijk\nKrul\nCeder",
  "content_char_count": 1025,
  "source": {
    "document_id": "468556f7-7dcd-43d1-ae05-cf74469560cb",
    "document_nummer": "2024D51411",
    "document_soort": "Motie",
    "publication_id": "25944ddb-5c13-479f-b37b-836967bd86cf",
    "publication_content_type": "application/xml",
    "publication_length": 2473,
    "cached": false,
    "binary_path": "bronmateriaal-onbewerkt\\cache\\document_publications\\25944ddb-5c13-479f-b37b-836967bd86cf.xml"
  },
  "issues": []
}