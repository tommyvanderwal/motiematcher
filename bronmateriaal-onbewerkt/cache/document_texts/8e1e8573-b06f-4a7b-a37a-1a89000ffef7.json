{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n249\nMOTIE VAN HET LID GRINWIS C.S.\nVoorgesteld\n23 april 2025\nDe Kamer,\ngehoord de beraadslaging,\nconstaterende dat Kamer en kabinet terecht grote waarde hechten aan realistisch ramen;\nconstaterende het door het kabinet gecommuniceerde box 3-forfait voor de categorie overige beleggingen in 2026 vermogensinkomsten van 7,78% veronderstelt;\noverwegende dat er momenteel sprake is van forse, vooral neerwaartse, bewegingen op de aandelenbeurzen, wat het mogelijk aantrekkelijk maakt om succesvol gebruik te maken van de tegenbewijsregeling;\noverwegende dat de inschattingen over de uiteindelijke omvang van de uitpondgolf van verhuurde woningen in box 3 uiteenlopen;\nverzoekt de regering aan de raming ten minste een gevoeligheidsanalyse toe te voegen die inzichtelijk maakt wat de turbulentie op zowel de aandelenmarkt als op de verhuurdersmarkt kan betekenen voor de budgettaire omvang van de tegenbewijsregeling en voor de belastingopbrengsten in box 3,\nen gaat over tot de orde van de dag.\nGrinwis\nVijlbrief\nStoffer\nVan Eijk\nInge van Dijk",
  "content_char_count": 1149,
  "source": {
    "document_id": "59060214-3d0f-4e91-9670-8e57818dc06d",
    "document_nummer": "2025D18357",
    "document_soort": "Motie",
    "publication_id": "8e1e8573-b06f-4a7b-a37a-1a89000ffef7",
    "publication_content_type": "application/xml",
    "publication_length": 5303,
    "cached": false,
    "binary_path": "bronmateriaal-onbewerkt\\cache\\document_publications\\8e1e8573-b06f-4a7b-a37a-1a89000ffef7.xml"
  },
  "issues": []
}