{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 561\nStructuurvisie Windenergie op Zee (SV WoZ)\nNr.\n95\nMOTIE VAN HET LID PETER DE GROOT\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat strenge milieu, geluids- en afstandsnormen voor windturbines op land noodzakelijk zijn om overlast en gezondheidsschade bij omwonenden te voorkomen;\noverwegende dat omwonenden al lang wachten op duidelijkheid over nieuwe normen;\nverzoekt de regering in te zetten op zodanig strenge milieu, geluids- en afstandsnormen dat ten minste 80% van de huidige zoekgebieden voor windturbines op land afvalt en turbines in de nabijheid van woonwijken worden uitgesloten, met uitzondering van turbines voor eigen opwek door (boeren)bedrijven;\nverzoekt de regering voorts dit kader voor milieu, geluids- en afstandsnormen uiterlijk in het eerste kwartaal van 2026 te publiceren,\nen gaat over tot de orde van de dag.\nPeter de Groot",
  "content_char_count": 957,
  "source": {
    "document_id": "57ab1f10-47ff-43e6-bcc5-dca055f3121b",
    "document_nummer": "2025D42944",
    "document_soort": "Motie",
    "publication_id": "823fb2e4-d7c0-41fe-9db3-7b2430a2cb42",
    "publication_content_type": "application/xml",
    "publication_length": 4573,
    "cached": false,
    "binary_path": "bronmateriaal-onbewerkt\\cache\\document_publications\\823fb2e4-d7c0-41fe-9db3-7b2430a2cb42.xml"
  },
  "issues": []
}