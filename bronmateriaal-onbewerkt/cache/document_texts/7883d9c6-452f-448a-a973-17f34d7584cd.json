{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n589\nMOTIE VAN DE LEDEN BUSHOFF EN VAN DEN HIL\nVoorgesteld\n19 december 2024\nDe Kamer,\ngehoord de beraadslaging,\nconstaterende dat er is besloten om de nieuwe beroepsstructuur van de Wet BIG niet door te laten gaan, waar al vanaf 2022 aan gewerkt wordt door de sector;\nconstaterende dat meer dan 1.000 kinder- en jeugdpsychologen NIP (K&J NIP) in opleiding straks niet aan de slag kunnen als gz-psychologen voor kinderen en jongvolwassenen;\nconstaterende dat er een groot tekort aan professionals is in de jeugdzorg en de wachtlijsten met deze beslissing verder worden verlengd;\nconstaterende dat een tijdelijke overgangsregeling geen kosten met zich meebrengt, terwijl de omscholingskosten op 54 miljoen euro worden geschat;\nverzoekt de regering om in gesprek te gaan met het veld, waaronder de K&J-psychologen, over een vereenvoudiging van de beroepen- en opleidingsstructuur,\nen gaat over tot de orde van de dag.\nBushoff\nVan den Hil",
  "content_char_count": 1060,
  "source": {
    "document_id": "8bbb7401-1702-402c-b078-bee8db88804f",
    "document_nummer": "2024D51529",
    "document_soort": "Motie",
    "publication_id": "7883d9c6-452f-448a-a973-17f34d7584cd",
    "publication_content_type": "application/xml",
    "publication_length": 2513,
    "cached": false,
    "binary_path": "bronmateriaal-onbewerkt\\cache\\document_publications\\7883d9c6-452f-448a-a973-17f34d7584cd.xml"
  },
  "issues": []
}