{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n36\nMOTIE VAN HET LID TEUNISSEN C.S.\nVoorgesteld\n20 november 2024\nDe Kamer,\ngehoord de beraadslaging,\noverwegende dat de Kamer zich in 2020, 2023 en 2024 achter moties tegen het EU-Mercosur-verdrag heeft geschaard, maar dat opeenvolgende Ministers nog altijd geen standpunt hebben willen innemen;\noverwegende dat in het hoofdlijnenakkoord staat «we willen niet importeren wat we in Nederland niet mogen produceren» en «bij het afsluiten van internationale handelsverdragen staat het gelijke speelveld voorop»;\noverwegende dat het EU-Mercosur-verdrag een ongelijk speelveld veroorzaakt voor Nederlandse boeren, omdat voor boeren uit de Mercosur-landen lagere standaarden gelden voor onder andere dierenwelzijn, mestbeleid en gewasbescherming;\noverwegende dat de afspraken over landbouw sinds het politieke akkoord in 2019 vastliggen en de nog lopende onderhandelingen over andere thema's gaan;\nspreekt zich uit tegen het EU-Mercosur-verdrag;\nverzoekt de regering om de Europese Commissie en de Europese Raad te laten weten dat Nederland het EU-Mercosur-verdrag niet zal ondertekenen en samen met Frankrijk en andere tegenstanders op te trekken om te voorkomen dat het EU-Mercosur-verdrag wordt goedgekeurd,\nen gaat over tot de orde van de dag.\nTeunissen\nVan der Plas\nDobbe\nCeder\nStoffer\nVan Baarle",
  "content_char_count": 1489,
  "source": {
    "document_id": "d0abff35-969e-4d52-afe7-fbf965f9de9f",
    "document_nummer": "2024D45090",
    "document_soort": "Motie",
    "publication_id": "4d3bf387-86e4-4bd9-925e-764438dd6b87",
    "publication_content_type": "application/xml",
    "publication_length": 3106,
    "cached": false,
    "binary_path": "bronmateriaal-onbewerkt\\cache\\document_publications\\4d3bf387-86e4-4bd9-925e-764438dd6b87.xml"
  },
  "issues": []
}