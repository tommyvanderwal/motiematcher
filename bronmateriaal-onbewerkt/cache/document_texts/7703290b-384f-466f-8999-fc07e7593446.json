{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 582\nWijziging van de Participatiewet, de Wet inkomensvoorziening en oudere en gedeeltelijk arbeidsongeschikte gewezen werkloze werknemers en de Wet inkomensvoorziening oudere en gedeeltelijk arbeidsongeschikte gewezen zelfstandigen in verband met het op onderdelen in balans brengen van deze wetten tussen bestaanszekerheid, re-integratie en handhaving (Participatiewet in balans)\nNr.\n64\nMOTIE VAN DE LEDEN DE KORT EN FLACH\nVoorgesteld\n17 april 2025\nDe Kamer,\ngehoord de beraadslaging,\nconstaterende dat bijstandsgerechtigden met onvoldoende beheersing van de taal geholpen worden bij het leren van de Nederlandse taal;\nconstaterende dat veel gemeenten hun taalaanbod nog niet voldoende op orde hebben;\noverwegende dat hierdoor de slaagkans van mensen in de bijstand wat betreft het vinden van een baan lager is;\nverzoekt de regering om in de verdere uitwerking van de taaleis gemeenten te helpen hun taalaanbod op orde te krijgen en de taaleis te handhaven, en om gemeenten aan te spreken wanneer dat niet het geval is en te verkennen hoe er in dat geval in de toekomst effectief kan worden ingegrepen,\nen gaat over tot de orde van de dag.\nDe Kort\nFlach",
  "content_char_count": 1228,
  "source": {
    "document_id": "0c9ac39d-f63b-4794-94eb-02d82d199294",
    "document_nummer": "2025D17712",
    "document_soort": "Motie",
    "publication_id": "7703290b-384f-466f-8999-fc07e7593446",
    "publication_content_type": "application/xml",
    "publication_length": 5738,
    "cached": false,
    "binary_path": "bronmateriaal-onbewerkt\\cache\\document_publications\\7703290b-384f-466f-8999-fc07e7593446.xml"
  },
  "issues": []
}