{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n37\nMOTIE VAN HET LID OLGER VAN DIJK C.S.\nVoorgesteld tijdens het Notaoverleg van\n22 januari 2024\nDe Kamer,\ngehoord de beraadslaging,\nconstaterende dat het rapport Elke regio telt concludeert dat door het gehanteerde afwegingskader voor infrastructuurbeslissingen MIRT-investeringen in de regio achterblijven bij de Randstad;\nconstaterende dat dit rapport aanbeveelt om bredewelvaartsaspecten, zoals veiligheid, gezondheid, leefomgeving en toegankelijkheid, op te nemen in het afwegingskader;\noverwegende dat in reactie op het rapport het kabinet aangeeft zich in te spannen bij infrastructuurbeslissingen breder te kijken dan de MKBA, maar dat dit nog niet doorgevoerd is in het MIRT 2024;\nverzoekt de regering het afwegingskader van infrastructuurbeslissingen voor MIRT-investeringen vanaf 2025 zodanig aan te passen dat aspecten van brede welvaart worden meegewogen zodat op termijn een betere balans van investeringen tussen (dunbevolkte) regio's en stedelijke gebieden ontstaat,\nen gaat over tot de orde van de dag.\nOlger van Dijk\nVan Zanten\nGrinwis,\nDe Hoop,\nBamenga\nVedder",
  "content_char_count": 1242,
  "source": {
    "document_id": "fc84cfb3-028e-4f18-92f9-943f46e36a80",
    "document_nummer": "2024D01898",
    "document_soort": "Motie",
    "publication_id": "21c31e68-53f7-4588-abff-ec9f93d6232f",
    "publication_content_type": "application/xml",
    "publication_length": 2810,
    "cached": false,
    "binary_path": "bronmateriaal-onbewerkt\\cache\\document_publications\\21c31e68-53f7-4588-abff-ec9f93d6232f.xml"
  },
  "issues": []
}