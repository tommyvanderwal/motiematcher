{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n16\nMOTIE VAN HET LID VAN DER WERF C.S.\nVoorgesteld tijdens het Wetgevingsoverleg van\n21 oktober 2024\nDe Kamer,\ngehoord de beraadslaging,\nconstaterende dat uit onderzoek van de Adviesraad voor wetenschap, technologie en innovatie (AWTI) blijkt dat mkb-bedrijven en start-ups moeite hebben met het benutten van de testfaciliteiten van Defensie, en dat de eisen voor deelname aan publiek-private samenwerkingen voor deze bedrijven zo hoog zijn dat zij nauwelijks kunnen deelnemen;\noverwegende dat deze drempels leiden tot verlies van kennis en innovatiekracht, bijvoorbeeld op het gebied van drones, Al en robotica;\noverwegende dat andere landen hun defensietestfaciliteiten gratis of via subsidies tegen sterk gereduceerde tarieven beschikbaar stellen aan mkb-bedrijven en start-ups;\nverzoekt de regering, in lijn met het AWTl-advies, de Defensietestfaciliteiten toegankelijk te maken voor mkb-bedrijven en start-ups door bestaande drempels weg te nemen en te onderzoeken welke eisen voor deelname aan publiek-private samenwerkingen kunnen worden versoepeld, met name door het verlagen van co-financieringseisen en administratieve verplichtingen,\nen gaat over tot de orde van de dag.\nVan der Werf\nVan der Wal\nBoswijk",
  "content_char_count": 1390,
  "source": {
    "document_id": "f6ced974-000f-4a1f-b275-2e27ba30a783",
    "document_nummer": "2024D39893",
    "document_soort": "Motie",
    "publication_id": "69e5e24c-c5c7-43ff-b9ce-267070be31eb",
    "publication_content_type": "application/xml",
    "publication_length": 2889,
    "cached": false,
    "binary_path": "bronmateriaal-onbewerkt\\cache\\document_publications\\69e5e24c-c5c7-43ff-b9ce-267070be31eb.xml"
  },
  "issues": []
}