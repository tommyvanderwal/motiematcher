{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 037\nMestbeleid\nNr.\n578\nMOTIE VAN DE LEDEN HOLMAN EN VAN CAMPEN\nVoorgesteld\n19 december 2024\nDe Kamer,\ngehoord de beraadslaging,\nconstaterende dat in het hoofdlijnenakkoord is afgesproken over te gaan op doelsturing en in te zetten op innovatie;\nconstaterende dat er 1,25 miljard tot 2,5 miljard gereserveerd staat voor innovatie;\noverwegende dat de mestproblematiek en emissiereductie urgent zijn, zowel voor de natuur als voor het op gang krijgen van vergunningverlening en het perspectief voor boeren;\noverwegende dat op korte termijn dus maatregelen nodig zijn waarvan de effectiviteit op dit moment al bekend is en die op korte termijn breed ingezet en juridisch geborgd kunnen worden;\nverzoekt de regering voor de Kamer inzichtelijk te maken welke innovaties gaan bijdragen aan emissiereductie per dierlijke sector, in welk stadium van ontwikkeling (van vooronderzoek tot juridisch geborgd en klaar voor brede uitrol) deze innovaties zich op dit moment bevinden, wat de inschatting is van de bijdrage aan de emissiereductie en op welke termijn we die bijdrage kunnen verwachten,\nen gaat over tot de orde van de dag.\nHolman\nVan Campen",
  "content_char_count": 1212,
  "source": {
    "document_id": "6ecca6f5-3f49-4e24-9e33-34d601e5c3ed",
    "document_nummer": "2024D51103",
    "document_soort": "Motie",
    "publication_id": "89db266a-1307-40ad-a2e4-178452816d18",
    "publication_content_type": "application/xml",
    "publication_length": 2658,
    "cached": false,
    "binary_path": "bronmateriaal-onbewerkt\\cache\\document_publications\\89db266a-1307-40ad-a2e4-178452816d18.xml"
  },
  "issues": []
}