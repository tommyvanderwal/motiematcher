{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 383\nRegelgeving Ruimtelijke Ordening en Milieu\nNr.\n429\nMOTIE VAN DE LEDEN TEUNISSEN EN KOSTIĆ\nVoorgesteld\n27 mei 2025\nDe Kamer,\ngehoord de beraadslaging,\noverwegende dat groene-aanslagreinigers, met de werkzame stof bekend als DDAC (didecyldimethylammoniumchloride), chemische brandwonden kunnen veroorzaken bij inname door mensen en dieren;\noverwegende dat katten dit soort producten vaak lekker vinden, waardoor er veel gevallen zijn waarbij katten ernstige brandwonden op hun tong en pootjes oplopen en katten niet meer eten door de pijn die de zweren veroorzaken;\nconstaterende dat de staatsecretaris momenteel bezig is met een nieuwe Wet gewasbeschermingsmiddelen;\nverzoekt de regering een verbod op het gebruik van DDAC in groene-aanslagreinigers mee te nemen in het nieuwe wetsvoorstel, om zo onder andere dieren zoals katten te beschermen,\nen gaat over tot de orde van de dag.\nTeunissen\nKostić",
  "content_char_count": 975,
  "source": {
    "document_id": "11aeb225-6535-4ba7-9c11-8c449625c6d8",
    "document_nummer": "2025D24574",
    "document_soort": "Motie",
    "publication_id": "2b5947df-14ec-4174-a757-d56aa55907c2",
    "publication_content_type": "application/xml",
    "publication_length": 4775,
    "cached": false,
    "binary_path": "bronmateriaal-onbewerkt\\cache\\document_publications\\2b5947df-14ec-4174-a757-d56aa55907c2.xml"
  },
  "issues": []
}