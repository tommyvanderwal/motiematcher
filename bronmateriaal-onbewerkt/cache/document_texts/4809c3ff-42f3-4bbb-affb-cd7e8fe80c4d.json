{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n24\nMOTIE VAN DE LEDEN DASSEN EN VAN DER LEE\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat de landbouwvrijstelling oorspronkelijk in 1918 bedoeld was voor het realiseren van een fiscaal gelijke behandeling tussen de eigenaar-agrariër en de eigenaar-verpachter;\nconstaterende dat in het hoofdlijnenakkoord staat dat het uitgangspunt van het kabinet is dat negatief geëvalueerde fiscale regelingen worden afgeschaft of versoberd;\nconstaterende dat de regeling als doeltreffend noch doelmatig is geëvalueerd en dat de regeling ook niet gerechtvaardigd kan worden uit de realisatie van eventuele neveneffecten;\nconstaterende dat afschaffing van de regeling de logische en uitvoerbare beleidsoptie is;\nverzoekt de regering om de landbouwvrijstelling af te schaffen,\nen gaat over tot de orde van de dag.\nDassen\nVan der Lee",
  "content_char_count": 1078,
  "source": {
    "document_id": "a710c5b3-54ba-475a-95ff-b63f2bb508b6",
    "document_nummer": "2024D36673",
    "document_soort": "Motie",
    "publication_id": "4809c3ff-42f3-4bbb-affb-cd7e8fe80c4d",
    "publication_content_type": "application/xml",
    "publication_length": 2580,
    "cached": false,
    "binary_path": "bronmateriaal-onbewerkt\\cache\\document_publications\\4809c3ff-42f3-4bbb-affb-cd7e8fe80c4d.xml"
  },
  "issues": []
}