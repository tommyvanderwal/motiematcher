{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 623\nActuele situatie in Noord-Afrika en het Midden-Oosten\nNr.\n334\nMOTIE VAN HET LID CEDER C.S.\nVoorgesteld\n9 april 2025\nDe Kamer,\ngehoord de beraadslaging,\nconstaterende dat er recent massa-executies van minderheden hebben plaatsgevonden en die onvoldoende bescherming krijgen;\noverwegende dat er grote zorgen leven vanuit minderheidsgemeenschappen over of de overgangsregering van Al-Jolani in staat is om groeperingen onder controle te houden;\noverwegende dat er vrees leeft bij de gemeenschappen over hun veiligheid en rechtsgelijkheid en de instabiele situatie ook kan leiden tot migratiestromen;\nverzoekt de regering om zich in EU-verband hard te maken voor voorwaardelijke verdere normalisatie van de betrekkingen met het Syrische regime, met als harde voorwaarden dat:\n•\nde regering de veiligheid en gelijke rechten van alle minderheden kan garanderen, waaronder de alawieten, druzen, christenen en Koerden;\n•\nde religieuze vrijheden ondanks de overgangsgrondwet gebaseerd op de sharia gerespecteerd blijven;\n•\nzowel deze minderheden als de Syrische Arabische partijen die niet onder controle staan van HTS worden uitgenodigd om deel te nemen aan en medezeggenschap te krijgen over het transitieproces naar een vrij en veilig Syrië,\nen gaat over tot de orde van de dag.\nCeder\nVan der Burg\nStoffer\nBoswijk",
  "content_char_count": 1385,
  "source": {
    "document_id": "ff91821b-6211-45fb-a9db-ea38f8d94fed",
    "document_nummer": "2025D15950",
    "document_soort": "Motie",
    "publication_id": "073394e6-5652-4185-bd29-254d636151c9",
    "publication_content_type": "application/xml",
    "publication_length": 3325,
    "cached": false,
    "binary_path": "bronmateriaal-onbewerkt\\cache\\document_publications\\073394e6-5652-4185-bd29-254d636151c9.xml"
  },
  "issues": []
}