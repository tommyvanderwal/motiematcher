{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3013\nMOTIE VAN HET LID KAHRAMAN C.S.\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat democratisch oppositie voeren in Belarus onmogelijk is gemaakt en het Belarussische maatschappelijke middenveld geen ruimte krijgt om het land verder te democratiseren onder het regime van Loekasjenko;\noverwegende dat Belarus een belangrijke factor is in de Oost-Europese grensregio en de rechtsstatelijkheid van het land bevorderlijk kan zijn voor de stabiliteit van Oost-Europa;\nverzoekt de regering om op Europees niveau het Belarussische maatschappelijke middenveld in de breedste zin te ondersteunen om op die manier bij te dragen aan het democratiseringsproces,\nen gaat over tot de orde van de dag.\nKahraman\nStoffer\nCeder\nPaternotte",
  "content_char_count": 891,
  "source": {
    "document_id": "98d6e1fa-a8d2-4b34-b01c-2b8049d6335b",
    "document_nummer": "2025D02207",
    "document_soort": "Motie",
    "publication_id": "f9547050-5092-4f4e-98bf-8cceba5d9db2",
    "publication_content_type": "application/xml",
    "publication_length": 2353,
    "cached": false,
    "binary_path": "bronmateriaal-onbewerkt\\cache\\document_publications\\f9547050-5092-4f4e-98bf-8cceba5d9db2.xml"
  },
  "issues": []
}