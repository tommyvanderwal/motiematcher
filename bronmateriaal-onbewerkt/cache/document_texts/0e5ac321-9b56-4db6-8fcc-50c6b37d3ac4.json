{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 015\nKindermishandeling\nNr.\n284\nMOTIE VAN HET LID BRUYNING C.S.\nVoorgesteld\n5 maart 2025\nDe Kamer,\ngehoord de beraadslaging,\nconstaterende dat het toekomstscenario en de Hervormingsagenda Jeugd twee afzonderlijk opererende projecten zijn binnen twee departementen;\nconstaterende dat het toekomstscenario en de hervormingsagenda in de basis hetzelfde doel beogen, maar elkaar niet versterken door het ontbreken van samenwerking en gezamenlijke coördinatie;\noverwegende dat jeugdbescherming en jeugdzorg onlosmakelijk met elkaar zijn verbonden en sterk van elkaar afhankelijk zijn;\noverwegende dat de positie van het kind wordt versterkt bij een nauwere samenwerking van het Ministerie van VWS en het Ministerie van JenV en een koppeling tussen beide projecten;\nverzoekt de regering om het toekomstscenario jeugd en de Hervormingsagenda Jeugd aan elkaar te verbinden, zodat beide projecten gezamenlijk het stelsel voor jeugdbescherming en jeugdzorg op een gecoördineerde wijze kunnen verbeteren,\nen gaat over tot de orde van de dag.\nBruyning\nEl Abassi\nEerdmans",
  "content_char_count": 1131,
  "source": {
    "document_id": "d57e5cb5-1631-4c33-ae9a-d8150aed2e55",
    "document_nummer": "2025D09031",
    "document_soort": "Motie",
    "publication_id": "0e5ac321-9b56-4db6-8fcc-50c6b37d3ac4",
    "publication_content_type": "application/xml",
    "publication_length": 2601,
    "cached": false,
    "binary_path": "bronmateriaal-onbewerkt\\cache\\document_publications\\0e5ac321-9b56-4db6-8fcc-50c6b37d3ac4.xml"
  },
  "issues": []
}