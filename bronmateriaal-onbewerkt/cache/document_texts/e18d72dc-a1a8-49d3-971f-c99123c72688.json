{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1260\nGEWIJZIGDE MOTIE VAN HET LID EL ABASSI TER VERVANGING VAN DIE GEDRUKT ONDER NR. 1253\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat huurders in de sociale en middenhuursector in 2024 de grootste huurverhogingen in meer dan 30 jaar hebben ondervonden, wat vooral kwetsbare groepen treft;\noverwegende dat deze verhogingen de koopkracht van huishoudens die al financieel kwetsbaar zijn verder onder druk zetten;\nverzoekt de regering om binnen drie maanden een evaluatie en plan van aanpak te presenteren ter voorkoming van exorbitante huurverhogingen en bescherming van kwetsbare huurders,\nen gaat over tot de orde van de dag.\nEl Abassi",
  "content_char_count": 790,
  "source": {
    "document_id": "f5feddac-ed55-4375-99ab-ec4f835c45b3",
    "document_nummer": "2025D04834",
    "document_soort": "Motie (gewijzigd/nader)",
    "publication_id": "e18d72dc-a1a8-49d3-971f-c99123c72688",
    "publication_content_type": "application/xml",
    "publication_length": 2122,
    "cached": false,
    "binary_path": "bronmateriaal-onbewerkt\\cache\\document_publications\\e18d72dc-a1a8-49d3-971f-c99123c72688.xml"
  },
  "issues": []
}