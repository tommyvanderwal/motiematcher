{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n394\nMOTIE VAN HET LID BAMENGA C.S.\nVoorgesteld\n25 april 2024\nDe Kamer,\ngehoord de beraadslaging,\nconstaterende dat het aantal antisemitische incidenten explosief is toegenomen;\nvan mening dat naast het bestraffen van daders ook bewustzijn bij hen gecreëerd dient te worden over de kwalijke gevolgen van hun daden;\noverwegende dat het reeds mogelijk is voor rechters om bij een straf een bijzondere voorwaarde op te leggen zoals het bezoeken van het Nationaal Holocaustmuseum en dat dit is opgenomen in het werkplan van de Nationaal Coördinator Antisemitismebestrijding, maar dat die in de praktijk zelden wordt opgelegd;\nverzoekt de regering om in samenspraak met Joodse organisaties, de reclassering, het OM en de rechtspraak te verkennen welke belemmeringen er zijn voor het opleggen van een educatieve maatregel als bijzondere voorwaarde bij een op te leggen straf en die waar mogelijk weg te nemen,\nen gaat over tot de orde van de dag.\nBamenga\nEllian\nPalmen\nBikker\nKoekkoek\nTimmermans\nBoswijk\nTeunissen\nDiederik van Dijk\nEerdmans\nDijk\nVan Baarle\nVan der Plas\nBoon",
  "content_char_count": 1174,
  "source": {
    "document_id": "5d8eea5c-a654-4bf1-b705-f27d5178d5f0",
    "document_nummer": "2024D17393",
    "document_soort": "Motie",
    "publication_id": "c98c62cb-dca3-4d34-8e37-31ffc0423ffe",
    "publication_content_type": "application/xml",
    "publication_length": 2899,
    "cached": false,
    "binary_path": "bronmateriaal-onbewerkt\\cache\\document_publications\\c98c62cb-dca3-4d34-8e37-31ffc0423ffe.xml"
  },
  "issues": []
}