{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1275\nMOTIE VAN HET LID WIJEN-NASS\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat er op dit moment gewerkt wordt aan een nieuw politiebudgetverdeelsysteem;\nconstaterende dat bij het ontwikkelen van de nieuwe verdelingssystematiek de politie, het OM en regioburgemeesters zijn aangesloten, maar dat plattelandsregio's hierin ondervertegenwoordigd zijn;\noverwegende dat een evenwichtige en rechtvaardige verdeling van middelen alleen mogelijk is als alle typen regio's, inclusief plattelandsgebieden, worden meegenomen in de besluitvorming;\nverzoekt de regering ervoor te zorgen dat ook plattelandsregio's vertegenwoordigd zijn bij de ontwikkeling van het nieuwe verdeelsysteem, bijvoorbeeld via de Landelijke Vereniging voor Kleine Kernen of de K80,\nen gaat over tot de orde van de dag.\nWijen-Nass",
  "content_char_count": 916,
  "source": {
    "document_id": "38cad9d4-c844-40cf-bc5c-8e0b27ab1400",
    "document_nummer": "2025D24849",
    "document_soort": "Motie",
    "publication_id": "0b43ae6e-e846-4d93-9953-a6f10f0070c3",
    "publication_content_type": "application/xml",
    "publication_length": 4448,
    "cached": false,
    "binary_path": "bronmateriaal-onbewerkt\\cache\\document_publications\\0b43ae6e-e846-4d93-9953-a6f10f0070c3.xml"
  },
  "issues": []
}