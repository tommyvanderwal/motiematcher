{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n126\nMOTIE VAN HET LID CEDER\nVoorgesteld\n14 november 2024\nDe Kamer,\ngehoord de beraadslaging,\nconstaterende dat de humanitaire noden wereldwijd dramatisch hoog zijn met meer dan 300 miljoen mensen in directe nood;\nconstaterende dat volgens de VN vorig jaar slechts 45% van de benodigde financiële middelen voor noodhulp is opgehaald en dit jaar de teller pas op 37% staat;\noverwegende dat noodhulp draait om het redden van mensenlevens en het verlichten van lijden;\noverwegende dat het noodhulpbudget cruciaal is voor het redden van mensenlevens in humanitaire contexten;\nverzoekt de regering om in de bezuinigingsoperatie binnen het budget van Buitenlandse Handel en Ontwikkelingshulp waar mogelijk niet te bezuinigen op het noodhulpbudget, en om eventuele financiële meevallers binnen de BHO-begroting te gebruiken om het noodhulpbudget op peil te houden,\nen gaat over tot de orde van de dag.\nCeder",
  "content_char_count": 1078,
  "source": {
    "document_id": "c19064a5-c8ff-4f5f-ab5c-5ffc2eec98e1",
    "document_nummer": "2024D44268",
    "document_soort": "Motie",
    "publication_id": "d44da2d2-469a-4391-b7b8-38e6d20383db",
    "publication_content_type": "application/xml",
    "publication_length": 2455,
    "cached": false,
    "binary_path": "bronmateriaal-onbewerkt\\cache\\document_publications\\d44da2d2-469a-4391-b7b8-38e6d20383db.xml"
  },
  "issues": []
}