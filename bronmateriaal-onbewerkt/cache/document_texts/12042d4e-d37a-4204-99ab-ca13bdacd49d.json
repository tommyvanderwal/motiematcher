{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n86\nMOTIE VAN HET LID DIEDERIK VAN DIJK\nVoorgesteld tijdens het Wetgevingsoverleg van\n12 februari 2024\nDe Kamer,\ngehoord de beraadslaging,\nconstaterende dat er onvoldoende duidelijkheid bestaat over de te betrachten mate van transparantie en openheid over de gesprekken die gevoerd worden aan de landelijke regietafel en provinciale regietafels, die moeten leiden tot de verdeling van de asielopgave over Nederland;\nconstaterende dat na inwerkingtreding van de Wet gemeentelijke taak mogelijk maken asielopvangvoorzieningen een belangrijke rol is weggelegd voor de regietafels bij de uitvoering van deze wet;\noverwegende dat effectieve democratische controle en transparantie bij de invulling van de asielopgave het uitgangspunt dienen te zijn;\nverzoekt de regering op korte termijn in overleg te treden met de deelnemende partijen aan de regietafels om te bezien hoe de gespreksverslagen van de bovengenoemde regietafels voortaan openbaar kunnen worden gemaakt, in lijn met genoemd uitgangspunt,\nen gaat over tot de orde van de dag.\nDiederik van Dijk",
  "content_char_count": 1242,
  "source": {
    "document_id": "41d12424-1277-4435-8ba4-6132d50ef9f8",
    "document_nummer": "2024D05279",
    "document_soort": "Motie",
    "publication_id": "12042d4e-d37a-4204-99ab-ca13bdacd49d",
    "publication_content_type": "application/xml",
    "publication_length": 2647,
    "cached": false,
    "binary_path": "bronmateriaal-onbewerkt\\cache\\document_publications\\12042d4e-d37a-4204-99ab-ca13bdacd49d.xml"
  },
  "issues": []
}