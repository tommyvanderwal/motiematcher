{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 557\nKansspelen\nNr.\n226\nMOTIE VAN DE LEDEN KRUL EN BOSWIJK\nVoorgesteld\n11 april 2024\nDe Kamer,\ngehoord de beraadslaging,\nconstaterende dat buitenlandse onlinecasino's zonder vergunning in Nederland gokkers met aantrekkelijke voorwaarden lokken, zoals gunstige bonussen voor jongeren, minder restricties bij verslavingen en geen verplichte goklimieten;\nconstaterende dat Nederlandse gokkers die spelen bij illegale buitenlandse gokbedrijven weinig tot niet beschermd worden tegen de risico's, zoals zware schulden en gokverslavingen;\nconstaterende dat op Malta in 2023 een wet is aangenomen waardoor vonnissen uit andere Europese lidstaten waarin Maltese gokbedrijven worden veroordeeld om geldbedragen terug te betalen aan consumenten, niet ten uitvoer worden gelegd;\noverwegende dat het onacceptabel is dat een EU-lidstaat het andere lidstaten onmogelijk maakt om te handhaven wanneer het gaat om het terugbetalen van schulden die zijn veroorzaakt door illegaal aanbod van Maltese gokbedrijven;\nverzoekt de regering om direct zware maatregelen te nemen tegen buitenlandse casino's die zonder vergunning in Nederland hun diensten aanbieden aan Nederlandse spelers;\nverzoekt de regering om samen met andere Europese lidstaten op te trekken om Malta aan te spreken op de recent aangenomen wet en om tekst en uitleg te vragen, en de Kamer hierover spoedig te informeren,\nen gaat over tot de orde van de dag.\nKrul\nBoswijk",
  "content_char_count": 1490,
  "source": {
    "document_id": "8773ca17-315b-422d-89d1-9eb146d3da17",
    "document_nummer": "2024D14553",
    "document_soort": "Motie",
    "publication_id": "577fbd66-6314-403b-bc80-bb29a696b5be",
    "publication_content_type": "application/xml",
    "publication_length": 2956,
    "cached": false,
    "binary_path": "bronmateriaal-onbewerkt\\cache\\document_publications\\577fbd66-6314-403b-bc80-bb29a696b5be.xml"
  },
  "issues": []
}