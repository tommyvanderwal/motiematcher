{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n140\nGEWIJZIGDE MOTIE VAN HET LID INGE VAN DIJK C.S.\nDe Kamer,\ngehoord de beraadslaging,\noverwegende dat er in het Belastingplan enkele posten onder het verlaagde btw-tarief zijn geselecteerd voor afschaffing;\noverwegende dat deze door de Raad van State als «willekeurig» zijn aangemerkt en die daarbovenop adviseert om btw-maatregelen in een zelfstandig wetsvoorstel aan het parlement voor te leggen;\noverwegende dat deze maatregel geen vereenvoudiging of verbetering van het stelsel inhoudt, terwijl dit de wens van het Kamer is;\noverwegende dat de impact van deze maatregel niet is gemeten en er ook geen compenserende maatregelen worden genomen, terwijl dat mogelijk wel nodig is om grote negatieve effecten te voorkomen;\nverzoekt de regering om voor de Voorjaarsnota in overleg met de Kamer een alternatieve invulling voor de afschaffing van verlaagde btw-tarieven te presenteren;\nverzoekt de regering daarbij gebruik te maken van het handboek Omzetbelasting, willekeurige aanpassingen te voorkomen en te streven naar vereenvoudiging,\nen gaat over tot de orde van de dag.\nInge van Dijk\nVijlbrief\nGrinwis\nStoffer\nMaatoug\nEerdmans\nDijk\nKoekkoek",
  "content_char_count": 1309,
  "source": {
    "document_id": "f32aae78-80f2-4d22-b93e-99aa413cf824",
    "document_nummer": "2024D43993",
    "document_soort": "Motie (gewijzigd/nader)",
    "publication_id": "e686332a-4a4f-4a3d-b3f8-eaf83cc0e8c4",
    "publication_content_type": "application/xml",
    "publication_length": 2847,
    "cached": false,
    "binary_path": "bronmateriaal-onbewerkt\\cache\\document_publications\\e686332a-4a4f-4a3d-b3f8-eaf83cc0e8c4.xml"
  },
  "issues": []
}