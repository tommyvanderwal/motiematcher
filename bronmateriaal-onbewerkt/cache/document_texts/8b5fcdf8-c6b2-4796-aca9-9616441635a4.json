{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n124\nMOTIE VAN DE LEDEN VAN NISPEN EN MICHON-DERKZEN\nVoorgesteld\n6 november 2024\nDe Kamer,\ngehoord de beraadslaging,\noverwegende dat de problematiek van sektes nog steeds erg groot is en het zeer moeilijk is om uit gesloten gemeenschappen te treden omdat mensen te maken krijgen met sociaal doodverklaren of andere vormen van dwang en (soms ernstig) beschadigd raken;\nverzoekt de regering te onderzoeken hoe mensen beter beschermd kunnen worden tegen sektes en of, en zo ja hoe, voorkomen kan worden dat kinderen formeel toetreden tot gesloten gemeenschappen;\nverzoekt de regering voorts in het kader van de aanstaande nieuwe wet omtrent strafbaarstelling van psychisch geweld het beleid rondom sektes beter vorm te geven en hierover al in een vroeg stadium te overleggen met deskundigen, Fier en de politie,\nen gaat over tot de orde van de dag.\nVan Nispen\nMichon-Derkzen",
  "content_char_count": 970,
  "source": {
    "document_id": "a3091857-6dfd-44fc-892e-67a066200f71",
    "document_nummer": "2024D42434",
    "document_soort": "Motie",
    "publication_id": "8b5fcdf8-c6b2-4796-aca9-9616441635a4",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\8b5fcdf8-c6b2-4796-aca9-9616441635a4.xml"
  },
  "issues": []
}