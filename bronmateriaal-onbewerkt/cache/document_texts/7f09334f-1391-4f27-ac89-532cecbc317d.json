{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n48\nMOTIE VAN DE LEDEN TIELEN EN DANIËLLE JANSEN\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat passende zorg de kern vormt van het Integraal Zorgakkoord;\nconstaterende dat contractering op basis van het aantal behandelingen vaak niet passend is voor zorgaanbieders die nu al passende zorg leveren;\noverwegende dat structurele passende financiering en structurele passende contractering noodzakelijk zijn voor het realiseren van passende zorg;\nverzoekt de regering op korte termijn de knelpunten bij de contractering van passende zorg voor het jaar 2024 in kaart te brengen en in overleg te treden met partijen om alsnog tot passende contractering te komen,\nen gaat over tot de orde van de dag.\nTielen\nDaniëlle Jansen",
  "content_char_count": 956,
  "source": {
    "document_id": "ba5ce1df-4b76-4716-954f-1af473130aa4",
    "document_nummer": "2024D02650",
    "document_soort": "Motie",
    "publication_id": "7f09334f-1391-4f27-ac89-532cecbc317d",
    "publication_content_type": "application/xml",
    "publication_length": 2436,
    "cached": false,
    "binary_path": "bronmateriaal-onbewerkt\\cache\\document_publications\\7f09334f-1391-4f27-ac89-532cecbc317d.xml"
  },
  "issues": []
}