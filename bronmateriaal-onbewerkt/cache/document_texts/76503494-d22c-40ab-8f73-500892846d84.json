{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n660\nMOTIE VAN HET LID HOLMAN C.S.\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat met de daling van toegestane middelen het belangrijk is dat er voldoende en betaalbare alternatieven voor hen beschikbaar zijn;\nconstaterende dat de biocontrolsector een snelgroeiende sector is in Europa, waar zo'n 129 groene gewasbeschermingsmiddelen in de pijplijn zitten;\noverwegende dat de Minister aangeeft zich onverminderd in te zetten voor het stimuleren van het op de markt brengen van biologische alternatieven voor chemische gewasbescherming;\nverzoekt de regering om actief bij de Europese Commissie te bevorderen dat de beoordelingskaders voor de goedkeuring en toelating van deze effectieve groene middelen meer worden toegesneden op de aard en kenmerken van deze middelen, mede door een kopgroep te vormen met andere lidstaten,\nen gaat over tot de orde van de dag.\nHolman\nNijhof-Leeuw\nVedder\nVan Campen",
  "content_char_count": 1034,
  "source": {
    "document_id": "91dbffa5-478e-4783-af68-cf4187200337",
    "document_nummer": "2024D20705",
    "document_soort": "Motie",
    "publication_id": "76503494-d22c-40ab-8f73-500892846d84",
    "publication_content_type": "application/xml",
    "publication_length": 2504,
    "cached": false,
    "binary_path": "bronmateriaal-onbewerkt\\cache\\document_publications\\76503494-d22c-40ab-8f73-500892846d84.xml"
  },
  "issues": []
}