{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 264\nWijziging van de Uitvoeringswet Algemene verordening gegevensbescherming en enkele andere wetten in verband met het stroomlijnen en actualiseren van het gegevensbeschermingsrecht (Verzamelwet gegevensbescherming)\nNr.\n11\nMOTIE VAN HET LID VALIZE\nVoorgesteld\n15 april 2025\nDe Kamer,\ngehoord de beraadslaging,\nconstaterende dat partijen als heemkundekringen, geschied- en oudheidkundige genootschappen, genealogische genootschappen en dergelijke, die een groot maatschappelijk belang dienen, niet per definitie onder de Archiefwet vallen;\nconstaterende dat de in de Archiefwet opgenomen overwegingen uit de GDPR niet gelden voor partijen die niet onder de Archiefwet vallen;\noverwegende dat de Autoriteit Persoonsgegevens strikte handhaving toepast op deze wetgeving;\nverzoekt de regering om in gesprek te gaan met partijen als heemkundekringen, geschied- en oudheidkundige genootschappen, genealogische genootschappen en dergelijke over de risico's/problemen die worden ervaren betreffende het mogelijk in strijd handelen met de AVG;\nverzoekt de regering om een analyse van deze gesprekken te maken met een voorstel om de uit de analyse voortgekomen knelpunten die raken aan mogelijke overtreding van de AVG op te lossen, en hierover te rapporteren aan de Kamer,\nen gaat over tot de orde van de dag.\nValize",
  "content_char_count": 1382,
  "source": {
    "document_id": "d9be3a47-e8c7-4abf-b536-35e361585fc3",
    "document_nummer": "2025D17199",
    "document_soort": "Motie",
    "publication_id": "333cb73e-edd9-451b-bbd4-30f852685076",
    "publication_content_type": "application/xml",
    "publication_length": 2754,
    "cached": false,
    "binary_path": "bronmateriaal-onbewerkt\\cache\\document_publications\\333cb73e-edd9-451b-bbd4-30f852685076.xml"
  },
  "issues": []
}