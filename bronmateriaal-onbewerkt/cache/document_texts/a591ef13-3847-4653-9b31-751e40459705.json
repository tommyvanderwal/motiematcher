{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n44\nGEWIJZIGDE MOTIE VAN HET LID ERKENS C.S. TER VERVANGING VAN DIE GEDRUKT ONDER NR. 24\nVoorgesteld\n16 april 2024\nDe Kamer,\ngehoord de beraadslaging,\nconstaterende dat veel huishoudens die hun woning willen verduurzamen onvoldoende geld op de rekening hebben staan om deze investeringen te doen,\nvan mening dat een mogelijke oplossing zou zijn om energieleveranciers te laten werken met afbetalingsovereenkomsten voor verduurzaming waarbij zij verduurzamingsinvesteringen van hun klanten bekostigen en dit maandelijks afschrijven met de energierekening,\nverzoekt de regering om met o.a. energieleveranciers uit te werken of en hoe afbetalingsovereenkomsten voor verduurzamingsinvesteringen zouden kunnen worden ingezet om huishoudens te ondersteunen in de verduurzaming van hun woning en of er naast afbetalingsovereenkomsten ook nog alternatieve oplossingen denkbaar zijn waarbij het eigenaarschap van het product uiteindelijk bij het huishouden terecht komt,\nverzoekt de regering de Kamer hierover in Q3 2024 te informeren,\nen gaat over tot de orde van de dag,\nErkens\nBontenbal\nGrinwis",
  "content_char_count": 1365,
  "source": {
    "document_id": "42738817-50e7-436e-94b5-2a54339f90ae",
    "document_nummer": "2024D15362",
    "document_soort": "Motie (gewijzigd/nader)",
    "publication_id": "a591ef13-3847-4653-9b31-751e40459705",
    "publication_content_type": "application/xml",
    "publication_length": 2811,
    "cached": false,
    "binary_path": "bronmateriaal-onbewerkt\\cache\\document_publications\\a591ef13-3847-4653-9b31-751e40459705.xml"
  },
  "issues": []
}