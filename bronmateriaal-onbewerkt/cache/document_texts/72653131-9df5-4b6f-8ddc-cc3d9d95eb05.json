{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1205\nMOTIE VAN DE LEDEN DE HOOP EN GRINWIS\nVoorgesteld\n19 februari 2025\nDe Kamer,\ngehoord de beraadslaging,\noverwegende dat ook geluidsoverlast onder de wettelijke grenswaarden zeer hinderlijk en van invloed op gezondheid en levenskwaliteit kan zijn;\noverwegende dat met het verdelen van de geluidsoverlast van de luchtvaart over meer aanvliegroutes en meer luchthavens het aantal gehinderden niet afneemt, maar toeneemt;\nverzoekt de regering om af te zien van het verdelen van de overlast over meer mensen en zich te concentreren op een werkelijke afname van de hinder door de luchtvaart,\nen gaat over tot de orde van de dag.\nDe Hoop\nGrinwis",
  "content_char_count": 741,
  "source": {
    "document_id": "23b8bf0a-9843-4ce6-930a-a20701f9bdca",
    "document_nummer": "2025D07051",
    "document_soort": "Motie",
    "publication_id": "72653131-9df5-4b6f-8ddc-cc3d9d95eb05",
    "publication_content_type": "application/xml",
    "publication_length": 2145,
    "cached": false,
    "binary_path": "bronmateriaal-onbewerkt\\cache\\document_publications\\72653131-9df5-4b6f-8ddc-cc3d9d95eb05.xml"
  },
  "issues": []
}