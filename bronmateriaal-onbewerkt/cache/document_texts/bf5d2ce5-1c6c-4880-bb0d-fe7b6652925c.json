{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n401\nMOTIE VAN HET LID KOSTIC C.S.\nVoorgesteld\n21 mei 2024\nDe Kamer,\ngehoord de beraadslaging,\noverwegende dat Nederland medisch niet-noodzakelijke behandelingen van intersekse kinderen laat plaatsvinden zonder hun toestemming;\noverwegende dat dit leidt tot levenslange lichamelijke en psychische littekens;\noverwegende dat onder andere het Comité tegen Foltering en het Kinderrechtencomité deze non-consensuele niet-noodzakelijke medische behandelingen bij intersekse kinderen als mensenrechtenschendingen beschrijven;\nverzoekt de regering om in het belang van het welzijn van het kind er alles aan te doen om te voorkomen dat non-consensuele niet-noodzakelijke medische behandelingen bij intersekse kinderen plaatsvinden,\nen gaat over tot de orde van de dag.\nKostić\nMutluer\nKoekkoek",
  "content_char_count": 883,
  "source": {
    "document_id": "9506e655-6003-4d19-b695-896f58d6e5b3",
    "document_nummer": "2024D20380",
    "document_soort": "Motie",
    "publication_id": "bf5d2ce5-1c6c-4880-bb0d-fe7b6652925c",
    "publication_content_type": "application/xml",
    "publication_length": 2333,
    "cached": false,
    "binary_path": "bronmateriaal-onbewerkt\\cache\\document_publications\\bf5d2ce5-1c6c-4880-bb0d-fe7b6652925c.xml"
  },
  "issues": []
}