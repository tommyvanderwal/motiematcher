{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1654\nMOTIE VAN HET LID VEDDER C.S.\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat boeren vanwege de op een na natste lente ooit veel later dan normaal hun gewassen in kunnen zaaien;\nconstaterende dat het hierdoor nu al duidelijk is dat het voor veel boeren niet haalbaar zal zijn om voor 1 oktober te oogsten;\noverwegende dat maatregelen ook uitvoerbaar moeten zijn voor boeren;\nverzoekt de regering op korte termijn met de sector en deskundigen te bezien voor welke gewassen de 1 oktoberregel dit jaar onhaalbaar is en daar uiterlijk 1 september oplossingen voor te presenteren, zoals het aanpassen van de 1 oktoberregel voor het jaar 2024 bij deze gewassen;\nverzoekt de regering in overleg met de sector een voorstel te presenteren voor een structurele oplossing ter vervanging van kalenderlandbouw in het achtste actieprogramma Nitraatrichtlijn,\nen gaat over tot de orde van de dag.\nVedder\nVan Campen\nHolman\nGrinwis",
  "content_char_count": 1063,
  "source": {
    "document_id": "daa51167-8024-483c-a2d6-4604af3d8d38",
    "document_nummer": "2024D24209",
    "document_soort": "Motie",
    "publication_id": "f58eaa92-1b53-4729-8582-90671dff18d8",
    "publication_content_type": "application/xml",
    "publication_length": 2619,
    "cached": false,
    "binary_path": "bronmateriaal-onbewerkt\\cache\\document_publications\\f58eaa92-1b53-4729-8582-90671dff18d8.xml"
  },
  "issues": []
}