{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n871\nMOTIE VAN DE LEDEN DIJK EN BUSHOFF\nVoorgesteld\n26 september 2024\nDe Kamer,\ngehoord de beraadslaging,\nconstaterende dat er plannen liggen om de SEH, geboortezorg en de intensive care in het Zuyderlandziekenhuis in Heerlen te sluiten;\nconstaterende dat 300.000 mensen uit de Parkstadregio met enorme gezondheidsachterstand afhankelijk zijn van deze specifieke onderdelen van het ziekenhuis;\noverwegende dat een sluiting van deze specifieke onderdelen leidt tot gezondheidsrisico's door langere aanrijtijden, meer inwoners die zorg mijden en een hogere druk op huisartsen in de regio;\nspreekt uit dat het kabinet de regie naar zich toe moet trekken en het Zuyderlandziekenhuis in Heerlen volwaardig moet houden;\nverzoekt het kabinet tevens om de hiervoor in het regeerakkoord aangekondigde maatregelen aan te grijpen voor het volwaardig houden van het ziekenhuis door de handreiking in te zetten die moet voorkomen dat de beschikbaarheid van spoedzorg in het geding komt en/of een pilot aan te bieden aan het Zuyderlandziekenhuis waarbij de spoedeisende hulp, het geboortecentrum en de intensive care alvast worden gefinancierd op basis van een vast budget,\nen gaat over tot de orde van de dag.\nDijk\nBushoff",
  "content_char_count": 1309,
  "source": {
    "document_id": "d8e0748f-886a-40ae-aa7c-d9acf417fe31",
    "document_nummer": "2024D35366",
    "document_soort": "Motie",
    "publication_id": "c32ba9be-bd02-4e34-9188-66aac1f67eb1",
    "publication_content_type": "application/xml",
    "publication_length": 2754,
    "cached": false,
    "binary_path": "bronmateriaal-onbewerkt\\cache\\document_publications\\c32ba9be-bd02-4e34-9188-66aac1f67eb1.xml"
  },
  "issues": []
}