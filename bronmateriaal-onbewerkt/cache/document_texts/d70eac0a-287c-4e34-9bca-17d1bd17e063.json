{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 658\nInitiatiefnota van het lid Mutluer over femicide – erkenning en aanpak van gendergerelateerd dodelijk geweld\nNr.\n14\nMOTIE VAN DE LEDEN BRUYNING EN DASSEN\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\nconstaterende dat slachtoffers van dreigende femicide en hun omgeving vaak niet weten waar zij laagdrempelig terecht kunnen voor hulp en advies;\noverwegende dat de Kamer eerder een motie heeft aangenomen om te verkennen hoe de Europese hulplijn 116 in Nederland kan worden ingevoerd;\nconstaterende dat Veilig Thuis in de huidige vorm niet geëquipeerd is en niet over de juiste expertise beschikt om een dergelijke gespecialiseerde hulplijn uit te voeren;\nverzoekt de regering om de uitkomsten van de verkenning te vertalen naar een concreet voorstel voor de invoering van de hulplijn 116, dit onder te brengen bij een onafhankelijke organisatie met bewezen expertise op het terrein van geweld tegen vrouwen en daarbij tevens te onderzoeken hoe structurele financiering duurzaam kan worden geborgd, evenals brede bekendheid via een landelijke campagne,\nen gaat over tot de orde van de dag.\nBruyning\nDassen",
  "content_char_count": 1230,
  "source": {
    "document_id": "beaf5155-626c-4549-ad2b-9bf3da4bc837",
    "document_nummer": "2025D40945",
    "document_soort": "Motie",
    "publication_id": "d70eac0a-287c-4e34-9bca-17d1bd17e063",
    "publication_content_type": "application/xml",
    "publication_length": 5003,
    "cached": false,
    "binary_path": "bronmateriaal-onbewerkt\\cache\\document_publications\\d70eac0a-287c-4e34-9bca-17d1bd17e063.xml"
  },
  "issues": []
}