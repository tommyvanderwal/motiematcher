{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n411\nMOTIE VAN HET LID DOBBE C.S.\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat vrouwen en kinderen onevenredig getroffen worden door oorlog en conflict, en maatschappelijke organisaties een cruciale rol spelen in het monitoren van deze schendingen;\nconstaterende dat recente beleidswijzigingen het voor deze organisaties moeilijker maken om onderzoek uit te voeren en resultaten te delen met Nederlandse beleidsmakers en volksvertegenwoordigers;\nverzoekt de regering om nationale pleitbezorging weer mogelijk te maken binnen het beleidskader voor samenwerking met maatschappelijke organisaties, in het bijzonder voor de instrumenten «Vrouwen, vrede en veiligheid» en «Tegengaan van geweld tegen vrouwen en steun aan vrouwenrechtenverdedigers»,\nen gaat over tot de orde van de dag.\nDobbe\nPaternotte\nPiri",
  "content_char_count": 990,
  "source": {
    "document_id": "d2fcdb60-e7aa-4316-9700-e8eef83e195a",
    "document_nummer": "2025D42361",
    "document_soort": "Motie",
    "publication_id": "22026229-4e7b-4504-8450-90c37a4570e5",
    "publication_content_type": "application/xml",
    "publication_length": 4837,
    "cached": false,
    "binary_path": "bronmateriaal-onbewerkt\\cache\\document_publications\\22026229-4e7b-4504-8450-90c37a4570e5.xml"
  },
  "issues": []
}