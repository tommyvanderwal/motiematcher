{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 503\nWijziging van de Warenwet en de Tabaks- en rookwarenwet in verband met aanpassingen overwegend ter verbetering van toezicht en handhaving en aanpassingen van technische aard\nNr.\n12\nGEWIJZIGDE MOTIE VAN HET LID VAN DER PLAS TER VERVANGING VAN DIE GEDRUKT ONDER NR. 10\nVoorgesteld\n24 september 2024\nDe Kamer,\ngehoord de beraadslaging,\nconstaterende dat in de wijziging van de Warenwet en de Tabaks- en rookwarenwet rauwe melk wordt geassocieerd met direct gevaar voor de gezondheid en veiligheid van de mens waarop strafrechtelijk gehandhaafd wordt;\noverwegende dat er al strenge regels zijn op het gebied van voedselveiligheid en dat in artikel 8 van het warenwetbesluit hygiëne van levensmiddelen al staat dat salmonellabacteriën afwezig moeten zijn;\noverwegende dat niet rauwe melk an sich gevaarlijk is en zelfs kan helpen tegen hoge bloeddruk;\noverwegende dat verkeerd gebruik zoals niet goed verhitten van een product gevaarlijk kan zijn;\nverzoekt de regering de wettekst in de wijziging van de Warenwet en de Tabaks- en rookwarenwet, na te lezen zodat rauwe melk als product niet geassocieerd wordt met een direct gevaar en/of risicovolle activiteiten voor de gezondheid en veiligheid van de mens;\nen gaat over tot de orde van de dag.\nVan der Plas",
  "content_char_count": 1330,
  "source": {
    "document_id": "b706ccac-d287-4cae-ac28-07106ae33d09",
    "document_nummer": "2024D32927",
    "document_soort": "Motie (gewijzigd/nader)",
    "publication_id": "f33c98d7-666f-4d52-b8f2-943a296b99a3",
    "publication_content_type": "application/xml",
    "publication_length": 2704,
    "cached": false,
    "binary_path": "bronmateriaal-onbewerkt\\cache\\document_publications\\f33c98d7-666f-4d52-b8f2-943a296b99a3.xml"
  },
  "issues": []
}