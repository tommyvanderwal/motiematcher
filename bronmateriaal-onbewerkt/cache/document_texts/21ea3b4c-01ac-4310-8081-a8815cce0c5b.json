{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n52\nMOTIE VAN HET LID WESTERVELD\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat leden van de raad van toezicht bij jeugdhulpinstellingen vaak worden geworven uit hetzelfde «old boys network»;\noverwegende dat er hiermee een risico is dat toezichthouders te nauwe banden hebben met de bestuurders die zij moeten controleren;\nverzoekt de regering om in het ontwerpbesluit Verbetering beschikbaarheid jeugdzorg vast te leggen dat een intern toezichthouder van een jeugdhulpaanbieder of gecertificeerde instelling niet daarnaast nog bestuurder is bij een andere jeugdhulpaanbieder of gecertificeerde instelling in hetzelfde verzorgingsgebied,\nen gaat over tot de orde van de dag.\nWesterveld",
  "content_char_count": 1107,
  "source": {
    "document_id": "86c314f8-6e55-4221-a3e8-f985c1c763fc",
    "document_nummer": "2025D13214",
    "document_soort": "Motie",
    "publication_id": "21ea3b4c-01ac-4310-8081-a8815cce0c5b",
    "publication_content_type": "application/xml",
    "publication_length": 2439,
    "cached": false,
    "binary_path": "bronmateriaal-onbewerkt\\cache\\document_publications\\21ea3b4c-01ac-4310-8081-a8815cce0c5b.xml"
  },
  "issues": []
}