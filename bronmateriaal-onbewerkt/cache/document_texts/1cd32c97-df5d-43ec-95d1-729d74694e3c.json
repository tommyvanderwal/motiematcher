{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n45\nMOTIE VAN HET LID VAN DER WAL C.S.\nVoorgesteld\n4 december 2024\nDe Kamer,\ngehoord de beraadslaging,\nconstaterende dat veel Nederlanders niet klaar zijn om 72 uur voor zichzelf te zorgen in een noodsituatie en de weerbaarheid moet worden vergroot;\noverwegende dat Zweden huis-aan-huisinformatie verstrekt over alarmering, schuilen en thuisvoorbereiding, zoals water, voedsel en warmte, digitale veiligheid en eerste hulp;\noverwegende dat in noodsituaties duidelijk moet zijn waar per gemeente locaties zijn waar mensen terecht kunnen voor informatie en goederen;\nverzoekt de regering samen met de veiligheidsregio's te kijken hoe gemeenten punten kunnen inrichten waar mensen naartoe kunnen voor informatie en levensbehoeften bij calamiteiten en dreigingen;\nverzoekt de regering huis-aan-huisinformatie te verstrekken over noodsituaties, naar Zweeds voorbeeld, om zo de weerbaarheid te vergroten, en de Kamer hier in het derde kwartaal van 2025 over te informeren,\nen gaat over tot de orde van de dag.\nVan der Wal\nDiederik van Dijk\nBoswijk\nVan der Werf\nOlger van Dijk",
  "content_char_count": 1244,
  "source": {
    "document_id": "fc7d215f-e78d-47c3-a7c6-92d90d0ad40f",
    "document_nummer": "2024D47874",
    "document_soort": "Motie",
    "publication_id": "1cd32c97-df5d-43ec-95d1-729d74694e3c",
    "publication_content_type": "application/xml",
    "publication_length": 2810,
    "cached": false,
    "binary_path": "bronmateriaal-onbewerkt\\cache\\document_publications\\1cd32c97-df5d-43ec-95d1-729d74694e3c.xml"
  },
  "issues": []
}