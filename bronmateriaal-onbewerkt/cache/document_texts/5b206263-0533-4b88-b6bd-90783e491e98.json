{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n345\nMOTIE VAN DE LEDEN GABRIËLS EN STOFFER\nVoorgesteld\n6 maart 2025\nDe Kamer,\ngehoord de beraadslaging,\noverwegende dat de impact en kostprijs van nieuw en gerecycled glas enorm is, vanwege de grote hoeveelheid energie die nodig is in het productie- en recycleproces;\noverwegende dat de transitie van wegwerpglas naar herbruikbaar glas veel CO2-winst oplevert en de grondstoffenafhankelijkheid van het buitenland reduceert;\nconstaterende dat Nederland met de Bruine Nederlandse Retourfles al een goed werkend en succesvol hergebruiksysteem voor glazen flessen heeft en ook andere glazen verpakkingen, zoals wijnflessen, goed herbruikbaar zijn;\nverzoekt de regering om te onderzoeken wat de mogelijkheden zijn om, naast de Bruine Nederlandse Retourfles, herbruikbaar glas te stimuleren,\nen gaat over tot de orde van de dag.\nGabriëls\nStoffer",
  "content_char_count": 955,
  "source": {
    "document_id": "0f87067e-0674-49d3-b811-1683d1173cc0",
    "document_nummer": "2025D09265",
    "document_soort": "Motie",
    "publication_id": "5b206263-0533-4b88-b6bd-90783e491e98",
    "publication_content_type": "application/xml",
    "publication_length": 2381,
    "cached": false,
    "binary_path": "bronmateriaal-onbewerkt\\cache\\document_publications\\5b206263-0533-4b88-b6bd-90783e491e98.xml"
  },
  "issues": []
}