{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n539\nMOTIE VAN DE LEDEN GRINWIS EN BONTENBAL\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat de huidige transportkosten een grote belemmering vormen voor flexibele energietoepassingen, zoals energieopslag, terwijl deze een belangrijke rol dienen te vervullen in een stabiel en betaalbaar energiesysteem;\noverwegende dat sommige landen, zoals het Verenigd Koninkrijk, batterijen kwalificeren als opwekker en daarvoor met een verlaagd transporttarief rekenen;\noverwegende dat deze en andere maatregelen zorgen voor een ongelijk speelveld voor opslagprojecten;\noverwegende dat de ACM momenteel onderzoekt of een invoedingstarief ook in Nederland zou kunnen gelden voor opwekkers;\nverzoekt de regering om de ACM te vragen te verkennen of opslag kan worden gekwalificeerd als opwekker, en de Kamer hierover voor 1 september 2025 te informeren,\nen gaat over tot de orde van de dag.\nGrinwis\nBontenbal",
  "content_char_count": 1049,
  "source": {
    "document_id": "d0b7bd00-cf79-459f-a6f1-ca3ba08e03e9",
    "document_nummer": "2025D09206",
    "document_soort": "Motie",
    "publication_id": "22dabc0d-b81d-4765-8ad0-a28207efeb65",
    "publication_content_type": "application/xml",
    "publication_length": 2495,
    "cached": false,
    "binary_path": "bronmateriaal-onbewerkt\\cache\\document_publications\\22dabc0d-b81d-4765-8ad0-a28207efeb65.xml"
  },
  "issues": []
}