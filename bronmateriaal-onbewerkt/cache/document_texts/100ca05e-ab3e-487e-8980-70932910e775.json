{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2136\nMOTIE VAN HET LID DASSEN C.S.\nVoorgesteld\n17 december 2024\nDe Kamer,\ngehoord de beraadslaging,\nconstaterende dat een groot deel van de bevolking in Syrië door de lange periode van oorlog waarin het land verkeerde in enorme humanitaire nood zit;\nconstaterende dat Syrië op de vierde plaats van landen met de grootste voedselonzekerheid staat;\noverwegende dat diplomatieke en humanitaire hulp in Syrië op dit moment vanuit allerlei verschillende EU-lidstaten komt, waarbij er weinig coördinatie plaatsvindt met betrekking tot wat de Syriërs nodig hebben voor een snelle wederopbouw en een betere humanitaire situatie;\nverzoekt de regering in EU-verband te pleiten voor één centraal hulploket voor steun aan Syrië om zo de steun te inventariseren en te coördineren;\nverzoekt de regering hier een financiële bijdrage aan te leveren,\nen gaat over tot de orde van de dag.\nDassen\nPiri\nPaternotte\nTeunissen\nVan Baarle",
  "content_char_count": 1015,
  "source": {
    "document_id": "b98f73b4-be6d-47a0-9165-e2ad079780f0",
    "document_nummer": "2024D50596",
    "document_soort": "Motie",
    "publication_id": "100ca05e-ab3e-487e-8980-70932910e775",
    "publication_content_type": "application/xml",
    "publication_length": 2551,
    "cached": false,
    "binary_path": "bronmateriaal-onbewerkt\\cache\\document_publications\\100ca05e-ab3e-487e-8980-70932910e775.xml"
  },
  "issues": []
}