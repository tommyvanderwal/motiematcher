{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n429\nMOTIE VAN DE LEDEN VAN DER VELDE EN EMIEL VAN DIJK\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat personen met XY-chromosomen, of een combinatie daarvan, met een mannelijk reproductief stelsel, waaronder personen zonder enige fysieke aanpassing aan het biologische geslacht, momenteel worden geplaatst op vrouwenafdelingen van penitentiaire inrichtingen;\nconstaterende dat dit de fysieke en mentale veiligheid aantast van vrouwelijke gedetineerden en medewerkers, waarbij vrouwelijke gedetineerden behoren tot de meest kwetsbare groepen;\nconstaterende dat deze personen voorheen op aparte afdelingen binnen mannendetentie werden geplaatst, om hun eigen veiligheid en die van vrouwen te waarborgen;\nconstaterende dat deze beleidswijziging de veiligheid van vrouwen ondergeschikt maakt aan de gevoelens van mannen;\nverzoekt de regering om vast te stellen dat personen met XY-chromosomen, of een combinatie daarvan, thuishoren in mannendetentie, ongeacht hun gevoelens over hun genderidentiteit of zelfidentificatie;\nverzoekt de regering om maatregelen te nemen zodat deze personen wederom geen toegang hebben tot vrouwenafdelingen;\nverzoekt de Staatssecretaris van OCW om in afstemming met de Staatssecretaris van JenV tot uitvoering te komen van het bovenstaande,\nen gaat over tot de orde van de dag.\nVan der Velde\nEmiel van Dijk",
  "content_char_count": 1463,
  "source": {
    "document_id": "5774fbcb-0a9b-47bb-9f4f-ea0f474c39dd",
    "document_nummer": "2025D31378",
    "document_soort": "Motie",
    "publication_id": "1e5d8526-fa57-41f2-a9dc-3de5e119af72",
    "publication_content_type": "application/xml",
    "publication_length": 5314,
    "cached": false,
    "binary_path": "bronmateriaal-onbewerkt\\cache\\document_publications\\1e5d8526-fa57-41f2-a9dc-3de5e119af72.xml"
  },
  "issues": []
}