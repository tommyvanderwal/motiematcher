{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n88\nGEWIJZIGDE MOTIE VAN HET LID BOSWIJK C.S. TER VERVANGING VAN DIE GEDRUKT ONDER NR. 56\nVoorgesteld\n13 februari 2024\nDe Kamer,\ngehoord de beraadslaging,\nconstaterende dat sinds 1 juli 2023 ongerichte reclame voor online kansspelen op radio, tv en op straat aan banden is gelegd om gokverslavingen onder jongeren en kwetsbare mensen tegen te gaan;\nconstaterende dat alle reclames voor gokken, zowel gericht als ongericht, bijdragen aan de normalisering van gokken en daarmee een breed publiek van jongeren en kwetsbare mensen wordt bereikt;\noverwegende dat wachten op de evaluatie van de Wet kansspelen op afstand om inzicht te krijgen in de effecten van het verbod van ongerichte reclames voor online gokken te lang duurt;\nverzoekt de regering te onderzoeken op welke manier een totaalverbod op online gokreclames ingevoerd kan worden, in lijn met het verbod op tabaksreclame,\nen gaat over tot de orde van de dag.\nBoswijk\nDiederik van Dijk\nBikker\nVan Nispen\nVan Vroonhoven",
  "content_char_count": 1165,
  "source": {
    "document_id": "eac8d71e-692b-47e8-950a-12e9ce5f4c24",
    "document_nummer": "2024D05327",
    "document_soort": "Motie (gewijzigd/nader)",
    "publication_id": "9e186366-2858-412b-bf46-f821e61be44e",
    "publication_content_type": "application/xml",
    "publication_length": 2712,
    "cached": false,
    "binary_path": "bronmateriaal-onbewerkt\\cache\\document_publications\\9e186366-2858-412b-bf46-f821e61be44e.xml"
  },
  "issues": []
}