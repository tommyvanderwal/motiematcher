{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n91\nMOTIE VAN HET LID ERGIN C.S.\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat het Ministerie van Onderwijs, Cultuur en Wetenschap in samenwerking met het Ministerie van Sociale Zaken en Werkgelegenheid het Stagepact mbo 2023–2027 heeft opgezet, dat is ondertekend door vertegenwoordigers van studenten, mbo-scholen, docenten, werkgevers en gemeenten;\nconstaterende dat één op de tien stagezoekenden discriminatie vermoedt tijdens het zoeken naar een stageplaats;\noverwegende dat een sectorbrede aanpak van stagediscriminatie essentieel is om dit probleem effectief aan te pakken en te verminderen;\nverzoekt de regering om te verkennen welke elementen uit het Stagepact mbo 2023–2027 toegepast kunnen worden bij het hbo en wo en een voorstel te doen toekomen om dit te implementeren,\nen gaat over tot de orde van de dag.\nErgin\nStultiens\nTseggai",
  "content_char_count": 1085,
  "source": {
    "document_id": "21f587a0-b4a8-4dd1-aaf4-7fcb33eac5db",
    "document_nummer": "2024D01379",
    "document_soort": "Motie",
    "publication_id": "38b67155-1cd9-443d-adb8-0982cb50706a",
    "publication_content_type": "application/xml",
    "publication_length": 2593,
    "cached": false,
    "binary_path": "bronmateriaal-onbewerkt\\cache\\document_publications\\38b67155-1cd9-443d-adb8-0982cb50706a.xml"
  },
  "issues": []
}