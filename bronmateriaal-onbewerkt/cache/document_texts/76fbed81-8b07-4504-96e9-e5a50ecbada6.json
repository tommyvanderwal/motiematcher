{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n915\nMOTIE VAN HET LID CEDER\nVoorgesteld\n11 december 2024\nDe Kamer,\ngehoord de beraadslaging,\noverwegende dat de lopende asielwetsvoorstellen juridisch ge√Ømplementeerd zullen moeten worden;\noverwegende dat de implementatie van het Europese Asiel- en Migratiepact eveneens capaciteit bij IND en het ministerie vraagt, en de Afdeling advisering van de Raad van State hier ook van zegt dat IND en rechtspraak daar hun handen aan vol zullen hebben en tevens de opmerking maakt dat dit in de weg kan staan van een tijdige implementatie van het Migratiepact;\noverwegende dat op dit moment zowel de vreemdelingenketen als de rechtspraak overbelast zijn;\nverzoekt de regering met het oog op de schaarse capaciteit indien het erop aankomt voorrang te geven aan de tijdige implementatie van het Asiel- en Migratiepact,\nen gaat over tot de orde van de dag.\nCeder",
  "content_char_count": 941,
  "source": {
    "document_id": "b6d13bd2-3dda-4ac0-85af-ac5edfa91734",
    "document_nummer": "2024D49173",
    "document_soort": "Motie",
    "publication_id": "76fbed81-8b07-4504-96e9-e5a50ecbada6",
    "publication_content_type": "application/xml",
    "publication_length": 2294,
    "cached": false,
    "binary_path": "bronmateriaal-onbewerkt\\cache\\document_publications\\76fbed81-8b07-4504-96e9-e5a50ecbada6.xml"
  },
  "issues": []
}