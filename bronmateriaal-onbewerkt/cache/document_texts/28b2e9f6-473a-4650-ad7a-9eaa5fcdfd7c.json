{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n91\nMOTIE VAN HET LID DOBBE\nVoorgesteld\n19 november 2024\nDe Kamer,\ngehoord de beraadslaging,\nconstaterende dat de Minister aangeeft dat momenteel ruim 7 fte bij het ministerie werkzaam is die zich op zowel wetgeving als naleving richt;\nconstaterende dat de Nationaal Coördinator Sanctienaleving en Handhaving in 2022 heeft aanbevolen 4 tot 5 fte aan te nemen die zich specifiek op naleving richt, in aanvulling op het team dat zich met wetgeving bezighoudt;\noverwegende dat sinds de nationaal coördinator in 2022 zijn aanbevelingen publiceerde de noodzaak voor handhaving eerder is toegenomen dan afgenomen;\nverzoekt de regering 5 fte vrij te maken voor specifiek het handhaven op de naleving van sancties,\nen gaat over tot de orde van de dag.\nDobbe",
  "content_char_count": 933,
  "source": {
    "document_id": "ebe71c9e-fffd-4494-92ea-d7e60f739cc4",
    "document_nummer": "2024D44972",
    "document_soort": "Motie",
    "publication_id": "28b2e9f6-473a-4650-ad7a-9eaa5fcdfd7c",
    "publication_content_type": "application/xml",
    "publication_length": 2339,
    "cached": false,
    "binary_path": "bronmateriaal-onbewerkt\\cache\\document_publications\\28b2e9f6-473a-4650-ad7a-9eaa5fcdfd7c.xml"
  },
  "issues": []
}