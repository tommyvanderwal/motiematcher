{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXII\nWijziging van de begrotingsstaten van het Ministerie van Infrastructuur en Waterstaat (XII) voor het jaar 2025 (wijziging samenhangende met de Voorjaarsnota)\nNr.\n8\nMOTIE VAN HET LID DE HOOP C.S.\nVoorgesteld tijdens het wetgevingsoverleg van\n26 juni 2025\nDe Kamer,\ngehoord de beraadslaging,\noverwegende dat de regering zich ten doel heeft gesteld om in 2030 tot een halvering van het abiotisch grondstoffengebruik te komen en het belangrijk is om aan dit ambitieniveau vast te houden;\nconstaterende dat de regering naar aanleiding van de aangenomen motie-Gabriëls na de zomer in het Nationaal Programma Circulaire Economie met aanvullende circulaire maatregelen komt;\nconstaterende dat daar adequate financiering voor nodig is;\nverzoekt de regering om de door de Kamer gewenste aanvullende maatregelen ten behoeve van het 2030-doel te voorzien van adequate financiële middelen in de begroting als het aanvullende maatregelenpakket daar in de uitvoering om vraagt en de Kamer hier gelijktijdig na de zomer over te informeren,\nen gaat over tot de orde van de dag.\nDe Hoop\nGabriëls\nKostić\nStoffer",
  "content_char_count": 1174,
  "source": {
    "document_id": "63c9a1a4-af09-4e66-bb2d-a555464d31ae",
    "document_nummer": "2025D30282",
    "document_soort": "Motie",
    "publication_id": "0d779b7e-d3a6-4d78-8c94-b55391c3f0a2",
    "publication_content_type": "application/xml",
    "publication_length": 5423,
    "cached": false,
    "binary_path": "bronmateriaal-onbewerkt\\cache\\document_publications\\0d779b7e-d3a6-4d78-8c94-b55391c3f0a2.xml"
  },
  "issues": []
}