{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 985\nBuitenlands beleid en handelspolitiek\nNr.\n95\nMOTIE VAN HET LID GRINWIS C.S.\nVoorgesteld\n22 april 2025\nDe Kamer,\ngehoord de beraadslaging,\noverwegende dat in deze veranderende wereldorde het risico bestaat dat kleine en middelgrote landen een speelbal worden in de strijd tussen Amerikaanse en Chinese grootmachten en juist op zoek zijn naar nieuwe geopolitieke partnerschappen en verbanden;\noverwegende dat de WRR (2024) adviseert om nieuwe internationale samenwerkingsverbanden aan te gaan, ten eerste op gebieden waar Nederland een sterke expertise en reputatie heeft, zoals de halfgeleiderindustrie en water en ten tweede met andere open economieën die competitief en innovatief zijn, maar tegelijkertijd omgeven worden door grotere en machtiger landen, waarbij gedacht kan worden aan landen als Singapore, Zuid-Korea en Nieuw-Zeeland;\nverzoekt de regering om, in lijn met de aanbevelingen van de WRR, in te zetten op nieuwe partnerschappen op strategische thema's, en tevens het voortouw te nemen in het organiseren van een «liga van kleine pioniers», en de Kamer regelmatig te informeren over de voortgang,\nen gaat over tot de orde van de dag.\nGrinwis\nStoffer\nPaternotte\nBontenbal\nHirsch\nVermeer\nDassen",
  "content_char_count": 1285,
  "source": {
    "document_id": "db9591b0-7bdc-4bb6-838a-5074fa0b3fd5",
    "document_nummer": "2025D18311",
    "document_soort": "Motie",
    "publication_id": "4e37fde5-1030-4412-80e8-14a168e0dc74",
    "publication_content_type": "application/xml",
    "publication_length": 5658,
    "cached": false,
    "binary_path": "bronmateriaal-onbewerkt\\cache\\document_publications\\4e37fde5-1030-4412-80e8-14a168e0dc74.xml"
  },
  "issues": []
}