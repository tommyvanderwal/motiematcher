{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 286\nDierenwelzijn\nNr.\n1347\nMOTIE VAN HET LID OUWEHAND\nVoorgesteld\n16 oktober 2024\nDe Kamer,\ngehoord de beraadslaging,\nvan mening dat stalbranden afschuwelijk zijn en dat er een morele plicht is om te voorkomen dat gebouwen waarin weerloze dieren zijn gehuisvest vlam vatten en afbranden;\nconstaterende dat de Onderzoeksraad voor Veiligheid in maart 2021 heeft geconcludeerd dat het kabinet onvoldoende heeft gedaan om stalbranden tegen te gaan, waarop de toenmalige Minister zei «de volle verantwoordelijkheid» te nemen;\nconstaterende dat de OVV eind 2023 desondanks concludeerde dat de aanpak van stalbranden stagneerde en dat de eerdere aanbevelingen grotendeels niet waren opgevolgd;\nconstaterende dat de aanpak van het vorige kabinet niet verder kwam dan het voorbereiden van slechts één concrete maatregel, namelijk een brandveiligheids- en elektrakeuring;\nverzoekt de regering spoedig effectieve actie te ondernemen tegen stalbranden;\nverzoekt de regering de aanpak van stalbranden – zoals geformuleerd door de voormalige Landbouwminister – niet verder af te zwakken maar juist met aanvullende maatregelen te komen om dieren te beschermen tegen stalbranden,\nen gaat over tot de orde van de dag.\nOuwehand",
  "content_char_count": 1283,
  "source": {
    "document_id": "073d2b2b-4aac-41d0-b45e-f8a785be4d34",
    "document_nummer": "2024D38842",
    "document_soort": "Motie",
    "publication_id": "bfb6b8a2-74bc-45d9-b0b7-45db54cc0662",
    "publication_content_type": "application/xml",
    "publication_length": 2686,
    "cached": false,
    "binary_path": "bronmateriaal-onbewerkt\\cache\\document_publications\\bfb6b8a2-74bc-45d9-b0b7-45db54cc0662.xml"
  },
  "issues": []
}