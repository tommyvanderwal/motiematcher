{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n47\nMOTIE VAN HET LID BROMET C.S.\nVoorgesteld\n1 februari 2024\nDe Kamer,\ngehoord de beraadslaging,\noverwegende dat biologische boeren tot de koplopers behoren in de transitie van de landbouw;\noverwegende dat biologische boeren vaak nog een uitzondering zijn en regelingen daarom niet altijd op hen zijn afgestemd;\noverwegende dat biologisch steeds meer de norm zal worden en de koplopers in de transitie het verdienen om beloond te worden;\nverzoekt de regering in kaart te brengen van welke regelingen biologische boeren geen gebruik kunnen maken, omdat ze voorlopers zijn, en waar regeldruk voor biologische boeren verminderd kan worden, omdat ze al voldoen aan de Skal-voorwaarden,\nen gaat over tot de orde van de dag.\nBromet\nGrinwis\nTjeerd de Groot",
  "content_char_count": 989,
  "source": {
    "document_id": "6e31bc32-58a7-4441-afb5-476b65342081",
    "document_nummer": "2024D03646",
    "document_soort": "Motie",
    "publication_id": "5a8322c7-8eb5-4f92-8ecf-9f032e02949d",
    "publication_content_type": "application/xml",
    "publication_length": 2490,
    "cached": false,
    "binary_path": "bronmateriaal-onbewerkt\\cache\\document_publications\\5a8322c7-8eb5-4f92-8ecf-9f032e02949d.xml"
  },
  "issues": []
}