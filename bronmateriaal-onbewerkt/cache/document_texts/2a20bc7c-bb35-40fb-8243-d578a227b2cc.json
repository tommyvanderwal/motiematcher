{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXVI\nWijziging van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025 (wijziging samenhangende met de Voorjaarsnota)\nNr.\n30\nMOTIE VAN HET LID DE KORTE\nVoorgesteld\n2 juli 2025\nDe Kamer,\ngehoord de beraadslaging,\nconstaterende dat er grote tekorten zijn bij verpleegkundigen en verzorgenden en dat deze tekorten de komende jaren sterk zullen toenemen;\nconstaterende dat bij verpleegkundigen en verzorgenden sprake is van een loonkloof van ten minste 6% ten opzichte van andere sectoren;\nconstaterende dat cao-verhogingen jarenlang grotendeels procentueel worden doorgevoerd, waardoor het verschil tussen hoge en lage lonen steeds verder toeneemt;\noverwegende dat bij cao-verhogingen die bestaan uit vaste bedragen, werknemers met lage lonen, zoals verpleegkundigen en verzorgenden, er relatief meer op vooruitgaan dan werknemers met hoge lonen;\noverwegende dat FWG onvoldoende de grote verantwoordelijkheid van verpleegkundigen en verzorgenden meeneemt;\nverzoekt de regering om de verantwoordelijkheid van verpleegkundigen en verzorgenden mee te nemen in de FWG-waardering;\nverzoekt de regering in gesprek te gaan met vakbonden en werkgevers in de zorgsector en hen te verzoeken of cao-loonsverhogingen voortaan in de vorm van vaste bedragen geregeld kunnen worden, zodat de verpleegkundigen en verzorgenden aan het bed er relatief meer op vooruitgaan dan de mensen met de hoge lonen, en de Kamer hierover binnen twee maanden te informeren,\nen gaat over tot de orde van de dag.\nDe Korte",
  "content_char_count": 1612,
  "source": {
    "document_id": "3aefe897-bb46-4645-8d0d-74915a0d62ec",
    "document_nummer": "2025D31638",
    "document_soort": "Motie",
    "publication_id": "2a20bc7c-bb35-40fb-8243-d578a227b2cc",
    "publication_content_type": "application/xml",
    "publication_length": 5624,
    "cached": false,
    "binary_path": "bronmateriaal-onbewerkt\\cache\\document_publications\\2a20bc7c-bb35-40fb-8243-d578a227b2cc.xml"
  },
  "issues": []
}