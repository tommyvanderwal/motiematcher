{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 509\nPalliatieve zorg\nNr.\n91\nMOTIE VAN HET LID DOBBE\nVoorgesteld\n27 november 2024\nDe Kamer,\ngehoord de beraadslaging,\noverwegende dat niemand die palliatieve zorg nodig heeft hierin belemmerd moet worden door een budgetplafond;\noverwegende dat budgetplafonds ertoe kunnen leiden dat mensen minder toegang hebben tot palliatieve zorg of moeten veranderen van zorgaanbieder en hun vertrouwde zorgverlener verliezen;\noverwegende dat de Tweede Kamer al in 2017 de motie-Van der Staaij c.s. heeft aangenomen, waarmee werd opgeroepen om in de palliatieve terminale zorg te stoppen met budgetplafonds;\nverzoekt de regering om ervoor te zorgen dat er geen omzetplafonds meer worden ingezet in de palliatieve zorg,\nen gaat over tot de orde van de dag.\nDobbe",
  "content_char_count": 821,
  "source": {
    "document_id": "35382ffe-8287-4b28-a7dc-abc95ca74261",
    "document_nummer": "2024D46514",
    "document_soort": "Motie",
    "publication_id": "6446217c-8fb3-46df-b96f-5d6f92351c77",
    "publication_content_type": "application/xml",
    "publication_length": 2173,
    "cached": false,
    "binary_path": "bronmateriaal-onbewerkt\\cache\\document_publications\\6446217c-8fb3-46df-b96f-5d6f92351c77.xml"
  },
  "issues": []
}