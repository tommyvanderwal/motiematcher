{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n248\nMOTIE VAN DE LEDEN GRINWIS EN VIJLBRIEF\nVoorgesteld\n23 april 2025\nDe Kamer,\ngehoord de beraadslaging,\nconstaterende dat een vermogensbelasting zowel voor de belastingplichtige als de Belastingdienst eenvoudig uitvoerbaar is;\noverwegende dat de invoering van het nieuwe box 3-stelsel om meerdere redenen al meermaals is uitgesteld, en dat het door de complexiteit van dit stelsel niet uit te sluiten is dat verdere vertraging zal optreden;\noverwegende dat het van belang is een weloverwogen keuze te maken voor een nieuw stelsel inclusief alle voors en tegens;\nverzoekt de regering om met medewerking van onafhankelijke deskundigen te verkennen welke mogelijkheden er nog zijn na de jurisprudentie inzake box 3 voor een redelijke vermogensbelasting – niet zijnde inkomstenbelasting – inclusief een variant waarbij aan spaarders tegemoet wordt gekomen,\nen gaat over tot de orde van de dag.\nGrinwis\nVijlbrief",
  "content_char_count": 1019,
  "source": {
    "document_id": "9263d12e-3617-45d6-9114-136d5b9c1134",
    "document_nummer": "2025D18356",
    "document_soort": "Motie",
    "publication_id": "3d2ea6b4-6382-4100-b06b-7b12b76344e7",
    "publication_content_type": "application/xml",
    "publication_length": 4699,
    "cached": false,
    "binary_path": "bronmateriaal-onbewerkt\\cache\\document_publications\\3d2ea6b4-6382-4100-b06b-7b12b76344e7.xml"
  },
  "issues": []
}