{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 645\nKernenergie\nNr.\n153\nMOTIE VAN DE LEDEN KOEKKOEK EN BONTENBAL\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat de onderzoeksfaciliteit European Spallation Source ERIC (ESS) een toonaangevende internationale instelling in opbouw is op het gebied van fundamenteel en toegepast onderzoek met neutronen;\noverwegende dat deelname aan de ESS een waardevolle toevoeging is op het nucleaire onderzoek dat reeds in Nederland plaatsvindt en bijdraagt aan kennisontwikkeling die essentieel is voor het realiseren van de nucleaire ambities;\noverwegende dat verschillende Europese landen deelnemen maar dat Nederland hierin achterblijft;\noverwegende dat het van strategisch belang is dat Nederland actief participeert in dergelijke initiatieven om de Nederlandse nucleaire waardeketen te verstevigen en de Europese samenwerking op dit gebied te bevorderen;\nverzoekt de regering om de mogelijkheden te verkennen om Nederland als deelnemer aan te laten sluiten bij de ESS, en de Kamer hier voor het debat over de Voorjaarsnota over te informeren,\nen gaat over tot de orde van de dag.\nKoekkoek\nBontenbal",
  "content_char_count": 1195,
  "source": {
    "document_id": "26f38f51-3eb0-4563-9ac9-9a032508e1db",
    "document_nummer": "2025D12166",
    "document_soort": "Motie",
    "publication_id": "b5d6e470-b676-4047-881b-6c28586dd1ae",
    "publication_content_type": "application/xml",
    "publication_length": 2640,
    "cached": false,
    "binary_path": "bronmateriaal-onbewerkt\\cache\\document_publications\\b5d6e470-b676-4047-881b-6c28586dd1ae.xml"
  },
  "issues": []
}