{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 378\nRegels over energiemarkten en energiesystemen (Energiewet)\nNr.\n38\nMOTIE VAN HET LID POSTMA\nVoorgesteld tijdens het Wetgevingsoverleg van\n15 april 2024\nDe Kamer,\ngehoord de beraadslaging,\nconstaterende dat de definitie «kwetsbare afnemer» erg nauw is gedefinieerd;\nconstaterende dat elektriciteit en gas een basisbehoefte is, want het is nodig om je huis te verwarmen, je mobiel op te laden, je wifi werkend te houden, en dus een basisvoorwaarde om mee te doen aan de maatschappij;\nverzoekt de regering deze definitie opnieuw te bezien en de groepen van kwetsbare afnemers breder te definiëren, en deze brede definitie twee weken voor de plenaire behandeling naar de Tweede Kamer te sturen,\nen gaat over tot de orde van de dag.\nPostma.",
  "content_char_count": 812,
  "source": {
    "document_id": "f842e401-03bf-4871-ab24-22c6b1afe5a0",
    "document_nummer": "2024D15256",
    "document_soort": "Motie",
    "publication_id": "60304a42-cc92-4887-9e55-d2ff47b7f69e",
    "publication_content_type": "application/xml",
    "publication_length": 2147,
    "cached": false,
    "binary_path": "bronmateriaal-onbewerkt\\cache\\document_publications\\60304a42-cc92-4887-9e55-d2ff47b7f69e.xml"
  },
  "issues": []
}