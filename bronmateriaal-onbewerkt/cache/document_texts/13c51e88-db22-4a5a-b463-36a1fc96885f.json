{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 502\nToekomstige ontwikkeling van de Nederlandse postsector\nNr.\n206\nGEWIJZIGDE MOTIE VAN DE LEDEN THIJSSEN EN DIJK TER VERVANGING VAN DIE GEDRUKT ONDER NR. 200\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat sinds de privatisering van de postmarkt er een nieuwe cao is opgetuigd met fors mindere arbeidsvoorwaarden dan de originele, pre-privatiserings-cao;\nconstaterende dat PostNL een monopolist op de postmarkt is;\noverwegende dat het aantal poststukken jaarlijks afneemt waardoor er een grote druk is om arbeidskosten te verlagen;\noverwegende dat er grote veranderingen zullen zijn de komende jaren in de post-, pakket- en foldermarkt;\nverzoekt de regering om te garanderen dat de krimp van de postmarkt niet ten koste gaat van de werknemers door in het verdere wetgevingsproces vast te leggen dat aan elke wijziging van de dienstverlening of financiering een bindend met in elk geval de twee grootste vakbonden afgesloten sociaaltoekomstpact als onlosmakelijke voorwaarde is verbonden,\nen gaat over tot de orde van de dag.\nThijssen\nDijk",
  "content_char_count": 1146,
  "source": {
    "document_id": "5106ab8f-c2c1-4142-a4c2-6bd8c4da9f5b",
    "document_nummer": "2025D43063",
    "document_soort": "Motie (gewijzigd/nader)",
    "publication_id": "13c51e88-db22-4a5a-b463-36a1fc96885f",
    "publication_content_type": "application/xml",
    "publication_length": 4979,
    "cached": false,
    "binary_path": "bronmateriaal-onbewerkt\\cache\\document_publications\\13c51e88-db22-4a5a-b463-36a1fc96885f.xml"
  },
  "issues": []
}