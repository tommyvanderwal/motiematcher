{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n32\nMOTIE VAN DE LEDEN TUINMAN EN BOSWIJK\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat de Nederlandse krijgsmacht een inhaalslag heeft te maken op het gebied van militair toekomstbestendig materieel;\noverwegende dat er de afgelopen jaren verschillende stappen zijn gezet in het versnellen van het materieel- en IT-verwervingsproces, zoals Fast Track Procurement, en snelle verwerving voor operationele behoeften op basis van de veiligheidssituatie in Oekra√Øne;\noverwegende de instemming van de regering met de motie-Knops/Van den Bosch (\n34 725 X, nr. 6\n) uit 2017 die de regering verzocht mogelijkheden te onderzoeken om uitzonderingsgronden te verruimen op het verplicht internationaal aanbesteden door het Ministerie van Defensie voor vitale IT en daarbij voorstellen te doen voor aanpassing en/of ruimere interpretatie;\nverzoekt de regering om in lijn van de motie-Knops voorstellen en/of ruimere interpretatie te onderzoeken met betrekking tot internationaal aanbesteden voor militaire projecten met een groot concept development (CD&E) element.\nen gaat over tot de orde van de dag.\nTuinman\nBoswijk",
  "content_char_count": 1349,
  "source": {
    "document_id": "87687c64-d90e-4fc7-ad56-ca53a435d5f6",
    "document_nummer": "2024D03114",
    "document_soort": "Motie",
    "publication_id": "31227f57-ce52-4c9e-b048-0937ef9e038d",
    "publication_content_type": "application/xml",
    "publication_length": 2900,
    "cached": false,
    "binary_path": "bronmateriaal-onbewerkt\\cache\\document_publications\\31227f57-ce52-4c9e-b048-0937ef9e038d.xml"
  },
  "issues": []
}