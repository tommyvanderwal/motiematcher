{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVI\nWijziging van de begrotingsstaten van het Ministerie van Justitie en Veiligheid (VI) voor het jaar 2025 (wijziging samenhangende met de Voorjaarsnota)\nNr.\n30\nMOTIE VAN HET LID EL ABASSI\nVoorgesteld tijdens het wetgevingsoverleg van\n1 juli 2025\nDe Kamer,\ngehoord de beraadslaging,\nconstaterende dat het resterende tekort van 300 miljoen euro bij de politie dreigt te worden opgelost door een forse reductie van het aantal voltijdsbanen;\noverwegende dat dit ten koste gaat van de aanwezigheid van wijkagenten en de capaciteit voor digitale opsporing;\nverzoekt de regering om het volledige structurele tekort van de politieorganisatie te dekken zonder bezuinigingen op personeelscapaciteit, en daartoe alternatieve dekking te vinden buiten de operationele begroting van de politie,\nen gaat over tot de orde van de dag.\nEl Abassi",
  "content_char_count": 906,
  "source": {
    "document_id": "fd0574d4-868e-4939-b871-aa5a6f0d17e9",
    "document_nummer": "2025D31396",
    "document_soort": "Motie",
    "publication_id": "214ba57d-18ef-4deb-8ed7-2ab392c9946d",
    "publication_content_type": "application/xml",
    "publication_length": 4721,
    "cached": false,
    "binary_path": "bronmateriaal-onbewerkt\\cache\\document_publications\\214ba57d-18ef-4deb-8ed7-2ab392c9946d.xml"
  },
  "issues": []
}