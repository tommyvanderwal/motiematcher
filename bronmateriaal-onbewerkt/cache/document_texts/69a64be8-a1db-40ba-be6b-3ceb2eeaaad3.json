{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n688\nMOTIE VAN DE LEDEN VAN DER PLAS EN VEDDER\nVoorgesteld\n19 december 2024\nDe Kamer,\ngehoord de beraadslaging,\noverwegende dat in 2027 voldaan moet worden aan de KRW-doelen, ook voor gewasbeschermingsmiddelen;\noverwegende dat er sprake is van een stagnatie van de daling van de normoverschrijdingen in het oppervlaktewater voor zowel open als gesloten teelten;\noverwegende dat het generieke beleid met generieke maatregelen niet langer effectief is en er dus een andere aanpak nodig is;\noverwegende dat de sleutel tot succes voor het behalen van de KRW-doelen voor gewasbeschermingsmiddelen bij boeren en tuinders ligt;\noverwegende dat individuele ondernemers in de open en gesloten teelten maatregelen willen nemen als duidelijk is wat hun opgave is, zodat ze maatregelen kunnen nemen die passen op het bedrijf en in de teelten, en dat de meest effectieve wijze om dit invulling te geven via een gebiedsgerichte aanpak is;\noverwegende dat het landelijk uitvoeren van de gebiedsgerichte aanpak sturing en regie tussen de partijen vraagt, alsmede voldoende middelen voor de uitvoering van de gebiedsprocessen;\nverzoekt de regering om in samenwerking met het NAJK, de organisatie voor jonge boeren, en de LTO met prioriteit uitvoering te geven aan hun plan van aanpak voor verbetering van de waterkwaliteit,\nen gaat over tot de orde van de dag.\nVan der Plas\nVedder",
  "content_char_count": 1468,
  "source": {
    "document_id": "19d1e599-7437-42a6-a4f3-1acbaf59674f",
    "document_nummer": "2024D51056",
    "document_soort": "Motie",
    "publication_id": "69a64be8-a1db-40ba-be6b-3ceb2eeaaad3",
    "publication_content_type": "application/xml",
    "publication_length": 2955,
    "cached": false,
    "binary_path": "bronmateriaal-onbewerkt\\cache\\document_publications\\69a64be8-a1db-40ba-be6b-3ceb2eeaaad3.xml"
  },
  "issues": []
}