{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 037\nMestbeleid\nNr.\n579\nGEWIJZIGDE MOTIE VAN HET LID VAN DER PLAS TER VERVANGING VAN DIE GEDRUKT ONDER NR. 568\nVoorgesteld\n19 december 2024\nDe Kamer,\ngehoord de beraadslaging,\noverwegende dat het vervangen van stikstof uit kunstmest door stikstof uit dierlijke mest kan bijdragen aan een meer circulaire landbouw en een verruiming van de mestmarkt;\nconstaterende dat het vervangen van 2 kilogram stikstof uit kunstmest door 1 kilogram stikstof uit dierlijke mest een praktische oplossing biedt voor boeren;\noverwegende dat deze praktische oplossing een geheel vrijwillige keuze voor boeren moet zijn, zoals ook een aanvraag voor derogatie vrijwillig is;\noverwegende dat boeren die niet willen kiezen voor deze praktische oplossing niet gekort zullen worden op hun totale stikstofgebruiksruimte;\nverzoekt de regering om deze optie in de gesprekken met de Europese Commissie mee te nemen en te vragen of dit een optie zou kunnen zijn en wat er nodig is om dit mogelijke te maken, en de Kamer hierover te informeren,\nen gaat over tot de orde van de dag.\nVan der Plas",
  "content_char_count": 1136,
  "source": {
    "document_id": "8a629339-ae8d-44f7-a79a-8f096940c412",
    "document_nummer": "2024D51264",
    "document_soort": "Motie (gewijzigd/nader)",
    "publication_id": "1ca4d249-f306-4312-9a6a-36c956bce793",
    "publication_content_type": "application/xml",
    "publication_length": 2509,
    "cached": false,
    "binary_path": "bronmateriaal-onbewerkt\\cache\\document_publications\\1ca4d249-f306-4312-9a6a-36c956bce793.xml"
  },
  "issues": []
}