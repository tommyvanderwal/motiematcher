{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n159\nMOTIE VAN DE LEDEN WESTERVELD EN PIJPELINK\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat kansenongelijkheid tussen leerlingen een complex probleem is met meerdere oorzaken op verschillende niveaus, zoals bijvoorbeeld sociaaleconomische status, een veilige thuissituatie of het hebben van een beperking;\noverwegende dat de versmalling van het begrip kansengelijkheid tot eenvoudigweg het goed beheersen van basisvaardigheden leidt tot een minder effectieve aanpak;\nconstaterende dat het VN-kinderrechtenverdrag benadrukt dat onderwijs gericht dient te zijn op de zo volledig mogelijke ontplooiing van de persoonlijkheid, talenten en geestelijke en lichamelijke vermogens van het kind;\nverzoekt de regering om te erkennen dat kansengelijkheid breder is dan het bevorderen van basisvaardigheden en het beleid te richten op de brede definitie,\nen gaat over tot de orde van de dag.\nWesterveld\nPijpelink",
  "content_char_count": 1143,
  "source": {
    "document_id": "22c00735-2b68-4efc-972c-37bfd97fcb4b",
    "document_nummer": "2025D03263",
    "document_soort": "Motie",
    "publication_id": "23236c9c-9d06-471e-95ad-e38dea54bbc9",
    "publication_content_type": "application/xml",
    "publication_length": 2623,
    "cached": false,
    "binary_path": "bronmateriaal-onbewerkt\\cache\\document_publications\\23236c9c-9d06-471e-95ad-e38dea54bbc9.xml"
  },
  "issues": []
}