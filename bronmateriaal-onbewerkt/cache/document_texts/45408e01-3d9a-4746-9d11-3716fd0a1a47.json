{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n316\nGEWIJZIGDE MOTIE VAN HET LID MARTENS-AMERICA TER VERVANGING VAN DIE GEDRUKT ONDER NR. 301\nVoorgesteld\n28 mei 2024\nDe Kamer,\ngehoord de beraadslaging,\nconstaterende dat de Staatssecretaris voornemens is het stelsel van lokale omroepen te hervormen om zo het lokale medialandschap te versterken,\noverwegende dat lokale en regionale kranten en nieuwswebsites met geschreven nieuws een onmisbaar onderdeel zijn van het lokale medialandschap,\nconstaterende dat lokale omroepen rechtstreeks met deze private media concurreren wanneer zij in de transitie naar online ook geschreven nieuws gaan publiceren,\noverwegende dat een investering in, en hervorming van, lokale omroepen er nooit toe mag leiden dat het totale lokale medialandschap verschraalt,\nvan mening dat voor zowel omroepen, kranten en nieuwswebsites een toekomstbestendige plek nodig is in het lokale medialandschap,\nverzoekt de regering bij hervorming van de lokale omroepen het totale medialandschap te versterken en afbakening van het online takenpakket van lokale omroepen mee te nemen in de gesprekken met zowel omroepen als andere media-aanbieders,\nen gaat over tot de orde van de dag.\nMartens-America",
  "content_char_count": 1270,
  "source": {
    "document_id": "16c11ebb-87aa-4582-b4e9-37eb8521f0b1",
    "document_nummer": "2024D21095",
    "document_soort": "Motie (gewijzigd/nader)",
    "publication_id": "45408e01-3d9a-4746-9d11-3716fd0a1a47",
    "publication_content_type": "application/xml",
    "publication_length": 2664,
    "cached": false,
    "binary_path": "bronmateriaal-onbewerkt\\cache\\document_publications\\45408e01-3d9a-4746-9d11-3716fd0a1a47.xml"
  },
  "issues": []
}