{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 343\nHandhaving milieuwetgeving\nNr.\n412\nMOTIE VAN HET LID GABRIËLS\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat naar aanleiding van het rapport van Van Aartsen «Om de leefomgeving» uit 2021 een interbestuurlijk programma Versterking van het stelsel vergunningverlening, toezicht en handhaving (IBP VTH) is opgestart;\nconstaterende dat een van de aanbevelingen uit het rapport van Van Aartsen is dat de onafhankelijkheid van de omgevingsdiensten gewaarborgd moet zijn;\nconstaterende dat dat bij sommige omgevingsdiensten nog onvoldoende het geval is;\nverzoekt de regering om erop toe te zien dat bij álle omgevingsdiensten de onafhankelijkheid gewaarborgd is en, als dat niet het geval is, in te grijpen,\nen gaat over tot de orde van de dag.\nGabriëls",
  "content_char_count": 859,
  "source": {
    "document_id": "749a6b9c-573c-4a24-9ffc-5f1768b60af8",
    "document_nummer": "2025D04580",
    "document_soort": "Motie",
    "publication_id": "40473acf-5d24-4c96-9f2b-42efa3b13831",
    "publication_content_type": "application/xml",
    "publication_length": 2217,
    "cached": false,
    "binary_path": "bronmateriaal-onbewerkt\\cache\\document_publications\\40473acf-5d24-4c96-9f2b-42efa3b13831.xml"
  },
  "issues": []
}