{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1682\nMOTIE VAN DE LEDEN PODT EN VAN CAMPEN\nVoorgesteld\n14 november 2024\nDe Kamer,\ngehoord de beraadslaging,\noverwegende dat de voedselzekerheid in Europa zelden zo groot is geweest als nu;\noverwegende dat de effecten van klimaatverandering en biodiversiteitsverlies deze voedselzekerheid in gevaar kunnen brengen;\noverwegende dat een verlies aan voedselzekerheid onze strategische onafhankelijkheid verkleint;\nvan mening dat landbouwbeleid gevormd zou moeten worden op basis van de meest recente wetenschappelijke inzichten;\nverzoekt de regering een overzicht op te laten stellen van alle concrete effecten van klimaatverandering en biodiversiteitsverlies op de landbouw en voedselzekerheid;\nverzoekt de regering tevens een scenariostudie te laten uitwerken met oplossingsrichtingen om de Europese en Nederlandse landbouw weerbaar te maken tegen deze effecten,\nen gaat over tot de orde van de dag.\nPodt\nVan Campen",
  "content_char_count": 1026,
  "source": {
    "document_id": "64ca7427-f20a-458b-8854-46167f4bd17f",
    "document_nummer": "2024D44226",
    "document_soort": "Motie",
    "publication_id": "e05c46e8-f53b-4413-8a16-c57fc4286dfe",
    "publication_content_type": "application/xml",
    "publication_length": 2555,
    "cached": false,
    "binary_path": "bronmateriaal-onbewerkt\\cache\\document_publications\\e05c46e8-f53b-4413-8a16-c57fc4286dfe.xml"
  },
  "issues": []
}