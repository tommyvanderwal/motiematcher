{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n24\nMOTIE VAN HET LID DE HOOP C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat de vraag naar openbaar vervoer volgens het KiM-onderzoek verder zal stijgen;\noverwegende dat het van belang is dat vervoerders op tijd hun dienstregeling kunnen opschalen en de benodigde infrastructuur tijdig beschikbaar is;\noverwegende dat provincies en vervoersregio's zich grote zorgen maken over de voorgenomen bezuinigingen op de bijdrage aan de studenten-ov-kaart (SOV-middelen) en dat dit gevolgen kan hebben voor de investeringen in de infrastructuur voor het regionale openbaar vervoer en dat de dienstregelingen hierdoor mogelijk worden afgeschaald;\nverzoekt de regering om in samenspraak met de provincies en de vervoersregio's een impact assessment uit te laten voeren op de impact van de lagere bijdrage aan de SOV-middelen en deze voor de behandeling van de begroting voor 2026 aan de Kamer te doen toekomen,\nen gaat over tot de orde van de dag.\nDe Hoop\nStoffer\nKostiÄ‡\nGrinwis",
  "content_char_count": 1199,
  "source": {
    "document_id": "c0a103fd-bf83-4707-a8a6-20bad653ec13",
    "document_nummer": "2024D46034",
    "document_soort": "Motie",
    "publication_id": "5479ae78-74d8-48bc-9c9c-996758c75a30",
    "publication_content_type": "application/xml",
    "publication_length": 2722,
    "cached": false,
    "binary_path": "bronmateriaal-onbewerkt\\cache\\document_publications\\5479ae78-74d8-48bc-9c9c-996758c75a30.xml"
  },
  "issues": []
}