{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3369\nMOTIE VAN DE LEDEN CEDER EN DIEDRIK VAN DIJK\nVoorgesteld\n13 februari 2025\nDe Kamer,\ngehoord de beraadslaging,\nconstaterende dat frequente overplaatsingen tussen opvanglocaties de continu√Øteit van zorg voor zwangere vrouwen in de asielketen verstoren;\nconstaterende dat het nu voorkomt dat zwangere asielzoekers na 34 weken zwangerschap nog steeds overgeplaatst worden;\noverwegende dat het Erasmus MC in het onderzoek de conclusie trekt dat vrouwen met een vluchtachtergrond vaker complicaties tijdens zwangerschap en bevalling ervaren, mogelijk ten gevolge van slecht georganiseerde geboortezorg;\nverzoekt de regering alles op alles te zetten om de kwaliteit van zorg voor zwangere asielzoekers in de opvangketen op een acceptabel niveau te brengen en te houden,\nen gaat over tot de orde van de dag.\nCeder\nDiederik van Dijk",
  "content_char_count": 930,
  "source": {
    "document_id": "195aed10-1e79-43c5-885c-10d74f9f9350",
    "document_nummer": "2025D06267",
    "document_soort": "Motie",
    "publication_id": "5c98108a-2f52-4ac8-b0b0-af1257ce8257",
    "publication_content_type": "application/xml",
    "publication_length": 2356,
    "cached": false,
    "binary_path": "bronmateriaal-onbewerkt\\cache\\document_publications\\5c98108a-2f52-4ac8-b0b0-af1257ce8257.xml"
  },
  "issues": []
}