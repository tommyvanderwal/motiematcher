{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 697\nGebiedsgerichte economische perspectieven en Regionaal Economisch Beleid\nNr.\n164\nMOTIE VAN DE LEDEN WIJEN-NASS EN VAN NISPEN\nVoorgesteld\n3 april 2025\nDe Kamer,\ngehoord de beraadslaging,\nconstaterende dat carnaval in veel regio's, met name in Noord-Brabant, Limburg en delen van Gelderland en Zeeland, een diepgewortelde culturele traditie is;\noverwegende dat scholen in deze regio's weliswaar de vrijheid hebben om af te wijken van de landelijke adviesdata voor de voorjaarsvakantie, maar dat dit in de praktijk leidt tot onduidelijkheid en organisatorische uitdagingen;\nvan mening dat een betere afstemming tussen de adviesdata voor de voorjaarsvakantie en de carnavalsperiode bijdraagt aan het behoud en de beleving van deze traditie zonder onnodige belasting voor onderwijsinstellingen en gezinnen;\nverzoekt de regering om bij de vaststelling van de adviesdata voor de voorjaarsvakantie structureel rekening te houden met de carnavalsperiode,\nen gaat over tot de orde van de dag.\nWijen-Nass\nVan Nispen",
  "content_char_count": 1082,
  "source": {
    "document_id": "1445a3ab-92b5-4e43-af24-28001fb38ac6",
    "document_nummer": "2025D14592",
    "document_soort": "Motie",
    "publication_id": "a68fd3e4-f9a9-4553-91ea-f2be2d6df22f",
    "publication_content_type": "application/xml",
    "publication_length": 2506,
    "cached": false,
    "binary_path": "bronmateriaal-onbewerkt\\cache\\document_publications\\a68fd3e4-f9a9-4553-91ea-f2be2d6df22f.xml"
  },
  "issues": []
}