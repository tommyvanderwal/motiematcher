{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n27\nMOTIE VAN HET LID NORDKAMP\nVoorgesteld\n14 november 2024\nDe Kamer,\ngehoord de beraadslaging,\nconstaterende dat de Europese munitieproductie achterblijft door onder andere schaarste aan de benodigde grondstoffen;\noverwegende dat de demilitarisatie en recycling van verouderde munitie deze schaarste mogelijk gedeeltelijk kan ondervangen;\noverwegende dat Nederland een waardevolle bijdrage kan leveren aan de Europese munitieketen door in te zetten op de demilitarisatie en recycling van verouderde munitie;\nverzoekt de regering om de mogelijkheden voor het demilitariseren en recyclen van munitie in Nederland nader te onderzoeken, en de Kamer hierover voor het zomerreces van 2025 te informeren,\nen gaat over tot de orde van de dag.\nNordkamp",
  "content_char_count": 919,
  "source": {
    "document_id": "01ab3b42-f2f3-4c4e-9186-804faceda450",
    "document_nummer": "2024D44210",
    "document_soort": "Motie",
    "publication_id": "1ea66af5-b4ad-4026-ae98-2a50466916e9",
    "publication_content_type": "application/xml",
    "publication_length": 2323,
    "cached": false,
    "binary_path": "bronmateriaal-onbewerkt\\cache\\document_publications\\1ea66af5-b4ad-4026-ae98-2a50466916e9.xml"
  },
  "issues": []
}