{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 495\nUitvoering van verordening (EU) 2022/1925 van het Europees parlement en de Raad van 14 september 2022 over betwistbare en eerlijke markten in de digitale sector, en tot wijziging van Richtlijnen (EU) 2019/1937 en (EU) 2020/1828 (Uitvoeringswet digitalemarktenverordening)\nNr.\n7\nMOTIE VAN HET LID SNELLER\nVoorgesteld\n4 september 2024\nDe Kamer,\ngehoord de beraadslaging,\noverwegende dat sommige bedrijven in uiteenlopende sectoren te veel marktmacht hebben, wat kan leiden tot hogere consumentenprijzen, het achterblijven van innovatie en minder kansen voor nieuwe bedrijven;\noverwegende dat marktmacht kan ontstaan door fusies, overnames of natuurlijke groei van bedrijven;\noverwegende dat de meeste kleine fusies en overnames onder de wettelijke omzetdrempels meestal niet tot concurrentieproblemen leiden, maar dat zogenaamde killer acquisitions en het rijgen van kralen – dat is het een voor een overnemen van kleintjes totdat je zelf heel groot bent – wel degelijk leiden tot marktmacht, bijvoorbeeld in de techsector en de farmasector;\nconstaterende dat de ACM aangeeft dat het voorkomen van marktmacht beter is dan genezen en pleit voor een call-inbevoegdheid, waarbij kleine overnames voor een korte periode worden getoetst, zonder daarbij adequate rechtszekerheid voor bedrijven uit het oog te verliezen;\nverzoekt de regering om in de Mededingingswet een dergelijke call-inbevoegdheid voor de ACM voor kleine overnames op te nemen,\nen gaat over tot de orde van de dag.\nSneller",
  "content_char_count": 1561,
  "source": {
    "document_id": "d2b7919b-05d7-4c98-8921-d1a74f923eb2",
    "document_nummer": "2024D31568",
    "document_soort": "Motie",
    "publication_id": "ff2e7ea6-69fc-461b-8e4f-9734f601a429",
    "publication_content_type": "application/xml",
    "publication_length": 2937,
    "cached": false,
    "binary_path": "bronmateriaal-onbewerkt\\cache\\document_publications\\ff2e7ea6-69fc-461b-8e4f-9734f601a429.xml"
  },
  "issues": []
}