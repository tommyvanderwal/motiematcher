{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 264\nWijziging van de Uitvoeringswet Algemene verordening gegevensbescherming en enkele andere wetten in verband met het stroomlijnen en actualiseren van het gegevensbeschermingsrecht (Verzamelwet gegevensbescherming)\nNr.\n17\nMOTIE VAN HET LID EL ABASSI\nVoorgesteld\n15 april 2025\nDe Kamer,\ngehoord de beraadslaging,\nconstaterende dat artikel 40, tweede lid, en artikel 41 van de Uitvoeringswet AVG (UAVG) uitzonderingen formuleren op de bescherming tegen geautomatiseerde besluitvorming en de beperking van privacyrechten;\noverwegende dat deze bepalingen volgens dแบน Autoriteit Persoonsgegevens onvoldoende concreet en voorzienbaar zijn en daardoor niet voldoen aan de eisen van artikel 22 en 23 van de Algemene verordening gegevensbescherming (AVG);\nverzoekt de regering deze bepalingen te herzien en zodanig aan te passen dat zij volledig in overeenstemming zijn met de AVG en passende waarborgen bieden voor de bescherming van fundamentele rechten,\nen gaat over tot de orde van de dag.\nEl Abassi",
  "content_char_count": 1069,
  "source": {
    "document_id": "73e30f40-e5bf-4104-9e5e-70526bcf687a",
    "document_nummer": "2025D17205",
    "document_soort": "Motie",
    "publication_id": "6b9336b1-c9c5-4fde-89a4-4655701ec2b8",
    "publication_content_type": "application/xml",
    "publication_length": 2401,
    "cached": false,
    "binary_path": "bronmateriaal-onbewerkt\\cache\\document_publications\\6b9336b1-c9c5-4fde-89a4-4655701ec2b8.xml"
  },
  "issues": []
}