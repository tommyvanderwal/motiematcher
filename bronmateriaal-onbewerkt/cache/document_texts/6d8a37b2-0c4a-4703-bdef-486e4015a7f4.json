{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n128\nMOTIE VAN HET LID PIJPELINK\nVoorgesteld\n18 april 2024\nDe Kamer,\ngehoord de beraadslaging,\nconstaterende dat de Arbeidsinspectie een rol heeft in het toezicht op werkgevers die een goede werkomgeving moeten creÃ«ren voor hun werknemers en gemeenten toezien op bouwregelgeving;\nvoorts constaterende dat onderwijzend personeel toch te vaak wordt geconfronteerd met een slecht binnenklimaat in schoolgebouwen en ook de leerprestaties van scholieren hieronder lijden;\noverwegende dat het interdepartementaal beleidsonderzoek naar de onderwijshuisvesting heeft vastgesteld dat de beleidscyclus niet gesloten is, doordat er geen monitoring of toezicht bestaat op specifiek onderwijshuisvesting;\nverzoekt de regering om voor de zomer van 2025 een brede verkenning uit te voeren van monitoringsmogelijkheden binnen het stelsel en daarbij de voor- en nadelen inzake de uitvoerbaarheid en administratieve lasten voor diverse betrokken partijen in kaart te brengen,\nen gaat over tot de orde van de dag.\nPijpelink",
  "content_char_count": 1209,
  "source": {
    "document_id": "a17d09ed-26c6-456f-8909-4166e87cb5f2",
    "document_nummer": "2024D15967",
    "document_soort": "Motie",
    "publication_id": "6d8a37b2-0c4a-4703-bdef-486e4015a7f4",
    "publication_content_type": "application/xml",
    "publication_length": 2618,
    "cached": false,
    "binary_path": "bronmateriaal-onbewerkt\\cache\\document_publications\\6d8a37b2-0c4a-4703-bdef-486e4015a7f4.xml"
  },
  "issues": []
}