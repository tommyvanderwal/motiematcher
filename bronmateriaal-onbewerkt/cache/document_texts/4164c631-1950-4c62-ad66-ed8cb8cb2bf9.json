{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n74\nGEWIJZIGDE MOTIE VAN DE LEDEN VAN HIJUM EN BIKKER TER VERVANGING VAN DIE GEDRUKT ONDER NR. 32\nVoorgesteld\n18 september 2025\nDe Kamer,\ngehoord de beraadslaging,\noverwegende dat Nederland de verantwoordelijkheid heeft om met een deel van de\neconomische groei bij te dragen aan het tegengaan van armoede wereldwijd, in het belang van de allerarmsten;\noverwegende dat ontwikkelingssamenwerking bijdraagt aan de ontwikkeling van ontvangende landen, die daarmee partners worden in het tegengaan van irreguliere migratie en in het bevorderen van eerlijke handel met Nederland;\noverwegende dat de aanvullende ODA bezuinigingen van dit kabinet ingaan tegen de zogeheten reguliere systematiek om het budget voor ontwikkelingssamenwerking aan te passen aan de omvang van het BNI en dat deze systematiek vanaf 1975 tot 2024 van kracht is geweest en deze hersteld dient te worden;\noverwegende dat de motie Huizinge-Heringa c.s. (36.600 XVII, M) over structurele herstel koppeling nietis uitgevoerd door het kabinet;\nverzoekt het kabinet de originele systematiek, waarbij het ODA-budget is gekoppeld aan 0,7% van het BNI, voor komend begrotingsjaar 2026 al te herstellen en voor de begrotingsbehandeling een voorstel aan de Kamer voor te leggen.\nen gaat over tot de orde van de dag,\nVan Hijum\nBikker",
  "content_char_count": 1415,
  "source": {
    "document_id": "ad94e891-5677-4775-941a-5f9e2247c878",
    "document_nummer": "2025D40158",
    "document_soort": "Motie (gewijzigd/nader)",
    "publication_id": "4164c631-1950-4c62-ad66-ed8cb8cb2bf9",
    "publication_content_type": "application/xml",
    "publication_length": 5401,
    "cached": false,
    "binary_path": "bronmateriaal-onbewerkt\\cache\\document_publications\\4164c631-1950-4c62-ad66-ed8cb8cb2bf9.xml"
  },
  "issues": []
}