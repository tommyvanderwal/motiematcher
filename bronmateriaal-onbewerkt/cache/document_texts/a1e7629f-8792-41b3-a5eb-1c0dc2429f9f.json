{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2024\nNr.\n61\nMOTIE VAN HET LID WHITE C.S.\nVoorgesteld\n16 mei 2024\nDe Kamer,\ngehoord de beraadslaging,\nconstaterende dat naar aanleiding van het advies van de commissie-Thod√© besloten is om het minimumloon en de onderstand op de BES-eilanden per januari 2024 en per juli 2024 te verhogen;\noverwegende dat het waarborgen van het sociaal minimum essentieel is voor het tegengaan van de armoede en het verbeteren van de welvaart op de eilanden;\noverwegende dat het van groot belang is om goed te monitoren of de stappen die dit jaar gezet worden voldoende zijn om te zorgen dat iedereen op de BES-eilanden op een fatsoenlijk bestaansminimum komt;\nverzoekt de regering om voor de drie afzonderlijke eilanden te monitoren of de stappen die nu gezet zijn voldoende zijn en per eiland te inventariseren welke eventuele verdere stappen noodzakelijk zijn om het bestaansminimum te bereiken en de Kamer hierover voor de begroting Koninkrijksrelaties voor het jaar 2025 te informeren,\nen gaat over tot de orde van de dag.\nWhite\nPaternotte\nCeder\nBruyning",
  "content_char_count": 1222,
  "source": {
    "document_id": "2cd1cfd6-a58e-4395-9ae5-c20dd36c9b1e",
    "document_nummer": "2024D19714",
    "document_soort": "Motie",
    "publication_id": "a1e7629f-8792-41b3-a5eb-1c0dc2429f9f",
    "publication_content_type": "application/xml",
    "publication_length": 2746,
    "cached": false,
    "binary_path": "bronmateriaal-onbewerkt\\cache\\document_publications\\a1e7629f-8792-41b3-a5eb-1c0dc2429f9f.xml"
  },
  "issues": []
}