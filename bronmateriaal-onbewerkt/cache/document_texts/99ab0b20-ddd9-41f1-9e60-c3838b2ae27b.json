{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 625\nWaterbeleid\nNr.\n680\nMOTIE VAN HET LID PETER DE GROOT C.S.\nVoorgesteld\n8 oktober 2024\nDe Kamer,\ngehoord de beraadslaging,\nconstaterende dat jaarlijks 100.000 nieuwe woningen gerealiseerd moeten worden om de grote woningnood aan te pakken, wat een topprioriteit van kabinet en Kamer is;\nconstaterende dat woningbouw in het gedrang kan komen door een te rigide invulling van het goede principe water en bodem sturend;\noverwegende dat Nederland een rijke en innovatieve traditie kent in de omgang met uitdagingen op het gebied van water;\noverwegende dat bij woningbouwplannen «rekening wordt gehouden» met water en bodem, wat meer balans moet brengen in de ruimtelijke-ordeningsafweging van water en bodem sturend;\nverzoekt de regering het Ruimtelijk afwegingskader klimaatadaptieve gebouwde omgeving, de Landelijke maatlat groene en klimaatadaptieve gebouwde omgeving en de Landelijke Strategie en Interbestuurlijke Uitvoeringsagenda 2023–2024, met respect voor de lange termijn, nadrukkelijk te toetsen op te vergaande beperkingen en randvoorwaarden voor woningbouwplannen, om te voorkomen dat het oplossen van de woningbouwopgave onevenredig bemoeilijkt wordt,\nen gaat over tot de orde van de dag.\nPeter de Groot\nGrinwis\nVedder",
  "content_char_count": 1304,
  "source": {
    "document_id": "86861b05-9073-4dd7-9eed-473d0381f424",
    "document_nummer": "2024D37418",
    "document_soort": "Motie",
    "publication_id": "99ab0b20-ddd9-41f1-9e60-c3838b2ae27b",
    "publication_content_type": "application/xml",
    "publication_length": 2776,
    "cached": false,
    "binary_path": "bronmateriaal-onbewerkt\\cache\\document_publications\\99ab0b20-ddd9-41f1-9e60-c3838b2ae27b.xml"
  },
  "issues": []
}