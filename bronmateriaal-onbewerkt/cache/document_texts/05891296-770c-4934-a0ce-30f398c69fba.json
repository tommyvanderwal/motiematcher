{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n160\nMOTIE VAN DE LEDEN DANIËLLE JANSEN EN OMTZIGT\nVoorgesteld\n18 december 2024\nDe Kamer,\ngehoord de beraadslaging,\nvan mening dat de zorg betaalbaar moet zijn en op zorg gericht;\nvan mening dat er zeer terughoudend omgegaan moet worden met private equity die op korte termijn investeert in de zorg;\nverzoekt de regering op korte termijn een expertcommissie in te stellen met (zorg)economen en andere specialisten die antwoord geeft op de volgende vragen:\n•\nwaar er in de zorgsector sprake is van excessieve private winsten via directe of indirecte constructies;\n•\nwelke private constructies wel en niet in het belang zijn van de kwaliteit, betaalbaarheid of continuïteit van de zorg;\n•\nwelke maatregelen mogelijk en wenselijk zijn om excessieve winsten en constructies die niet in het belang van de kwaliteit en betaalbaarheid of continuïteit van zorg zijn, tegen te gaan;\nen binnen een jaar te rapporteren aan de Kamer,\nen gaat over tot de orde van de dag.\nDaniëlle Jansen\nOmtzigt",
  "content_char_count": 1186,
  "source": {
    "document_id": "43f1fe5d-2abc-4e16-a7d2-84e59e049d3e",
    "document_nummer": "2024D50725",
    "document_soort": "Motie",
    "publication_id": "05891296-770c-4934-a0ce-30f398c69fba",
    "publication_content_type": "application/xml",
    "publication_length": 3138,
    "cached": false,
    "binary_path": "bronmateriaal-onbewerkt\\cache\\document_publications\\05891296-770c-4934-a0ce-30f398c69fba.xml"
  },
  "issues": []
}