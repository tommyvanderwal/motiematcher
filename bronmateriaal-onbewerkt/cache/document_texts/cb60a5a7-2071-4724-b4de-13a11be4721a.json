{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n989\nMOTIE VAN HET LID ELLIAN\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat in 2024 tot september 98 telefoons in de penitentiaire inrichtingen gevonden zijn;\nconstaterende dat in de PI Heerhugowaard Zuyder Bos (19), PI Dordrecht (10), PI Rotterdam De Schie (12), PI Veenhuizen Norgerhaven (18), PI Zuid Oost Roermond (11) op maandelijkse basis telefoons worden gevonden;\nconstaterende dat in enkele van deze penitentiaire inrichtingen grote criminelen en/of criminele kopstukken gedetineerd zitten;\nvan mening dat telefoons in penitentiaire inrichtingen ontoelaatbaar zijn en ontoelaatbare veiligheidsrisico's met zich meebrengen omdat zij worden gebruikt voor criminele doeleinden;\nverzoekt de regering om:\n•\nverscherpte controles in te stellen bij de penitentiaire inrichtingen waar de meeste telefoons worden gevonden;\n•\naanvullende maatregelen te nemen teneinde het binnenbrengen van telefoons in penitentiaire inrichtingen tegen te gaan;\n•\nde Kamer over deze verscherpte controles en aanvullende maatregelen uiterlijk in het eerste kwartaal van 2025 te informeren,\nen gaat over tot de orde van de dag.\nEllian",
  "content_char_count": 1255,
  "source": {
    "document_id": "4f2cfc2b-4382-409a-b53e-6a83730b5486",
    "document_nummer": "2024D40177",
    "document_soort": "Motie",
    "publication_id": "cb60a5a7-2071-4724-b4de-13a11be4721a",
    "publication_content_type": "application/xml",
    "publication_length": 3099,
    "cached": false,
    "binary_path": "bronmateriaal-onbewerkt\\cache\\document_publications\\cb60a5a7-2071-4724-b4de-13a11be4721a.xml"
  },
  "issues": []
}