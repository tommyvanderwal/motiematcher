{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n478\nMOTIE VAN HET LID VERMEER\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat netcongestie een belangrijke beperkende factor is bij het behalen van de grote woningbouwopgaven in Nederland en de economische ontwikkeling op bedrijventerreinen ernstig beperkt;\noverwegende dat de ontwikkeling van slimme regionale oplossingen, zoals Smart Energy Hubs-initiatieven, wordt belemmerd;\nverzoekt de regering in gesprek te gaan met netbeheerder TenneT om de provincies de noodzakelijke experimenteerruimte te geven om Smart Energy Hubs tegen netcongestie te kunnen realiseren, en de Kamer uiterlijk 1 juli 2024 te informeren over de voortgang,\nen gaat over tot de orde van de dag.\nVermeer",
  "content_char_count": 840,
  "source": {
    "document_id": "cef6f99e-68fb-4650-b828-80744f4c8687",
    "document_nummer": "2024D07071",
    "document_soort": "Motie",
    "publication_id": "f29e2151-1f0a-4bc9-8252-9b576739e51a",
    "publication_content_type": "application/xml",
    "publication_length": 2172,
    "cached": false,
    "binary_path": "bronmateriaal-onbewerkt\\cache\\document_publications\\f29e2151-1f0a-4bc9-8252-9b576739e51a.xml"
  },
  "issues": []
}