{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 209\nSchoon en zuinig\nNr.\n254\nMOTIE VAN HET LID KOSTIC\nVoorgesteld\n10 april 2024\nDe Kamer,\ngehoord de beraadslaging,\nconstaterende dat een groene, biodiverse stad het welzijn en de gezondheid van mensen en dieren verbetert en bijdraagt aan het opvangen van hittestress en waterberging;\nconstaterende dat de Minister werkt aan een wijziging van het Besluit bouwwerken leefomgeving (Bbl), waarin wordt voorzien in regelgeving voor nestvoorzieningen voor beschermde dieren;\noverwegende dat natuurinclusief bouwen volgens de Rli breder is dan dat;\noverwegende dat de Rli onder andere heeft aanbevolen om in het Bbl vast te leggen dat natuurinclusief inrichten, bouwen en renoveren moet bijdragen aan de minimumvereisten voor de gebiedsspecifieke Basiskwaliteit Natuur;\nverzoekt de regering om deze aanbeveling van de Rli uit te voeren en aan de Kamer te rapporteren op welke manier de regering dit gaat doen,\nen gaat over tot de orde van de dag.\nKostiÄ‡",
  "content_char_count": 1021,
  "source": {
    "document_id": "f333f065-682b-47d8-b26e-7edb3c71e528",
    "document_nummer": "2024D14247",
    "document_soort": "Motie",
    "publication_id": "4e18cfcd-76d6-4cc1-80db-ad5dbe9a1416",
    "publication_content_type": "application/xml",
    "publication_length": 2395,
    "cached": false,
    "binary_path": "bronmateriaal-onbewerkt\\cache\\document_publications\\4e18cfcd-76d6-4cc1-80db-ad5dbe9a1416.xml"
  },
  "issues": []
}