{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n417\nMOTIE VAN HET LID CEDER\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat de mensenrechten van de bevolking in West-Papoea al decennialang worden geschonden door de Indonesische autoriteiten;\nconstaterende dat de EU juist de economische banden met IndonesiÃ« wil aanhalen middels CEPA;\noverwegende dat de EU zich moet inzetten voor het bevorderen van mensenrechten wereldwijd;\nverzoekt de regering om, eventueel na een onafhankelijk onderzoek naar mensenrechtenschendingen in West-Papoea door de Indonesische regering, met gelijkgestemde landen mensenrechtenverbeteringen randvoorwaardelijk te maken voor akkoord gaan met CEPA en daarvoor het draagvlak binnen de EU te vergroten,\nen gaat over tot de orde van de dag.\nCeder",
  "content_char_count": 909,
  "source": {
    "document_id": "ba41056e-6825-4685-b192-5b85599e4540",
    "document_nummer": "2025D42368",
    "document_soort": "Motie",
    "publication_id": "5879517e-a22d-4564-a36d-2e0a2010470f",
    "publication_content_type": "application/xml",
    "publication_length": 4382,
    "cached": false,
    "binary_path": "bronmateriaal-onbewerkt\\cache\\document_publications\\5879517e-a22d-4564-a36d-2e0a2010470f.xml"
  },
  "issues": []
}