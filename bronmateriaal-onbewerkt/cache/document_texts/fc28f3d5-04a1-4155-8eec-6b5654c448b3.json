{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n82\nMOTIE VAN HET LID KISTEMAN\nVoorgesteld\n28 november 2024\nDe Kamer,\ngehoord de beraadslaging,\nconstaterende dat er in het funderend onderwijs in Nederland forse personeelstekorten zijn, waardoor er minder ruimte is voor differentiatie in de klas en er risico bestaat op lesuitval;\nconstaterende dat er om het lerarentekort aan te pakken een zijinstromerstraject is ingericht, dat werkenden uit een ander vakgebied de mogelijkheid biedt om zich in ongeveer twee jaar om te scholen tot leerkracht;\nconstaterende dat er in Nederland veel werkende professionals zijn met interesse of passie voor het onderwijs en het overdragen van hun kennis, maar dat zij hun werk in het bedrijfsleven enerzijds en het lesgeven in het praktijkonderwijs anderzijds nu niet kunnen combineren;\noverwegende dat het vergemakkelijken van het in deeltijd onderwijzen naast een baan de instroom van nieuwe leerkrachten bevordert, maar ook de samenwerking tussen onderwijs en bedrijfsleven versterkt;\nverzoekt de regering te onderzoeken of er een nieuw traject ontwikkeld kan worden, waarbij professionals uit het bedrijfsleven, na het volgen van een opleiding pedagogische vaardigheden en didactiek, de mogelijkheid krijgen om naast hun werk ook een of meerdere dagen praktijklessen te mogen geven,\nen gaat over tot de orde van de dag.\nKisteman",
  "content_char_count": 1524,
  "source": {
    "document_id": "b0b3ca74-3b41-435e-b016-46190270a6a6",
    "document_nummer": "2024D46653",
    "document_soort": "Motie",
    "publication_id": "fc28f3d5-04a1-4155-8eec-6b5654c448b3",
    "publication_content_type": "application/xml",
    "publication_length": 2952,
    "cached": false,
    "binary_path": "bronmateriaal-onbewerkt\\cache\\document_publications\\fc28f3d5-04a1-4155-8eec-6b5654c448b3.xml"
  },
  "issues": []
}