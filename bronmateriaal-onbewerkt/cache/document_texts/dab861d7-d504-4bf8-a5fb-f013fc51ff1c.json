{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n239\nMOTIE VAN HET LID GRINWIS C.S.\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat in een snel veranderende wereld een groot deel van de Nederlandse industrie in zwaar weer terecht is gekomen als gevolg van – naast soms uitdagende marktomstandigheden – hoge energieprijzen en nettarieven, stikstof- en netcongestieproblematiek, nationale koppen en een achterblijvende maatwerkaanpak;\noverwegende dat hiermee de concurrentiepositie van de Nederlandse industrie zowel Europees als mondiaal onder grote druk staat en industriële bedrijven inmiddels noodgedwongen hebben besloten om af te zien van investeringen in Nederland, fabrieken te sluiten of faillissement aan te vragen;\noverwegende dat we daarmee onze industrie én emissies over de grens jagen, wat ten koste gaat van klimaat, economie, werkgelegenheid en strategische autonomie, en ook de toekomst van industriële clusters in de diverse regio's van ons land onder druk zet;\nverzoekt de regering zo snel mogelijk – uiterlijk in het tweede kwartaal – met een samenhangend pakket maatregelen voor de Nederlandse (basis)industrie te komen waarmee de concurrentiepositie van de Nederlandse industrie wordt versterkt, zodanig dat wordt bijgedragen aan groene groei en bloei in plaats van aan bekrompen krimp en verval,\nen gaat over tot de orde van de dag.\nGrinwis\nFlach\nBontenbal",
  "content_char_count": 1459,
  "source": {
    "document_id": "393218b4-5276-47c5-820f-c12c9e2c3d1c",
    "document_nummer": "2025D12182",
    "document_soort": "Motie",
    "publication_id": "dab861d7-d504-4bf8-a5fb-f013fc51ff1c",
    "publication_content_type": "application/xml",
    "publication_length": 2917,
    "cached": false,
    "binary_path": "bronmateriaal-onbewerkt\\cache\\document_publications\\dab861d7-d504-4bf8-a5fb-f013fc51ff1c.xml"
  },
  "issues": []
}