{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 638\nMensenhandel\nNr.\n241\nMOTIE VAN DE LEDEN VELTMAN EN BIKKER\nVoorgesteld\n21 december 2023\nDe Kamer,\ngehoord de beraadslaging,\noverwegende dat signalen van mensenhandel in alle gevallen worden opgepakt en mensenhandel ambtshalve, dus ook zonder aangifte, kan worden opgespoord en vervolgd;\noverwegende dat een aangifte wel een belangrijk aanknopingspunt is voor de politie en dat het wenselijk is dat signalen van mensenhandel de politie snel bereiken;\noverwegende dat in artikel 160 Wetboek van Strafvordering een zelfstandige verplichting is opgenomen tot het doen van een aangifte bij de politie bij onder andere moord, doodslag en terroristische misdrijven;\noverwegende dat mensenhandel een zeer ernstige inbreuk maakt op de lichamelijke en geestelijke integriteit van een persoon en zijn of haar persoonlijke vrijheid ernstig schaadt;\nverzoekt de regering te bevorderen dat in het wetsvoorstel modernisering 273f wordt bewerkstelligd dat het delict mensenhandel wordt opgenomen in artikel 160 van het Wetboek van Strafvordering, zodat eenieder die kennis draagt van dit delict, behoudens slachtoffers en hulpverleners, wettelijk verplicht wordt daarvan aangifte te doen,\nen gaat over tot de orde van de dag.\nVeltman\nBikker",
  "content_char_count": 1301,
  "source": {
    "document_id": "35e1d336-7b1d-49c8-9961-9f1e05395fbf",
    "document_nummer": "2023D51180",
    "document_soort": "Motie",
    "publication_id": "a077c747-08ed-4e9a-a4c3-bb83e0af5271",
    "publication_content_type": "application/xml",
    "publication_length": 2747,
    "cached": false,
    "binary_path": "bronmateriaal-onbewerkt\\cache\\document_publications\\a077c747-08ed-4e9a-a4c3-bb83e0af5271.xml"
  },
  "issues": []
}