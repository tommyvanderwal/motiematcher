{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n54\nMOTIE VAN HET LID VAN BAARLE\nVoorgesteld\n4 december 2024\nDe Kamer,\ngehoord de beraadslaging,\nconstaterende dat de rijksoverheid een organisatie moet zijn voor iedereen en dat daarmee ook Defensie zich ertoe dient in te spannen dat er voor iedereen binnen de gelederen van Defensie plaats is;\noverwegende dat onder andere de ondervertegenwoordiging van vrouwen bij Defensie en bij sommige Defensieonderdelen in het bijzonder laat zien dat er onverminderd werk dient te worden gemaakt van diversiteit, inclusie en representativiteit binnen Defensie;\nverzoekt de regering om de inspanningen gericht op diversiteit en inclusie onverminderd voort te zetten;\nverzoekt de regering tevens om op basis van de uitkomsten van het onderzoek naar de beleving van inclusie te bezien hoe het beleid over diversiteit en inclusie binnen Defensie verder zou kunnen worden verbeterd,\nen gaat over tot de orde van de dag.\nVan Baarle",
  "content_char_count": 1091,
  "source": {
    "document_id": "10f7e509-4855-41f3-ab67-602809d04884",
    "document_nummer": "2024D47883",
    "document_soort": "Motie",
    "publication_id": "8769db69-723a-4f30-9555-66474e819371",
    "publication_content_type": "application/xml",
    "publication_length": 2495,
    "cached": false,
    "binary_path": "bronmateriaal-onbewerkt\\cache\\document_publications\\8769db69-723a-4f30-9555-66474e819371.xml"
  },
  "issues": []
}