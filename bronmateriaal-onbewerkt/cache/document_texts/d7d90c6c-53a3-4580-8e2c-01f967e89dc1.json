{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n62\nMOTIE VAN DE LEDEN VAN NISPEN EN ELLIAN\nVoorgesteld\n19 maart 2025\nDe Kamer,\ngehoord de beraadslaging,\noverwegende dat de mogelijkheid van afspraken tussen OM en verdediging voor de toekomst nadrukkelijk wordt opengelaten;\nconstaterende dat de discussie over dergelijke procesafspraken op een later moment inhoudelijk zal worden gevoerd en aan de Kamer in een wetsvoorstel zal worden voorgelegd;\nvan mening dat het nu reeds van belang is de richting mee te geven dat misdaadgeld in beginsel altijd dient te worden ontnomen omdat misdaad niet mag lonen;\nverzoekt de regering bij de nadere uitwerking van de procesafspraken als uitgangspunt te hanteren dat het niet ontnemen van wederrechtelijk verkregen voordeel geen onderdeel uit kan maken van procesafspraken en dat misdaadgeld in beginsel altijd moet worden afgepakt,\nen gaat over tot de orde van de dag.\nVan Nispen\nEllian",
  "content_char_count": 1043,
  "source": {
    "document_id": "56556c3d-e53a-4e62-a0e7-abd2a6844583",
    "document_nummer": "2025D11862",
    "document_soort": "Motie",
    "publication_id": "d7d90c6c-53a3-4580-8e2c-01f967e89dc1",
    "publication_content_type": "application/xml",
    "publication_length": 2466,
    "cached": false,
    "binary_path": "bronmateriaal-onbewerkt\\cache\\document_publications\\d7d90c6c-53a3-4580-8e2c-01f967e89dc1.xml"
  },
  "issues": []
}