{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nL\nVaststelling van de begrotingsstaat van het Nationaal Groeifonds voor het jaar 2025\nNr.\n14\nMOTIE VAN HET LID SNELLER\nVoorgesteld\n10 april 2025\nDe Kamer,\ngehoord de beraadslaging,\nconstaterende dat uit onderzoek van CE Delft blijkt dat bij de meeste consumptiegoederen de kosten van negatieve externe effecten niet geïnternaliseerd zijn en dus worden afgewenteld op mens, milieu en de (toekomstige) samenleving;\noverwegende dat verborgen kosten een risico zijn voor ons verdienvermogen en het daarom van belang is om te weten hoe hoog deze kosten zijn;\noverwegende dat hiervoor reeds een methode voor «true pricing» is ontwikkeld en toegepast;\nverzoekt de regering om, voortbouwend op deze bestaande methode, te komen tot een uniforme en gestandaardiseerde methodiek voor het berekenen van externe effecten en om bedrijven actief te stimuleren om hiermee te werken,\nen gaat over tot de orde van de dag.\nSneller",
  "content_char_count": 989,
  "source": {
    "document_id": "1e909b16-a540-4a14-b804-de5de4a38f9c",
    "document_nummer": "2025D15996",
    "document_soort": "Motie",
    "publication_id": "8b936db4-7d4d-44df-8d07-72140889c240",
    "publication_content_type": "application/xml",
    "publication_length": 2396,
    "cached": false,
    "binary_path": "bronmateriaal-onbewerkt\\cache\\document_publications\\8b936db4-7d4d-44df-8d07-72140889c240.xml"
  },
  "issues": []
}