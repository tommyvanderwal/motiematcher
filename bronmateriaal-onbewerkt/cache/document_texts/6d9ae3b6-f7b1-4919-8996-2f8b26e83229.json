{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n378\nMOTIE VAN DE LEDEN THIADENS EN CLAASSEN\nVoorgesteld\n9 september 2025\nDe Kamer,\ngehoord de beraadslaging,\nconstaterende dat medicijnen met vosoritide, zoals Voxzogo, kinderen met achondroplasie kunnen helpen bij het groeien, en intensieve en dure operaties kunnen voorkomen,\nconstaterende dat het EMA-goedgekeurde medicijn Voxzogo in andere Europese landen voorhanden is en in Nederland niet;\noverwegende dat ouders in Nederland gebruik moeten kunnen maken van deze medicijnen zonder dat ze zouden moeten verhuizen naar het buitenland;\nroept de regering op om samen met de fabrikant, eventuele toekomstige fabrikanten en de ouderwerkgroep Voxzogo een pilot te starten voor Voxzogo of anders overbruggingsafspraken te maken met andere Europese landen,\nen gaat over tot de orde van de dag.\nThiadens\nClaassen",
  "content_char_count": 910,
  "source": {
    "document_id": "c0592bc2-9e8b-469e-801a-c09c4f070552",
    "document_nummer": "2025D38200",
    "document_soort": "Motie",
    "publication_id": "6d9ae3b6-f7b1-4919-8996-2f8b26e83229",
    "publication_content_type": "application/xml",
    "publication_length": 4521,
    "cached": false,
    "binary_path": "bronmateriaal-onbewerkt\\cache\\document_publications\\6d9ae3b6-f7b1-4919-8996-2f8b26e83229.xml"
  },
  "issues": []
}