{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 766\nWijziging van de Wet milieubeheer en de Wet op de accijns in verband met de implementatie van Richtlijn (EU) 2023/2413 van het Europees parlement en de Raad van 18 oktober 2023 tot wijziging van Richtlijn (EU) 2018/2001, verordening (EU) 2018/1999 en Richtlijn 98/70/EG wat de bevordering van energie uit hernieuwbare bronnen betreft, en tot intrekking van Richtlijn (EU) 2015/652 van de Raad\nNr.\n13\nMOTIE VAN DE LEDEN VAN GRONINGEN EN VELTMAN\nVoorgesteld tijdens het wetgevingsoverleg van\n29 september 2025\nDe Kamer,\ngehoord de beraadslaging,\nconstaterende dat Nederland vanaf 2026 sectorspecifieke CO2-reductieverplichtingen invoert voor het wegvervoer, de zeevaart en de binnenvaart;\nconstaterende dat de binnenvaartsector bijzondere zorgen uit over de beschikbaarheid en betaalbaarheid van duurzame alternatieven, terwijl ook in wegvervoer en zeevaart verschillen met buurlanden tot concurrentienadeel kunnen leiden;\nverzoekt de regering om jaarlijks te evalueren welke verschillen er zijn met buurlanden en wat de gevolgen daarvan zijn voor de concurrentiepositie van het Nederlandse wegvervoer, de zeevaart en in het bijzonder de binnenvaart en havens;\nverzoekt de regering dit te doen in overleg met de verschillende partners uit die sectoren, en de Kamer hierover te informeren,\nen gaat over tot de orde van de dag.\nVan Groningen\nVeltman",
  "content_char_count": 1423,
  "source": {
    "document_id": "cbb1354a-4d90-4bca-a211-0650730b9e97",
    "document_nummer": "2025D42372",
    "document_soort": "Motie",
    "publication_id": "1aca2282-328d-4352-b60c-0311549d6675",
    "publication_content_type": "application/xml",
    "publication_length": 5941,
    "cached": false,
    "binary_path": "bronmateriaal-onbewerkt\\cache\\document_publications\\1aca2282-328d-4352-b60c-0311549d6675.xml"
  },
  "issues": []
}