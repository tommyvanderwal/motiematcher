{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 883\nArbeidsomstandigheden\nNr.\n534\nMOTIE VAN HET LID KOSTIĆ C.S.\nVoorgesteld\n4 september 2025\nDe Kamer,\ngehoord de beraadslaging,\nconstaterende dat Schipholmedewerkers volgens de Arbeidsinspectie al jaren in kankerverwekkende uitstoot werken en deze medewerkers in grote onzekerheid over hun gezondheid verkeren;\nconstaterende dat Schipholmedewerkers samen met onder andere KWF, de gemeente Amsterdam en FNV de Staatssecretaris van SZW vragen om duidelijkheid door het RIVM toxicologisch onderzoek te laten uitvoeren naar de kans op kanker;\nconstaterende dat ook de Schiphol Group de oproep van de Schipholmedewerkers steunt;\nconstaterende dat de staatsecretaris het RIVM heeft gevraagd om te verkennen welke onderzoeken lopen en of deze onderzoeken de vragen die leven beantwoorden, en dat daarvoor op 5 september een bijeenkomst wordt georganiseerd;\nconstaterende dat het RIVM in principe onderzoek kan (laten) uitvoeren naar de kans op kanker door blootstelling aan vliegtuigemissies;\noverwegende dat medewerkers van Schiphol al jaren vragen om zo'n onderzoek en het onwenselijk is om ze nog veel langer in onzekerheid te laten;\nverzoekt de regering om:\n–\nals uit de bijeenkomst van 5 september blijkt dat de lopende onderzoeken onvoldoende zijn om antwoord te geven op de vragen die leven bij werknemers, FNV en maatschappelijke organisaties, het RIVM zo spoedig mogelijk opdracht te geven om een voorstel uit te werken voor een toxicologisch onderzoek naar de kans op kanker bij Schipholmedewerkers door blootstelling aan vliegtuigemissies, waarbij onder andere dosis-responsrelaties tussen kerosine-uitstoot en kanker worden meegenomen;\n–\nde Kamer over de invulling en voortgang actief op de hoogte te houden,\nKostić\nPatijn\nSaris\nVan Kent\nCeder",
  "content_char_count": 1823,
  "source": {
    "document_id": "bda76fa9-bb50-4ca0-908d-1b0965ea4d4e",
    "document_nummer": "2025D37290",
    "document_soort": "Motie",
    "publication_id": "636d4be1-7d87-4ca3-af85-b612c5191049",
    "publication_content_type": "application/xml",
    "publication_length": 6233,
    "cached": false,
    "binary_path": "bronmateriaal-onbewerkt\\cache\\document_publications\\636d4be1-7d87-4ca3-af85-b612c5191049.xml"
  },
  "issues": []
}