{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1614\nMOTIE VAN DE LEDEN PIERIK EN VAN DER PLAS\nVoorgesteld\n30 januari 2024\nDe Kamer,\ngehoord de beraadslaging,\nconstaterende dat er recentelijk in meerdere Europese lidstaten boerenprotesten hebben plaatsgevonden;\nconstaterende dat veel van de zorgen van boeren voortkomen uit besluitvorming in Brussel;\nconstaterende dat de Franse regering heeft toegezegd zich op Europees niveau in te zetten op versoepeling van de regelgeving omtrent het braak laten liggen van landbouwgrond voor natuurherstel;\nconstaterende dat uit een rapport van Wageningen Economic Research blijkt dat mede door Europese besluitvorming de verwachte inkomstenverliezen in de melkveehouderij uitkomen tussen de 18% en 201% en in de akkerbouw tussen de 10% en 63%;\noverwegende dat er nu op Europees niveau een momentum is ontstaan;\nverzoekt de regering om soortgelijke stappen als in Frankrijk te zetten op Europees niveau,\nen gaat over tot de orde van de dag.\nPierik\nVan der Plas",
  "content_char_count": 1064,
  "source": {
    "document_id": "8b6d5cfe-cc5c-4b60-9c93-69bc652ba479",
    "document_nummer": "2024D03281",
    "document_soort": "Motie",
    "publication_id": "21799fbc-1e6d-49d6-a47b-41876ac6c40a",
    "publication_content_type": "application/xml",
    "publication_length": 2544,
    "cached": false,
    "binary_path": "bronmateriaal-onbewerkt\\cache\\document_publications\\21799fbc-1e6d-49d6-a47b-41876ac6c40a.xml"
  },
  "issues": []
}