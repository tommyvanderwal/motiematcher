{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2812\nMOTIE VAN HET LID VAN BAARLE C.S.\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat volgens onderzoek 776 Europese financiële instellingen en bedrijven relaties ter waarde van miljarden euro's hadden met bedrijven die actief zijn in illegale Israëlische nederzettingen;\nvan mening dat het financieel bijdragen aan economische activiteiten in illegaal bezet gebied in de praktijk betekent dat schendingen van het internationaal recht mogelijk gemaakt worden;\noverwegende dat het op welke wijze dan ook bijdragen aan de instandhouding van de illegale bezetting van Palestijns land een duurzame oplossing in de weg staat;\nverzoekt de regering om in Europees verband te bepleiten dat er een effectieve Europese strategie dient te komen om het economisch en financieel bijdragen, op welke wijze dan ook, aan de illegale bezetting van Palestijns land te stoppen,\nen gaat over tot de orde van de dag.\nVan Baarle\nPiri\nDassen\nDobbe\nTeunissen",
  "content_char_count": 1103,
  "source": {
    "document_id": "5020c202-0a3a-494d-8b7f-64b5df9a0b9a",
    "document_nummer": "2024D01499",
    "document_soort": "Motie",
    "publication_id": "a1ac2795-2561-4cb5-961c-510eae075953",
    "publication_content_type": "application/xml",
    "publication_length": 2611,
    "cached": false,
    "binary_path": "bronmateriaal-onbewerkt\\cache\\document_publications\\a1ac2795-2561-4cb5-961c-510eae075953.xml"
  },
  "issues": []
}