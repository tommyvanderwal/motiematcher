{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 577\nWijziging van de Wet hersteloperatie toeslagen en van de Wet aanvullende regelingen hersteloperatie toeslagen, houdende aanpassingen in de hersteloperatie toeslagen van bepaalde termijnen, van de peildatum voor brede ondersteuning voor gedupeerden in het buitenland en van de nabestaandenregeling (Wet aanpassing termijnen en nabestaandenregeling hersteloperatie toeslagen)\nNr.\n13\nMOTIE VAN HET LID STULTIENS C.S.\nVoorgesteld tijdens het Wetgevingsoverleg van\n6 november 2024\nDe Kamer,\ngehoord de beraadslaging,\nconstaterende dat het kabinet voornemens is om de bezwaartermijn voor ouders te verruimen van zes naar zestien weken, maar deze termijn ook strenger te gaan handhaven;\noverwegende dat te laat ingediende bezwaarschriften eerder wel nog gewoon in behandeling werden genomen;\noverwegende dat de Nederlandse orde van advocaten daarom waarschuwt voor een verminderd niveau van rechtsbescherming van ouders;\noverwegende dat het de Belastingdienst zelf vaak nog niet lukt om zich te houden aan alle wettelijke termijnen;\nverzoekt de regering om niet onnodig formalistisch te werk te gaan, zeer coulant en ruimhartig om te gaan met bezwaren die toch buiten de nieuwe termijn van zestien weken worden ingediend en daarbij rekening te houden met het doenvermogen van de ouders,\nen gaat over tot de orde van de dag.\nStultiens\nVijlbrief\nHeite\nDijk\nInge van Dijk",
  "content_char_count": 1439,
  "source": {
    "document_id": "d8493a24-c67e-4d5d-94de-fb523e89cfc1",
    "document_nummer": "2024D42458",
    "document_soort": "Motie",
    "publication_id": "c59694ff-ef8d-4606-9771-47bf9fb2ca07",
    "publication_content_type": "application/xml",
    "publication_length": 2952,
    "cached": false,
    "binary_path": "bronmateriaal-onbewerkt\\cache\\document_publications\\c59694ff-ef8d-4606-9771-47bf9fb2ca07.xml"
  },
  "issues": []
}