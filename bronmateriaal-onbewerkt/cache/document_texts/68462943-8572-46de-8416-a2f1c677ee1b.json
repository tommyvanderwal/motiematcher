{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1389\nMOTIE VAN HET LID BUIJSSE\nVoorgesteld\n2 september 2025\nDe Kamer,\ngehoord de beraadslaging,\nconstaterende dat het aantal rijksambtenaren volgens de Staat van de Uitvoering 2024 tussen 2017 en 2023 sterk groeide van 110.700 naar 147.900 en dat van afname momenteel geen sprake is;\noverwegende dat artificiële intelligentie (AI) kan bijdragen aan een efficiëntere, kleinere overheid met minder ambtenaren, maar dat de AI-infrastructuur nu grotendeels afhankelijk is van niet-Europese bedrijven;\nvan mening dat de overheid bij AI niet dezelfde afhankelijkheid moet creëren als bij cloud;\nverzoekt de regering AI in te zetten voor een kleinere en efficiënte overheid met minder ambtenaren, daarbij zo veel mogelijk te werken met Europese, bij voorkeur Nederlandse bedrijven en infrastructuur, en de Kamer hierover jaarlijks te informeren,\nen gaat over tot de orde van de dag.\nBuijsse",
  "content_char_count": 1010,
  "source": {
    "document_id": "010160e9-b7f7-42d9-9822-5138f330a4b2",
    "document_nummer": "2025D36640",
    "document_soort": "Motie",
    "publication_id": "68462943-8572-46de-8416-a2f1c677ee1b",
    "publication_content_type": "application/xml",
    "publication_length": 4575,
    "cached": false,
    "binary_path": "bronmateriaal-onbewerkt\\cache\\document_publications\\68462943-8572-46de-8416-a2f1c677ee1b.xml"
  },
  "issues": []
}