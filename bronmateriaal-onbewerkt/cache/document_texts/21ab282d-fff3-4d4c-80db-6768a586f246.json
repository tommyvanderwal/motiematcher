{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n474\nMOTIE VAN LID DE KORT\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat te veel startende leraren uitvallen;\nconstaterende dat wetenschappelijk onderzoek laat zien dat goede begeleiding van startende leraren uitval kan voorkomen;\noverwegende dat het programma Samen opleiden en professionaliseren op veel plekken al zorgt voor goede begeleiding van startende leraren, maar dat de verschillen per regio groot zijn;\noverwegende dat er nu geen landelijke richtlijnen zijn over de minimale begeleiding van startende docenten;\nverzoekt de regering met een handreiking te komen waarin staat wat minimaal verwacht mag worden van deelnemende opleidingen en scholen en te onderzoeken of het vastleggen van deze verwachtingen wenselijk is,\nen gaat over tot de orde van de dag.\nDe Kort",
  "content_char_count": 914,
  "source": {
    "document_id": "14bbc775-db8f-4af7-9f3e-e02109c39baf",
    "document_nummer": "2024D11947",
    "document_soort": "Motie",
    "publication_id": "21ab282d-fff3-4d4c-80db-6768a586f246",
    "publication_content_type": "application/xml",
    "publication_length": 2287,
    "cached": false,
    "binary_path": "bronmateriaal-onbewerkt\\cache\\document_publications\\21ab282d-fff3-4d4c-80db-6768a586f246.xml"
  },
  "issues": []
}