{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3170\nMOTIE VAN HET LID KAHRAMAN C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat Israël al jaren te maken heeft met zeven actieve fronten: Iran, Hamas vanuit Gaza, Hezbollah vanuit Libanon, Houthi's vanuit Jemen, milities vanuit Syrië en Irak en vanuit de Westbank;\noverwegende dat wanneer de Iron Dome niet meer functioneert nog meer onschuldige burgers slachtoffer dreigen te worden;\nconstaterende dat op dit moment geen offensieve militaire middelen vanuit Nederland aan Israël worden geleverd;\noverwegende dat de onderdelen die Nederland op dit moment levert, alleen gebruikt worden voor de Iron Dome ter bescherming van de Israëlische bevolking;\nverzoekt de regering om het voor bedrijven mogelijk te houden onderdelen te blijven leveren specifiek voor het functioneren van de Iron Dome,\nen gaat over tot de orde van de dag.\nKahraman\nCeder\nVan der Burg",
  "content_char_count": 1026,
  "source": {
    "document_id": "616d82b7-3d0f-495a-bb21-239623fd321a",
    "document_nummer": "2025D28959",
    "document_soort": "Motie",
    "publication_id": "df8ce67a-d005-4934-9193-40132785571c",
    "publication_content_type": "application/xml",
    "publication_length": 4965,
    "cached": false,
    "binary_path": "bronmateriaal-onbewerkt\\cache\\document_publications\\df8ce67a-d005-4934-9193-40132785571c.xml"
  },
  "issues": []
}