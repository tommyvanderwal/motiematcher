{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 805\nHulpmiddelenbeleid in de gezondheidszorg\nNr.\n182\nGEWIJZIGDE MOTIE VAN DE LEDEN PAULUSMA EN BUSHOFF TER VERVANGING VAN DIE GEDRUKT ONDER NR. 179\nVoorgesteld\n18 juni 2024\nDe Kamer,\ngehoord de beraadslaging,\noverwegende dat er 1,2 miljoen Nederlanders een zeldzame aandoening hebben en zij dubbel pech hebben omdat de diagnose veel tijd vergt en er nauwelijks behandelingen voor zijn;\noverwegende dat de vorige nationale strategie zeldzame aandoeningen heeft bijgedragen aan betere zorg voor mensen met een zeldzame ziekte maar dat deze strategie dateert uit 2014 en ook volgens het kabinet toe is aan actualisatie;\nverzoekt het kabinet om met veldpartijen en patiÃ«ntenvertegenwoordiging een nationaal plan zeldzame aandoeningen op te stellen waarin aandacht is voor tijdige diagnose, stimuleren van netwerkzorg, toegang tot effectieve behandelingen en financiering van en Europese samenwerking bij onderzoek;\nverzoekt het kabinet om dit plan met duidelijke doelstellingen en daaraan gekoppelde tijdspaden voor de zomer van 2025 met de Kamer te delen;\nen gaat over tot de orde van de dag.\nPaulusma\nBushoff",
  "content_char_count": 1180,
  "source": {
    "document_id": "c1b35348-8301-4d74-a67e-a581805f360e",
    "document_nummer": "2024D25000",
    "document_soort": "Motie (gewijzigd/nader)",
    "publication_id": "b7ac62a1-97d2-487a-ac9a-cfb5aeb93fba",
    "publication_content_type": "application/xml",
    "publication_length": 2656,
    "cached": false,
    "binary_path": "bronmateriaal-onbewerkt\\cache\\document_publications\\b7ac62a1-97d2-487a-ac9a-cfb5aeb93fba.xml"
  },
  "issues": []
}