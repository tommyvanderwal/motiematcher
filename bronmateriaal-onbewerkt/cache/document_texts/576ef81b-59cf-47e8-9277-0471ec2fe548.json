{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n84\nMOTIE VAN HET LID BOSWIJK C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat er veel verschillende boa's zijn die een grote rol spelen in de handhaving van de veiligheid;\nconstaterende dat boa's vaak wisselen van werknemer en gemeente, maar dat bij indiensttreding bij een andere gemeente steeds opnieuw de juiste papieren aangevraagd moeten worden;\noverwegende dat die aanvraag soms een halfjaar duurt, maar dit kostbare tijd is waarin de boa niet kan worden ingezet terwijl er al sprake is van capaciteitstekorten;\nverzoekt de regering te onderzoeken hoe een efficiÃ«nte uitwisseling van boa's tussen gemeenten geregeld kan worden, bijvoorbeeld via uitleen, om administratieve rompslomp te voorkomen;\nverzoekt de regering de Kamer hierover uiterlijk medio 2025 te informeren,\nen gaat over tot de orde van de dag.\nBoswijk\nMichon-Derkzen\nMutluer\nVan der Werf",
  "content_char_count": 1089,
  "source": {
    "document_id": "090eedfc-ec99-44a5-a825-cd0be4e82f8b",
    "document_nummer": "2024D45479",
    "document_soort": "Motie",
    "publication_id": "576ef81b-59cf-47e8-9277-0471ec2fe548",
    "publication_content_type": "application/xml",
    "publication_length": 2634,
    "cached": false,
    "binary_path": "bronmateriaal-onbewerkt\\cache\\document_publications\\576ef81b-59cf-47e8-9277-0471ec2fe548.xml"
  },
  "issues": []
}