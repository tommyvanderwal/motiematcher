{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n761\nMOTIE VAN HET LID BIKKER C.S.\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat Nederland wordt overspoeld door cobra's en aanverwante explosieven, die nota bene in Europese landen als Italië worden geproduceerd;\noverwegende dat ook in andere Europese landen, zoals Duitsland, de opvattingen veranderen als gevolg van vuurwerkexcessen;\noverwegende dat eerdere verzoeken van de Kamer tot Europese afspraken, zoals de motie-Mutluer/Michon-Derkzen, helaas nog niet tot tastbare resultaten hebben geleid;\nverzoekt de regering om met een kopgroep van gelijkgestemde landen alles op alles te zetten om te komen tot een Europees verbod op zwaar vuurwerk als cobra's en, zolang dit Europese verbod nog niet gerealiseerd is, ook bilateraal, en desnoods unilateraal, met producerende landen als Italië, Polen en Tsjechië én doorvoerende landen te komen tot afspraken om de productie, doorvoer en invoer van cobra's en soortgelijke explosieven aan banden te leggen,\nen gaat over tot de orde van de dag.\nBikker\nDiederik van Dijk\nBoswijk\nVan Nispen\nMichon-Derkzen\nMutluer\nVan der Werf\nEerdmans\nDassen\nEl Abassi\nKostić\nBruyning",
  "content_char_count": 1261,
  "source": {
    "document_id": "0dd0e38c-297f-4be3-9b18-84432d2ea103",
    "document_nummer": "2025D03219",
    "document_soort": "Motie",
    "publication_id": "bf095d60-1411-4934-a560-0ef18f1f7d13",
    "publication_content_type": "application/xml",
    "publication_length": 2920,
    "cached": false,
    "binary_path": "bronmateriaal-onbewerkt\\cache\\document_publications\\bf095d60-1411-4934-a560-0ef18f1f7d13.xml"
  },
  "issues": []
}