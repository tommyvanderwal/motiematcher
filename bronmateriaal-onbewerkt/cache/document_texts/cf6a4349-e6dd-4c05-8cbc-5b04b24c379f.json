{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1192\nMOTIE VAN HET LID BAUDET\nVoorgesteld\n17 december 2024\nDe Kamer,\ngehoord de beraadslaging,\nconstaterende dat het kabinet sinds 1 januari 2021 een vliegbelasting heft van gemiddeld € 7,845 per persoon per vlucht;\nconstaterende dat het kabinet die belasting sindsdien structureel heeft verhoogd en per 1 januari 2025 € 29,40 per persoon per vlucht zal heffen;\noverwegende dat de Nederlandse vliegbelasting bijna twee keer zo hoog is als in Duitsland, drie keer zo hoog is als in België en zes keer zo hoog is als in Frankrijk;\noverwegende dat dit verschil onze concurrentiepositie ten opzichte van onze buurlanden ernstig benadeelt;\nverzoekt de regering de hoogte van de vliegbelasting terug te draaien naar het niveau van 2021,\nen gaat over tot de orde van de dag.\nBaudet",
  "content_char_count": 873,
  "source": {
    "document_id": "018939b5-b12f-469e-9b7c-636b19f82806",
    "document_nummer": "2024D50582",
    "document_soort": "Motie",
    "publication_id": "cf6a4349-e6dd-4c05-8cbc-5b04b24c379f",
    "publication_content_type": "application/xml",
    "publication_length": 2256,
    "cached": false,
    "binary_path": "bronmateriaal-onbewerkt\\cache\\document_publications\\cf6a4349-e6dd-4c05-8cbc-5b04b24c379f.xml"
  },
  "issues": []
}