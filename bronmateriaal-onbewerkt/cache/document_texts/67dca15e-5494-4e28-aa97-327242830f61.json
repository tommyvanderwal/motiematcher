{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 594\nBurgerinitiatief «Nicotinee'\nNr.\n15\nGEWIJZIGDE MOTIE VAN DE LEDEN DANIËLLE JANSEN EN KRUL TER VERVANGING VAN DIE GEDRUKT ONDER NR. 2\nVoorgesteld\n17 december 2024\nDe Kamer,\ngehoord de beraadslaging,\nconstaterende dat verhogen van de wettelijke verkoopleeftijd naar 21 jaar bewezen effectief is in het beperken van de toegankelijkheid van nicotineproducten onder jongeren,\nconstaterende dat het grootste effect van een leeftijdsverhoging wordt verwacht bij adolescenten van 15–17 jaar, omdat zij minder vaak vrienden of kennissen boven de 21 jaar hebben, juist in de leeftijd waarin de meeste jongeren beginnen met roken,\nconstaterende dat in de Verenigde Staten na de verhoging van de verkoopleeftijd van 18 naar 21 jaar de kans op roken in deze leeftijdsgroep met 39% af is genomen,\nconstaterende dat uit wetenschappelijk onderzoek blijkt dat hoe later jongeren beginnen met roken, hoe kleiner de kans dat zij verslaafd raken en de bijbehorende gezondheidsrisico’s ondervinden,\nverzoekt de regering onderzoek te doen naar een een voorstel waarin de leeftijdsgrens voor de verkoop van nicotineproducten vanaf 2028 stapsgewijs wordt verhoogd, met een jaarlijkse verhoging van één jaar, totdat de grens van 21 jaar is bereikt, en de Kamer hierover in april 2025 te informeren,\nen gaat over tot de orde van de dag.\nDaniëlle Jansen\nKrul",
  "content_char_count": 1409,
  "source": {
    "document_id": "176ee279-9262-4c7e-959d-1f478fb5141d",
    "document_nummer": "2024D50044",
    "document_soort": "Motie (gewijzigd/nader)",
    "publication_id": "67dca15e-5494-4e28-aa97-327242830f61",
    "publication_content_type": "application/xml",
    "publication_length": 2862,
    "cached": false,
    "binary_path": "bronmateriaal-onbewerkt\\cache\\document_publications\\67dca15e-5494-4e28-aa97-327242830f61.xml"
  },
  "issues": []
}