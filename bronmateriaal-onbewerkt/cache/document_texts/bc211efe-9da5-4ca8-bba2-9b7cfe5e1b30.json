{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 239\nStimulering duurzame energieproductie\nNr.\n419\nGEWIJZIGDE MOTIE VAN HET LID FLACH C.S. TER VERVANGING VAN DIE GEDRUKT ONDER NR. 414\nVoorgesteld\n4 maart 2025\nDe Kamer,\ngehoord de beraadslaging,\nconstaterende dat de regering voornemens is ammoniakproductie slechts gedeeltelijk vrij te stellen van de REDIII-verplichting voor gebruik van groene waterstof;\noverwegende dat zeker voor ammoniakproductie deze REDIII-verplichting voor grote problemen zorgt, ook bij een gedeeltelijke vrijstelling;\noverwegende dat de Europese richtlijn ruimte biedt voor een algehele vrijstelling voor ammoniakproductie als de verduurzaming op andere wijze geborgd wordt, bijvoorbeeld door inzet van blauwe waterstof;\nverzoekt de regering ammoniakproductie vrij te stellen van verplichte inzet van groene waterstof,\nen gaat over tot de orde van de dag.\nFlach\nErkens\nGrinwis\nBontenbal",
  "content_char_count": 937,
  "source": {
    "document_id": "43ffaabb-4fa5-475b-86da-31c95ca30947",
    "document_nummer": "2025D08007",
    "document_soort": "Motie (gewijzigd/nader)",
    "publication_id": "bc211efe-9da5-4ca8-bba2-9b7cfe5e1b30",
    "publication_content_type": "application/xml",
    "publication_length": 2408,
    "cached": false,
    "binary_path": "bronmateriaal-onbewerkt\\cache\\document_publications\\bc211efe-9da5-4ca8-bba2-9b7cfe5e1b30.xml"
  },
  "issues": []
}