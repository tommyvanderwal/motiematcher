{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 488\nWijziging van de Wet minimumloon en minimumvakantiebijslag in verband met een bijzondere verhoging van het wettelijk minimumloon met 1,2 procentpunt met ingang van 1 juli 2024 (Wet verhoging minimumloon 2024)\nNr.\n8\nMOTIE VAN HET LID FLACH\nVoorgesteld\n14 maart 2024\nDe Kamer,\ngehoord de beraadslaging,\nconstaterende dat sprake is van verschillende opeenvolgende bijzondere verhogingen van het minimumloon in 2023 en 2024;\noverwegende dat zicht op de gevolgen hiervan ten aanzien van werknemers en werkgevers noodzakelijk is;\nverzoekt de regering een jaar na inwerkingtreding van de Wet invoering minimumuurloon en een jaar na inwerkingtreding van voorliggend wetsvoorstel een invoeringstoets uit te voeren, waarin ingegaan wordt op de effectiviteit en de gevolgen voor werknemers en mkb-werkgevers van deze wetsvoorstellen, en de Kamer over de uitkomsten hiervan te informeren,\nen gaat over tot de orde van de dag.\nFlach",
  "content_char_count": 997,
  "source": {
    "document_id": "948ad330-7b3c-4c3a-a7f0-2e89a63d33ea",
    "document_nummer": "2024D10024",
    "document_soort": "Motie",
    "publication_id": "186331cd-8817-46eb-9c25-231ab9940934",
    "publication_content_type": "application/xml",
    "publication_length": 2328,
    "cached": false,
    "binary_path": "bronmateriaal-onbewerkt\\cache\\document_publications\\186331cd-8817-46eb-9c25-231ab9940934.xml"
  },
  "issues": []
}