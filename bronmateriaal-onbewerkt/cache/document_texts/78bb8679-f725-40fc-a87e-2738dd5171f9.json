{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n527\nMOTIE VAN HET LID CEDER C.S.\nVoorgesteld\n16 mei 2024\nDe Kamer,\ngehoord de beraadslaging,\noverwegende dat het Israëlische leger zich voorbereidt op een inval in Rafah,\noverwegende dat er naast de inwoners honderdduizenden ontheemden in Rafah zijn en het zeer waarschijnlijk is dat er een groot aantal burgerslachtoffers zal vallen bij een grootscheepse aanval;\noverwegende dat Israël volgens de Amerikaanse regering geen plan heeft gemaakt om bewoners en ontheemden in Rafah te beschermen en op te vangen;\noverwegende dat, daar waar Hamas geen verantwoordelijkheid neemt voor de veiligheid van Palestijnse burgers, we dit wel mogen verwachten van de Israëlische regering;\nverzoekt de regering in bilateraal en Europees verband er bij de Israëlische regering op aan te dringen het maximale te doen voor de veiligheid van burgers en ontheemden in Rafah,\nen gaat over tot de orde van de dag.\nCeder\nBrekelmans\nVeldkamp",
  "content_char_count": 1032,
  "source": {
    "document_id": "23bb36e9-5517-41e4-b70f-901a08ef937a",
    "document_nummer": "2024D19785",
    "document_soort": "Motie",
    "publication_id": "78bb8679-f725-40fc-a87e-2738dd5171f9",
    "publication_content_type": "application/xml",
    "publication_length": 2504,
    "cached": false,
    "binary_path": "bronmateriaal-onbewerkt\\cache\\document_publications\\78bb8679-f725-40fc-a87e-2738dd5171f9.xml"
  },
  "issues": []
}