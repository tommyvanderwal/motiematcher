{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n29\nMOTIE VAN DE LEDEN CEDER EN BRUYNING\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat uit onderzoek van de Universiteit Leiden blijkt dat de terugkeer van kinderen na uithuisplaatsing vaak niet wordt nagestreefd of getoetst, terwijl internationale kinderrechten dit juist vereisen;\noverwegende dat er sprake is van structurele rechtsongelijkheid wanneer terugkeer geen uitgangspunt is en toetsing ontbreekt;\nverzoekt de regering:\n–\nwettelijk te verankeren dat terugplaatsing naar huis het uitgangspunt is bij uithuisplaatsingen, tenzij zwaarwegende redenen dat uitsluiten;\n–\nverplichte en periodieke onafhankelijke toetsing in te voeren op het perspectief van terugkeer;\n–\njongeren, ouders en ervaringsdeskundigen te betrekken bij de ontwikkeling van dit toetsingskader en bij evaluatie van de praktijk,\nen gaat over tot de orde van de dag.\nCeder\nBruyning",
  "content_char_count": 979,
  "source": {
    "document_id": "2f823dd0-d517-4f51-b12f-54e0d0ea86bd",
    "document_nummer": "2025D32264",
    "document_soort": "Motie",
    "publication_id": "76a20a4a-daed-446b-b306-6017654ba07e",
    "publication_content_type": "application/xml",
    "publication_length": 5344,
    "cached": false,
    "binary_path": "bronmateriaal-onbewerkt\\cache\\document_publications\\76a20a4a-daed-446b-b306-6017654ba07e.xml"
  },
  "issues": []
}