{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n902\nMOTIE VAN HET LID CEDER\nVoorgesteld\n9 oktober 2024\nDe Kamer,\ngehoord de beraadslaging,\noverwegende dat een groot deel van de huidige asielopvangcapaciteit gaat naar statushouders en doorstroom bevorderlijk zou zijn voor het aantal opvangplaatsen;\nconstaterende dat de Minister doorstroomlocaties in gemeenten wil inzetten om statushouders (tijdelijk) te huisvesten, in afwachting van een definitieve woning, en zo de asielketen te ontlasten;\noverwegende dat de Kamer zich meermaals heeft uitgesproken voor de inzet op kleinschaligheid vanwege de vele voordelen, bijvoorbeeld op het gebied van integratie, zowel ten behoeve van de omgeving als de statushouders;\nverzoekt de regering om in de verdere gesprekken met gemeenten over doorstroomlocaties in te zetten op kleinschalige doorstroomlocaties, bij de JBZ-Raad haar collega-ministers te vragen naar best practices op dit specifieke onderdeel en dit ook in de gesprekken te betrekken,\nen gaat over tot de orde van de dag.\nCeder",
  "content_char_count": 1074,
  "source": {
    "document_id": "5777d091-9df3-4e62-a065-1228282c0b32",
    "document_nummer": "2024D37711",
    "document_soort": "Motie",
    "publication_id": "af387dcc-c2ef-4b59-b242-752be239c23d",
    "publication_content_type": "application/xml",
    "publication_length": 2426,
    "cached": false,
    "binary_path": "bronmateriaal-onbewerkt\\cache\\document_publications\\af387dcc-c2ef-4b59-b242-752be239c23d.xml"
  },
  "issues": []
}