{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 463\nWijziging van het Wetboek van Strafrecht en het Wetboek van Strafvordering en enige andere wetten in verband met verdere versterking van de strafrechtelijke aanpak van ondermijnende criminaliteit (versterking strafrechtelijke aanpak ondermijnende criminaliteit II)\nNr.\n22\nMOTIE VAN HET LID DIEDERIK VAN DIJK EN MICHON-DERKZEN\nVoorgesteld\n24 september 2025\nDe Kamer,\ngehoord de beraadslaging,\nconstaterende dat het wetsvoorstel Versterking strafrechtelijke aanpak ondermijnende criminaliteit II (\n36 463\n) regelt dat de kosten voor vernietiging van voorwerpen die in beslag zijn genomen door opsporingsdiensten en OM worden verhaald op degene die daarvoor veroordeeld wordt;\noverwegende dat de saneringskosten voor drugsdumpingen in de buurt van drugslabs op dit moment niet verhaald worden op de dader, maar dat deze kosten ten laste komen van de provincie;\nvan mening dat de samenleving niet opgezadeld moet worden met deze kosten, die per dumping kunnen oplopen tot tienduizenden euro's, maar dat daders deze kosten rechtstreeks moeten vergoeden middels een schadevergoeding, zonder dat hiervoor een civiele zaak gestart dient te worden;\nverzoekt de regering met een voorstel te komen om bij ieder gevonden drugslab te inventariseren hoeveel drugs er zijn geproduceerd en hoeveel drugsafval dat heeft opgeleverd en de daders middels schadevergoeding op te laten draaien voor de saneringskosten,\nen gaat over tot de orde van de dag.\nDiederik van Dijk\nMichon-Derkzen",
  "content_char_count": 1544,
  "source": {
    "document_id": "8a736422-2845-400f-84e7-37a9ffaa034a",
    "document_nummer": "2025D41410",
    "document_soort": "Motie",
    "publication_id": "553479eb-9dd4-4e93-bc70-8c7bcd498bf0",
    "publication_content_type": "application/xml",
    "publication_length": 5785,
    "cached": false,
    "binary_path": "bronmateriaal-onbewerkt\\cache\\document_publications\\553479eb-9dd4-4e93-bc70-8c7bcd498bf0.xml"
  },
  "issues": []
}