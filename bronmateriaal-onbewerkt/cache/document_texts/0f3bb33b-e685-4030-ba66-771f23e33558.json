{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n476\nMOTIE VAN DE LEDEN THIJSSEN EN DE HOOP\nVoorgesteld\n6 november 2024\nDe Kamer,\ngehoord de beraadslaging,\nconstaterende dat diverse aanbieders van laadinfrastructuur naast een prijs voor het stroomverbruik een extra tarief per tijdseenheid zijn gaan rekenen;\nconstaterende dat steeds vaker elektrische auto's langer aan de laadpaal moeten staan omdat ze vanwege beperkte netcapaciteit langzamer of uitgesteld laden;\noverwegende dat parkeren bij een laadplek zonder te laden meestal verboden is, maar andere parkeerplekken vaak niet beschikbaar zijn;\noverwegende dat het onwenselijk is dat elektrische rijders hierdoor buiten hun schuld om met hoge extra kosten worden geconfronteerd;\noverwegende dat deze onduidelijkheid de transitie naar elektrisch rijden belemmert;\nverzoekt de regering de mogelijkheden te onderzoeken hoe de zogenaamde kleeftarieven te stoppen, de transparantie over tarieven te verbeteren en de Kamer hierover te informeren voor het volgende commissiedebat Duurzaam vervoer,\nen gaat over tot de orde van de dag.\nThijssen\nDe Hoop",
  "content_char_count": 1150,
  "source": {
    "document_id": "d0e2f6dc-3e41-4576-9e1a-eea64eb20653",
    "document_nummer": "2024D42494",
    "document_soort": "Motie",
    "publication_id": "0f3bb33b-e685-4030-ba66-771f23e33558",
    "publication_content_type": "application/xml",
    "publication_length": 2667,
    "cached": false,
    "binary_path": "bronmateriaal-onbewerkt\\cache\\document_publications\\0f3bb33b-e685-4030-ba66-771f23e33558.xml"
  },
  "issues": []
}