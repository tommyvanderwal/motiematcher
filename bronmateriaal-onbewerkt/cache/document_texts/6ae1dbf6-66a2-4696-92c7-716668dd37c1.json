{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n660\nMOTIE VAN HET LID TEUNISSEN\nVoorgesteld\n14 mei 2025\nDe Kamer,\ngehoord de beraadslaging,\noverwegende dat jaarlijks in Nederland en Europa tientallen miljarden euro's aan fossiele subsidies worden verstrekt, die het gebruik van fossiele brandstoffen goedkoper maken en daarmee duurzame innovatie belemmeren, eerlijke concurrentie verstoren en de klimaatdoelen ondermijnen;\noverwegende dat het afbouwen van fossiele subsidies een significante bijdrage kan leveren aan de transitie naar een schone, circulaire economie en kansen biedt voor innovatieve en duurzame bedrijvigheid;\noverwegende dat inzicht in de omvang, aard en effecten van fossiele subsidies per lidstaat en op EU-niveau onmisbaar is voor een effectief en toekomstgericht industriebeleid;\nverzoekt de regering om in Europees verband in kaart te brengen in hoeverre fossiele steunmaatregelen de transitie naar een schone, circulaire economie afremmen,\nen gaat over tot de orde van de dag.\nTeunissen",
  "content_char_count": 1080,
  "source": {
    "document_id": "f150569c-5840-4e0d-8172-81eb3961789c",
    "document_nummer": "2025D21452",
    "document_soort": "Motie",
    "publication_id": "6ae1dbf6-66a2-4696-92c7-716668dd37c1",
    "publication_content_type": "application/xml",
    "publication_length": 4794,
    "cached": false,
    "binary_path": "bronmateriaal-onbewerkt\\cache\\document_publications\\6ae1dbf6-66a2-4696-92c7-716668dd37c1.xml"
  },
  "issues": []
}