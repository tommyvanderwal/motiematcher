{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 614\nInitiatiefnota van de leden Beckerman en Westerveld over dakloosheid\nNr.\n6\nMOTIE VAN DE LEDEN DOBBE EN DE HOOP\nVoorgesteld tijdens het notaoverleg\n22 september 2025\nDe Kamer,\ngehoord de beraadslaging,\nconstaterende dat bijna 190.000 woningen leegstaan terwijl de woningnood groot is en steeds meer mensen dakloos raken;\nconstaterende dat er maar liefst 16 miljoen vierkante meter aan leegstaande kantoren en andere gebouwen verspreid over 226.000 panden beschikbaar gemaakt kan worden als woonruimte;\noverwegende dat langdurige leegstand onfatsoenlijk is in tijden van woningnood;\noverwegende dat de snelste manier om het aantal woningen uit te breiden de inzet van bestaande leegstaande gebouwen is;\nverzoekt de regering samen met gemeenten een plan uit te werken om ten minste 10.000 extra woonplekken te realiseren in leegstaande panden voor de huisvesting van daklozen,\nen gaat over tot de orde van de dag.\nDobbe\nDe Hoop",
  "content_char_count": 1002,
  "source": {
    "document_id": "4277762d-be95-4d57-a6f6-87f37d2bdbbc",
    "document_nummer": "2025D40745",
    "document_soort": "Motie",
    "publication_id": "8d90f2c2-ed07-418e-b10f-f17673aacffa",
    "publication_content_type": "application/xml",
    "publication_length": 4825,
    "cached": false,
    "binary_path": "bronmateriaal-onbewerkt\\cache\\document_publications\\8d90f2c2-ed07-418e-b10f-f17673aacffa.xml"
  },
  "issues": []
}