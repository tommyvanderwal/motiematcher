{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 549\nInvoering van regels met betrekking tot het loopbaanvervolg van bewindspersonen, alsmede een tweetal wijzigingen van de Wet adviescollege rechtspositie politieke ambtsdragers (Wet regels vervolgfuncties bewindspersonen)\nNr.\n28\nMOTIE VAN DE LEDEN SIX DIJKSTRA EN WAVEREN\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat de Wet regels vervolgfuncties bewindspersonen inzet op integriteitsbevordering door middel van onder meer een afkoelperiode, draaideurverbod en lobbyverbod;\noverwegende dat de handhaving van deze normen nu grotendeels steunt op transparantie en het zogenaamde naming-and-shaming-principe;\nconstaterende dat onder andere GRECO herhaaldelijk het belang heeft benadrukt van duidelijke, afdwingbare en handhaafbare integriteitsnormen voor (gewezen) politieke ambtsdragers;\nverzoekt de regering de mogelijkheid te onderzoeken om in aanvulling op de Wet regels vervolgfuncties bewindspersonen een boetebepaling of andere juridische of bestuurlijke sanctiemechanismen op te nemen bij overtreding van de integriteitsregels;\nverzoekt de regering voorts om de uitkomsten van dit onderzoek te betrekken bij de in de wet voorziene evaluatie,\nen gaat over tot de orde van de dag.\nSix Dijkstra\nVan Waveren",
  "content_char_count": 1318,
  "source": {
    "document_id": "ff69bc10-a967-436d-be18-ae17da0e86df",
    "document_nummer": "2025D27394",
    "document_soort": "Motie",
    "publication_id": "87ad5eb3-39cd-45e3-9a3d-ca9440eae471",
    "publication_content_type": "application/xml",
    "publication_length": 5522,
    "cached": false,
    "binary_path": "bronmateriaal-onbewerkt\\cache\\document_publications\\87ad5eb3-39cd-45e3-9a3d-ca9440eae471.xml"
  },
  "issues": []
}