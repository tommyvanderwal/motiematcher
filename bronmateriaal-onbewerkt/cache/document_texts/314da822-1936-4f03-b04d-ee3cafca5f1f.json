{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 239\nStimulering duurzame energieproductie\nNr.\n410\nMOTIE VAN HET LID POSTMA\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat de regering werkt aan een wetsvoorstel dat bijmenging van groen gas verplicht stelt;\nconstaterende dat groen gas duurder is dan aardgas;\noverwegende dat de energierekening van huishoudens reeds hoog is en nog hoger zal worden indien het aandeel groen gas in de toekomst rechtstreeks aan huishoudens zou worden doorberekend;\nverzoekt de regering om er zorg voor te dragen dat de kosten van een verplicht aandeel groen gas voor huishoudens draagbaar zijn,\nen gaat over tot de orde van de dag.\nPostma",
  "content_char_count": 728,
  "source": {
    "document_id": "3c5b7894-cc75-4257-98c7-e3e972d123f7",
    "document_nummer": "2025D05028",
    "document_soort": "Motie",
    "publication_id": "314da822-1936-4f03-b04d-ee3cafca5f1f",
    "publication_content_type": "application/xml",
    "publication_length": 2081,
    "cached": false,
    "binary_path": "bronmateriaal-onbewerkt\\cache\\document_publications\\314da822-1936-4f03-b04d-ee3cafca5f1f.xml"
  },
  "issues": []
}