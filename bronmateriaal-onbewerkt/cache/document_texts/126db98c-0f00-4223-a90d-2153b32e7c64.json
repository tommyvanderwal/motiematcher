{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n397\nGEWIJZIGDE MOTIE VAN DE LEDEN CEDER EN STOFFER TER VERVANGING VAN DIE GEDRUKT ONDER NR. 392\nVoorgesteld\n25 juni 2024\nDe Kamer,\ngehoord de beraadslaging,\noverwegende dat voornamelijk christenen het slachtoffer zijn van het dodelijke geweld in Nigeria door het optreden van groeperingen als Boko Haram, Islamitische Staat in West-Afrika en Fulani «herders»,\noverwegende dat christenen vaak geen effectieve bescherming van de Nigeriaanse overheid kunnen verwachten,\nverzoekt de regering het Nederlandse lidmaatschap van de VN-Mensenrechtenraad aan te wenden om het geweld tegen christenen en andere religieuze groepen in Nigeria op de agenda van de Mensenrechtenraad te zetten en dit onderwerp onderdeel te maken van de Universal Periodic Review van Nigeria,\nen gaat over tot de orde van de dag.\nCeder\nStoffer",
  "content_char_count": 932,
  "source": {
    "document_id": "a0b292b1-3add-4631-a0d4-62d18242d8ed",
    "document_nummer": "2024D26566",
    "document_soort": "Motie (gewijzigd/nader)",
    "publication_id": "126db98c-0f00-4223-a90d-2153b32e7c64",
    "publication_content_type": "application/xml",
    "publication_length": 2337,
    "cached": false,
    "binary_path": "bronmateriaal-onbewerkt\\cache\\document_publications\\126db98c-0f00-4223-a90d-2153b32e7c64.xml"
  },
  "issues": []
}