{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1496\nGEWIJZIGDE MOTIE VAN DE LEDEN VIJLBRIEF EN PODT TER VERVANGING VAN DIE GEDRUKT ONDER NR. 1494\nVoorgesteld\n15 april 2025\nDe Kamer,\ngehoord de beraadslaging,\nconstaterende dat jonge boeren het financieel gezien het relatief vaak lastig hebben;\nconstaterende dat deze jonge boeren tegelijkertijd met grote opgaven geconfronteerd worden, bijvoorbeeld op het gebied van verduurzaming en het toekomstbestendig maken van hun boerderij;\nvan mening dat deze jonge boeren cruciaal zijn voor een sterke en toekomstbestendige landbouw in Nederland;\nconstaterende dat uit de evaluatie van de landbouwvrijstelling blijkt dat er zeer waarschijnlijk andere vormgevingen van een regeling voor boeren mogelijk is die hen beter helpt;\nverzoekt de regering om budgetneutrale alternatieve regelingen voor landbouwvrijstelling uit te werken die jonge boeren op een doeltreffende en efficiÃ«nte manier ondersteunen bij het verduurzamen en toekomstbestendig maken van hun boerderij, en daarbij rekening te houden met de adviezen van de Algemene Rekenkamer en SEO ten aanzien van de wenselijkheid van een overgangsregeling;\nverzoekt de regering om de Kamer hierover voor Belastingplan 2026 te informeren,\nen gaat over tot de orde van de dag.\nVijlbrief\nPodt",
  "content_char_count": 1333,
  "source": {
    "document_id": "bd40907e-b762-4c64-a09f-f166656e45f2",
    "document_nummer": "2025D16962",
    "document_soort": "Motie (gewijzigd/nader)",
    "publication_id": "01a41a93-3b67-420c-aa82-b1a3db96e657",
    "publication_content_type": "application/xml",
    "publication_length": 2801,
    "cached": false,
    "binary_path": "bronmateriaal-onbewerkt\\cache\\document_publications\\01a41a93-3b67-420c-aa82-b1a3db96e657.xml"
  },
  "issues": []
}