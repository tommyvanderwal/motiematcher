{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n685\nMOTIE VAN DE LEDEN POSTMA EN IDSINGA\nVoorgesteld\n10 april 2025\nDe Kamer,\ngehoord de beraadslaging,\nconstaterende dat het Nederlands Comité voor Ondernemerschap heeft vastgesteld dat er een potentieel van 65 miljard euro aan extra toegevoegde waarde binnen het mkb gerealiseerd kan worden door verhoging van de arbeidsproductiviteit;\noverwegende dat het comité hierbij vier programmalijnen heeft benoemd als noodzakelijke doorbraken: innovatie, digitalisering, vaardighedenontwikkeling en marktdynamiek;\noverwegende dat er momenteel geen samenhangende aanpak bestaat om deze productiviteitsdoorbraak te realiseren;\nverzoekt de regering om bij de uitwerking van de productiviteitsagenda\nexpliciet aandacht te besteden aan de mogelijkheid om in samenwerking met het Nederlands Comité voor Ondernemerschap te komen tot een gestructureerde en toegankelijke aanpak voor productiviteitsverhoging, met aandacht voor verschillen tussen typen mkb-ondernemingen,\nen gaat over tot de orde van de dag.\nPostma\nIdsinga",
  "content_char_count": 1109,
  "source": {
    "document_id": "71000cbc-2be7-4b5a-9dff-b377a60ea5b6",
    "document_nummer": "2025D16040",
    "document_soort": "Motie",
    "publication_id": "1437dc4e-7a8e-4322-9ce0-69c8b13f58a6",
    "publication_content_type": "application/xml",
    "publication_length": 2608,
    "cached": false,
    "binary_path": "bronmateriaal-onbewerkt\\cache\\document_publications\\1437dc4e-7a8e-4322-9ce0-69c8b13f58a6.xml"
  },
  "issues": []
}