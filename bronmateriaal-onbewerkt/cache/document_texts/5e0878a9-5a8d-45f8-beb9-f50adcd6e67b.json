{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n75\nMOTIE VAN HET LID KRUL C.S.\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat het slecht gaat met de beheersing van de basisvaardigheden, volgens PISA is een op de drie Nederlandse scholieren inmiddels functioneel ongeletterd;\noverwegende dat digitaal leren tot slechter lezen leidt, omdat tekst gelezen van papier dieper verwerkt wordt;\noverwegende dat in Zweden stappen gezet worden om weer meer gebruik te maken van papieren schoolboeken;\nverzoekt het kabinet om met een wetenschappelijke onderbouwde handreiking te komen voor scholen over hoe ze door het inzetten van papieren schoolboeken de beheersing van de basisvaardigheden kunnen verbeteren,\nen gaat over tot de orde van de dag.\nKrul\nStoffer\nPaternotte\nCeder\nVan Zanten",
  "content_char_count": 970,
  "source": {
    "document_id": "1df05533-93e4-4982-9f47-8160cd3fb730",
    "document_nummer": "2024D01361",
    "document_soort": "Motie",
    "publication_id": "5e0878a9-5a8d-45f8-beb9-f50adcd6e67b",
    "publication_content_type": "application/xml",
    "publication_length": 2518,
    "cached": false,
    "binary_path": "bronmateriaal-onbewerkt\\cache\\document_publications\\5e0878a9-5a8d-45f8-beb9-f50adcd6e67b.xml"
  },
  "issues": []
}