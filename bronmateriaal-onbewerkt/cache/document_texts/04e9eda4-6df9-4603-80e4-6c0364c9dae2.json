{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n65\nMOTIE VAN HET LID ELLIAN\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat de afgelopen jaren de positie van slachtoffers en nabestaanden is verbeterd maar zij desondanks in een aanzienlijk aantal gevallen hun bestaande rechten niet of onvoldoende kunnen uitoefenen;\nconstaterende dat er momenteel onvoldoende toezicht wordt uitgeoefend op de naleving van de bestaande slachtofferrechten;\nvan mening zijnde dat slachtoffers hun rechten gedurende het gehele strafproces, bij buitengerechtelijke afdoening en tijdens de fase van tenuitvoerlegging effectief moeten kunnen uitoefenen;\noverwegende dat dit onder andere tot uitdrukking wordt gebracht in artikel 1.1.4, waarin is opgenomen dat strafvordering plaats heeft op een wijze die recht doet aan de belangen van het slachtoffer;\noverwegende dat de organisatie van de strafrechtspleging zodanig moet zijn ingericht dat de uitoefening van de in het nieuwe Wetboek van Strafvordering opgenomen rechten van slachtoffers in de praktijk daadwerkelijk wordt gewaarborgd;\nverzoekt de regering om effectieve remedies of rechtsmiddelen voor slachtoffers te introduceren in de tweede aanvullingswet en daarbij als uitgangspunt te hanteren dat het toekennen van een remedie, sanctie of rechtsmiddel evenredig moet zijn aan de ernst van de niet-naleving van het betreffende wettelijke voorschrift en toegevoegde waarde moet hebben voor slachtoffers,\nen gaat over tot de orde van de dag.\nEllian",
  "content_char_count": 1630,
  "source": {
    "document_id": "12297518-a4f4-4c52-b549-01a556949587",
    "document_nummer": "2025D11865",
    "document_soort": "Motie",
    "publication_id": "04e9eda4-6df9-4603-80e4-6c0364c9dae2",
    "publication_content_type": "application/xml",
    "publication_length": 3023,
    "cached": false,
    "binary_path": "bronmateriaal-onbewerkt\\cache\\document_publications\\04e9eda4-6df9-4603-80e4-6c0364c9dae2.xml"
  },
  "issues": []
}