{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n759\nMOTIE VAN HET LID DIEDERIK VAN DIJK C.S.\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat het communicatiesysteem waarmee agenten, brandweerlieden en ambulancepersoneel contact houden met de meldkamer, deze jaarwisseling in de uiterst rumoerig verlopen nacht volledig uitviel;\noverwegende dat verstoringen in het communicatiesysteem de veiligheid en hulpverlening in gevaar brengen en leiden tot grote problemen zoals het niet functioneren van de noodknop en het afbreken van noodoproepen;\noverwegende dat hulpverleners op straat Ã©n in de meldkamer erop moeten kunnen vertrouwen dat hun communicatiemiddelen werken;\nverzoekt de regering te bewerkstelligen dat er voor de NAVO-top, doch uiterlijk voor het einde van 2025, een goed functionerend communicatiesysteem in werking is bij de politie en hulpdiensten, en de Kamer over de voortgang te informeren,\nen gaat over tot de orde van de dag.\nDiederik van Dijk\nBoswijk, Bikker\nvan Nispen\nMutluer",
  "content_char_count": 1093,
  "source": {
    "document_id": "b7a08423-7889-4599-a0f6-1443e05846e0",
    "document_nummer": "2025D03217",
    "document_soort": "Motie",
    "publication_id": "f407bb77-536c-4965-9f58-fafac53641af",
    "publication_content_type": "application/xml",
    "publication_length": 2564,
    "cached": false,
    "binary_path": "bronmateriaal-onbewerkt\\cache\\document_publications\\f407bb77-536c-4965-9f58-fafac53641af.xml"
  },
  "issues": []
}