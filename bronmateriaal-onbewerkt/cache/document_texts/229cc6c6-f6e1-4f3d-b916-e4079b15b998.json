{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1651\nMOTIE VAN HET LID OUWEHAND\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat het ondersteboven aan de poten vangen van kippen al bijna twintig jaar verboden is via de Europese diertransportverordening, maar dat dit nog steeds de dagelijkse praktijk is;\nconstaterende dat dit leidt tot botbreuken, bloedingen en ontwrichtingen bij honderden miljoenen kippen per jaar;\nconstaterende dat de Europese Commissie heeft voorgesteld om deze wrede vangmethode toch weer officieel toe te gaan staan en dat de Minister van LNV daarmee wil instemmen;\nconstaterende dat de Kamer eerder al duidelijk heeft uitgesproken dat het onacceptabel is dat bij het vangen van dieren methoden worden gebruikt die vermijdbaar dierenleed opleveren (aangenomen motie\n36 200-XIV, nr. 61\n);\nverzoekt de regering zich te verzetten tegen het voorstel van de Europese Commissie om de wrede methode om kippen ondersteboven aan hun poten te vangen weer toe te staan,\nen gaat over tot de orde van de dag.\nOuwehand",
  "content_char_count": 1124,
  "source": {
    "document_id": "7d798e77-15cc-4f00-9edc-582f835adefc",
    "document_nummer": "2024D24196",
    "document_soort": "Motie",
    "publication_id": "229cc6c6-f6e1-4f3d-b916-e4079b15b998",
    "publication_content_type": "application/xml",
    "publication_length": 2582,
    "cached": false,
    "binary_path": "bronmateriaal-onbewerkt\\cache\\document_publications\\229cc6c6-f6e1-4f3d-b916-e4079b15b998.xml"
  },
  "issues": []
}