{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1091\nMOTIE VAN DE LEDEN OLGER VAN DIJK EN GRINWIS\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat gemeenten in november een brandbrief hebben gestuurd over toenemende overlast van opgevoerde e-bikes en met name van fatbikes;\nconstaterende dat de Minister eind januari een procesaanpak heeft gestuurd voor de aanpak van overlast;\noverwegende dat voor een effectieve aanpak van overlast snel actie nodig is met een breed palet aan maatregelen;\nverzoekt de Minister om voor 1 april met een aanvalsplan overlast fatbikes te komen met daarin elementen zoals een stevig handhavingspakket, een opvoerverbod en een minimumleeftijd, en hierin ook opgevoerde e-bikes te betrekken,\nen gaat over tot de orde van de dag.\nOlger van Dijk\nGrinwis",
  "content_char_count": 877,
  "source": {
    "document_id": "285d0bae-fd1d-47c2-962b-7c88a121383a",
    "document_nummer": "2024D04662",
    "document_soort": "Motie",
    "publication_id": "fee1623e-056e-4d4e-8d7b-517a61d61b8d",
    "publication_content_type": "application/xml",
    "publication_length": 2303,
    "cached": false,
    "binary_path": "bronmateriaal-onbewerkt\\cache\\document_publications\\fee1623e-056e-4d4e-8d7b-517a61d61b8d.xml"
  },
  "issues": []
}