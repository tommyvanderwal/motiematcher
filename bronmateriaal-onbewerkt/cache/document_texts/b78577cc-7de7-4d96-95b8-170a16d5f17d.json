{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 517\nVeiligheidsregio’s\nNr.\n260\nMOTIE VAN HET LID MICHON-DERKZEN\nVoorgesteld\n27 juni 2024\nDe Kamer,\ngehoord de beraadslaging,\nconstaterende dat de meldkamerfunctie ambulancezorg conform de Politiewet moet worden uitgevoerd op de meldkamer;\nconstaterende dat het een groot goed is dat er op tien locaties een multidisciplinaire meldkamer (blauw, wit en rood) operationeel is voor de afhandeling van 112-meldingen;\nconstaterende dat het kabinet aangeeft dat er pilots kunnen worden opgestart om de meldkamerfunctie ambulancezorg geheel of gedeeltelijk buiten de meldkamer uit te voeren;\noverwegende dat het voor de politie essentieel is dat de «witte kolom» op de meldkamer aanwezig is, met directe toegang tot de ggz in het kader van de opvolging van meldingen van personen met verward gedrag;\nvan mening dat de voorgestelde pilots indruisen tegen de uitgangspunten van de multidisciplinaire meldkamer en de opgaven waar we voor staan;\nvoorts van mening dat er geen wijzigingen in de organisatie van de meldkamers gemaakt mogen worden zonder een expliciet akkoord van de korpsleiding van de politie;\nverzoekt de regering de Kamer actief te informeren over de invulling, voortgang en uitkomst van de pilots;\nverzoekt de regering om geen onomkeerbare wijzigingen door te voeren in de organisatie van de meldkamerfunctie ambulancezorg voordat de Kamer hierover uitdrukkelijk is geïnformeerd,\nen gaat over tot de orde van de dag.\nMichon-Derkzen",
  "content_char_count": 1512,
  "source": {
    "document_id": "555a2dfa-b643-46ab-9be8-64f73844288c",
    "document_nummer": "2024D27413",
    "document_soort": "Motie",
    "publication_id": "b78577cc-7de7-4d96-95b8-170a16d5f17d",
    "publication_content_type": "application/xml",
    "publication_length": 2953,
    "cached": false,
    "binary_path": "bronmateriaal-onbewerkt\\cache\\document_publications\\b78577cc-7de7-4d96-95b8-170a16d5f17d.xml"
  },
  "issues": []
}