{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n161\nMOTIE VAN HET LID WESTERVELD\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat steeds meer mensen met een indicatie voor Wlz-ggz-zorg in daklozenopvang terechtkomen;\nconstaterende dat deze mensen vaak te maken hebben met multiproblematiek en geen passende zorg krijgen vanwege een tekort aan woonzorgplekken;\nconstaterende dat er vanuit verschillende ministeries werkagenda's zijn die raken aan dit onderwerp, zoals de Werkagenda Langdurige Zorg en de werkagenda samenhang reguliere ggz en forensische ggz;\nverzoekt de regering om vanuit de verschillende werkagenda's en samen met zorgkantoren en gemeenten een noodplan te maken met het doel deze mensen passende woonvoorzieningen met langdurige zorg te bieden;\nverzoekt de regering tevens zorgkantoren en gemeenten te ondersteunen in de concrete uitvoering,\nen gaat over tot de orde van de dag.\nWesterveld",
  "content_char_count": 994,
  "source": {
    "document_id": "07b9b648-9e23-47eb-bad2-22f193c88b3a",
    "document_nummer": "2024D23279",
    "document_soort": "Motie",
    "publication_id": "6802b366-86be-4602-ab0c-d82efac68010",
    "publication_content_type": "application/xml",
    "publication_length": 2368,
    "cached": false,
    "binary_path": "bronmateriaal-onbewerkt\\cache\\document_publications\\6802b366-86be-4602-ab0c-d82efac68010.xml"
  },
  "issues": []
}