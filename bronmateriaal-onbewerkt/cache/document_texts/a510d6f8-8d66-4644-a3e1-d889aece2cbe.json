{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n553\nMOTIE VAN HET LID BAUDET\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de Europese Unie vanaf 2030 een biobrandstofnorm van 6% zal hanteren, en dat Nederlandse vliegmaatschappijen zelf hebben aangegeven te zullen streven naar 14%;\nconstaterende dat biobrandstof twee tot drie keer zo duur is als kerosine;\noverwegende dat de Minister in het commissiedebat over Schiphol op 9 april jongstleden bevestigde een gelijk speelveld te willen behouden en dat Nederland géén hogere norm zal opleggen aan de branche dan de EU;\nspreekt uit dat de luchtvaartbranche vanuit de Nederlandse overheid dus op geen enkele wijze verplicht is of verplicht zal worden om het bijmengpercentage van biobrandstoffen hoger te laten zijn dan de Europese norm,\nen gaat over tot de orde van de dag.\nBaudet",
  "content_char_count": 922,
  "source": {
    "document_id": "fcdb31b8-5f39-4424-bcd1-5ede163ef475",
    "document_nummer": "2025D18833",
    "document_soort": "Motie",
    "publication_id": "a510d6f8-8d66-4644-a3e1-d889aece2cbe",
    "publication_content_type": "application/xml",
    "publication_length": 4651,
    "cached": false,
    "binary_path": "bronmateriaal-onbewerkt\\cache\\document_publications\\a510d6f8-8d66-4644-a3e1-d889aece2cbe.xml"
  },
  "issues": []
}