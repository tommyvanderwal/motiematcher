{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 561\nStructuurvisie Windenergie op Zee (SV WoZ)\nNr.\n71\nMOTIE VAN HET LID GRINWIS C.S.\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat na de onlangs mislukte tender voor offshore wind Denemarken alle lopende aanbestedingen voor offshore windenergie stopzet, omdat het land vaststelt dat subsidievrije tenders onder de huidige marktomstandigheden niet werken;\noverwegende dat ook in Nederland de huidige marktomstandigheden met de gestegen (kapitaal)kosten en voorwaarden waaronder wind op zee wordt getenderd op z'n minst uitdagend en waarschijnlijk niet goed genoeg zijn;\noverwegende dat het invoeren van tweezijdige contracts for difference een veelbelovende oplossingsrichting is, maar dat het tijd vergt deze door te voeren;\nverzoekt de regering de Kamer nog dit kwartaal te informeren over hoe de later dit jaar te openen tender voor wind op zee zodanig wordt vormgegeven dat de kans van slagen groter wordt, waarbij wordt ingegaan op zaken als het tijdelijk geclausuleerd onderbrengen van wind op zee in de SDE++-regeling en het bevorderen van de vraag, en tevens het tijdpad te schetsen op weg naar het realiseren van een langetermijnoplossing voor wind op zee met behulp van contracts for difference,\nen gaat over tot de orde van de dag.\nGrinwis\nKr√∂ger\nBontenbal\nRooderkerk\nErkens",
  "content_char_count": 1394,
  "source": {
    "document_id": "14c91ea8-8d9b-40e1-90bc-06a0b9965c13",
    "document_nummer": "2025D05116",
    "document_soort": "Motie",
    "publication_id": "623c5065-0574-4466-bb49-68b9d952c208",
    "publication_content_type": "application/xml",
    "publication_length": 2887,
    "cached": false,
    "binary_path": "bronmateriaal-onbewerkt\\cache\\document_publications\\623c5065-0574-4466-bb49-68b9d952c208.xml"
  },
  "issues": []
}