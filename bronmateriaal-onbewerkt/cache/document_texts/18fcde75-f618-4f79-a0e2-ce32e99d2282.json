{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 618\nWijziging van de Meststoffenwet in verband met de voorwaarden over de maximale mestproductie in de derogatiebeschikking 2022â€“2025 (Wet wijziging Meststoffenwet in verband met de maximale mestproductie)\nNr.\n19\nMOTIE VAN DE LEDEN BROMET EN GRINWIS\nVoorgesteld tijdens het Wetgevingsoverleg van\n7 oktober 2024\nDe Kamer,\ngehoord de beraadslaging,\noverwegende dat de huidige mestproblematiek slecht is voor de waterkwaliteit en de Nederlandse veeteelt zwaar onder druk zet;\noverwegende dat grondgebondenheid de omvang van de veestapel in balans brengt met de beschikbare landbouwgrond;\noverwegende dat grondgebondenheid als doel is opgenomen in het addendum van de zevende Nitraatrichtlijn;\nconstaterende dat het kabinet daaraan nog geen invulling heeft gegeven;\nverzoekt de regering binnen een halfjaar een voorstel aan de Kamer voor te leggen hoe grondgebondenheid concreet wordt ingevuld, waarbij recht gedaan wordt aan het belang van blijvend grasland en tevens rekening gehouden wordt met gemengde bedrijven dan wel regionale samenwerking tussen melkvee- en akkerbouwbedrijven,\nen gaat over tot de orde van de dag.\nBromet\nGrinwis",
  "content_char_count": 1207,
  "source": {
    "document_id": "4ec18a1b-9d48-47b3-b784-1f44c9d75bde",
    "document_nummer": "2024D37165",
    "document_soort": "Motie",
    "publication_id": "18fcde75-f618-4f79-a0e2-ce32e99d2282",
    "publication_content_type": "application/xml",
    "publication_length": 2653,
    "cached": false,
    "binary_path": "bronmateriaal-onbewerkt\\cache\\document_publications\\18fcde75-f618-4f79-a0e2-ce32e99d2282.xml"
  },
  "issues": []
}