{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n660\nMOTIE VAN HET LID FLACH\nVoorgesteld\n24 september 2024\nDe Kamer,\ngehoord de beraadslaging,\nconstaterende dat het drempelbedrag in de Regeling Vervroegd Uittreden op dit moment op € 2.182 bruto per maand ligt;\nconstaterende dat het gemiddelde inkomen van werknemers die gebruikmaken van de RVU ongeveer € 50.000 per jaar is;\noverwegende dat het wenselijk is dat het drempelbedrag stijgt en dat deze verhoging neutraal kan uitpakken voor het Rijk en voor werkgevers, als gelijktijdig de termijn waarin gebruikgemaakt kan worden van de RVU wordt verkort;\nverzoekt de regering, in overleg met sociale partners, te bezien of en hoe de RVU gerichter vormgegeven kan worden, middels een stijging van het drempelbedrag in combinatie met een verkorting van de termijn, en de Kamer hierover op korte termijn te informeren,\nen gaat over tot de orde van de dag.\nFlach",
  "content_char_count": 965,
  "source": {
    "document_id": "8f78065a-0d74-4c5c-99dc-3f3c65b39bc8",
    "document_nummer": "2024D34895",
    "document_soort": "Motie",
    "publication_id": "1b48ffe3-ed94-4708-a00d-e445d08f2f69",
    "publication_content_type": "application/xml",
    "publication_length": 2323,
    "cached": false,
    "binary_path": "bronmateriaal-onbewerkt\\cache\\document_publications\\1b48ffe3-ed94-4708-a00d-e445d08f2f69.xml"
  },
  "issues": []
}