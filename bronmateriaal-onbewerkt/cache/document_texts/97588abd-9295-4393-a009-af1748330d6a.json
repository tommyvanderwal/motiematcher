{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n317\nMOTIE VAN HET LID DE KORT C.S.\nVoorgesteld\n3 april 2024\nDe Kamer,\ngehoord de beraadslaging,\nconstaterende dat in 2022 het Convenant meeverhuizen van individuele mobiliteitshulpmiddelen en roerende woonvoorzieningen bij een verhuizing is gepubliceerd, maar dat niet iedere gemeente zich hier aan lijkt te houden;\noverwegende dat hulpmiddelen noodzakelijk kunnen zijn om volwaardig deel te kunnen nemen aan onder meer onderwijs en sport, en op de arbeidsmarkt;\noverwegende dat hulpmiddelen per persoon en per beperking verschillend zijn en berusten op maatwerk;\nverzoekt de regering om een onderzoek uit te voeren naar de mate van ondertekening en naleving van het convenant, knelpunten en oorzaken van onvoldoende naleving in kaart te brengen, en de uitkomsten hiervan in het vierde kwartaal van 2024 naar de Kamer te sturen,\nen gaat over tot de orde van de dag.\nDe Kort\nKrul\nJoseph\nAgema",
  "content_char_count": 993,
  "source": {
    "document_id": "3143abab-f6df-45f0-8c8d-d01c50e18e16",
    "document_nummer": "2024D13122",
    "document_soort": "Motie",
    "publication_id": "97588abd-9295-4393-a009-af1748330d6a",
    "publication_content_type": "application/xml",
    "publication_length": 2463,
    "cached": false,
    "binary_path": "bronmateriaal-onbewerkt\\cache\\document_publications\\97588abd-9295-4393-a009-af1748330d6a.xml"
  },
  "issues": []
}