{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n307\nMOTIE VAN DE LEDEN PATERNOTTE EN BECKER\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat buitenlandse regimes via weekend- en avondscholen ongewenst invloed uitoefenen op kinderen in Nederland, bijvoorbeeld via lesmethodes met alternatieve geschiedschrijving;\noverwegende dat kinderen op dergelijke scholen soms ook boodschappen krijgen die kunnen botsen met kernwaarden van onze democratische rechtsstaat, waaronder gelijkheid, non-discriminatie en tolerantie;\noverwegende dat de wet die toezicht op dit informele onderwijs moet regelen nog op zich laat wachten, maar het noodzakelijk is om zo snel mogelijk actie te kunnen ondernemen;\nverzoekt het kabinet om in afwachting van de Wet toezicht informeel onderwijs proactief informele onderwijsinstellingen te vragen hun lesmaterialen te delen,\nen gaat over tot de orde van de dag.\nPaternotte\nBecker",
  "content_char_count": 988,
  "source": {
    "document_id": "7d04d20b-b77f-4e7b-b740-7713590b73e0",
    "document_nummer": "2025D43065",
    "document_soort": "Motie",
    "publication_id": "ce2c7e8d-1a45-4cc1-9afd-554bd74396c8",
    "publication_content_type": "application/xml",
    "publication_length": 4660,
    "cached": false,
    "binary_path": "bronmateriaal-onbewerkt\\cache\\document_publications\\ce2c7e8d-1a45-4cc1-9afd-554bd74396c8.xml"
  },
  "issues": []
}