{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 925\nBestrijding internationaal terrorisme\nNr.\n974\nMOTIE VAN HET LID PIRI C.S.\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat het kabinet heeft besloten om de eerdere toezegging aan een beperkte, afgebakende groep van minder dan 200 Afghaanse beveiligers van de Nederlandse missie terug te draaien;\noverwegende dat Nederland een ereschuld heeft naar de Afghanen die gedurende twintig jaar onmisbaar zijn geweest voor het werk van de Nederlandse diplomaten en militairen;\noverwegende dat er aanhoudende zorgelijke berichten zijn over het gevaar dat deze mensen lopen voor vervolging door de Taliban vanwege hun associatie met de Nederlandse missie;\nroept het kabinet op om alsnog een modaliteit te vinden om deze beperkte en afgebakende groep Afghaanse oud-medewerkers en hun gezinnen bescherming te bieden in Nederland,\nen gaat over tot de orde van de dag.\nPiri\nPaternotte\nBoswijk\nCeder\nDobbe\nVan Baarle\nTeunissen\nKoekkoek",
  "content_char_count": 1030,
  "source": {
    "document_id": "0d57382a-5367-4666-aa5e-f38ce0776938",
    "document_nummer": "2024D40411",
    "document_soort": "Motie",
    "publication_id": "a180b6e9-4bb1-4788-957a-448e98fac542",
    "publication_content_type": "application/xml",
    "publication_length": 2592,
    "cached": false,
    "binary_path": "bronmateriaal-onbewerkt\\cache\\document_publications\\a180b6e9-4bb1-4788-957a-448e98fac542.xml"
  },
  "issues": []
}