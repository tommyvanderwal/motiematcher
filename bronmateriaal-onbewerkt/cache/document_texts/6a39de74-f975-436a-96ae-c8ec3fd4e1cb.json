{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 389\nVergrijzing en het integrale ouderenbeleid\nNr.\n132\nMOTIE VAN HET LID DOBBE\nVoorgesteld\n27 november 2024\nDe Kamer,\ngehoord de beraadslaging,\nconstaterende dat er momenteel een grote groep ouderen is die tussen wal en schip valt, doordat ze nog geen plek kunnen krijgen in een verpleeghuis, maar ook niet meer goed zelfstandig kunnen wonen;\noverwegende dat voor deze groep ouderen kleinschalige voorzieningen in de wijk, zoals het zorgbuurthuis, een goede oplossing kunnen vormen;\noverwegende dat de financiering hiervoor nu te gecompliceerd is, omdat deze uit verschillende zorgwetten moet komen;\nverzoekt de regering om de financiering voor kleinschalige woonzorgvormen zoals het zorgbuurthuis te versimpelen, door ook intramurale Wlz-zorg mogelijk te maken voor de zorgzwaartepakketten 1 tot en met 3,\nen gaat over tot de orde van de dag.\nDobbe",
  "content_char_count": 923,
  "source": {
    "document_id": "eb49012c-f353-4c8f-a92e-7045797dae54",
    "document_nummer": "2024D46494",
    "document_soort": "Motie",
    "publication_id": "6a39de74-f975-436a-96ae-c8ec3fd4e1cb",
    "publication_content_type": "application/xml",
    "publication_length": 2275,
    "cached": false,
    "binary_path": "bronmateriaal-onbewerkt\\cache\\document_publications\\6a39de74-f975-436a-96ae-c8ec3fd4e1cb.xml"
  },
  "issues": []
}