{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n942\nMOTIE VAN HET LID VAN ZANTEN\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat Nederland op 9 december binnengrenscontroles heeft ingevoerd, mede naar aanleiding van vergelijkbare maatregelen in andere Europese landen;\nconstaterende dat deze controles zijn uitgevoerd met een beperkte extra capaciteit van circa 50 mensen;\noverwegende dat uit de evaluatiecijfers blijkt dat tussen 9 december en 9 maart slechts een beperkte toename is gerealiseerd in het aantal gecontroleerde personen en geweigerde onrechtmatig verblijvende vreemdelingen;\noverwegende dat dit roept om een kritische beoordeling van de effectiviteit en proportionaliteit van de binnengrenscontroles;\nverzoekt de regering om naar aanleiding van de evaluatie met een verbeterplan te komen alvorens de binnengrenscontroles te verlengen,\nen gaat over tot de orde van de dag.\nVan Zanten",
  "content_char_count": 971,
  "source": {
    "document_id": "17f0693c-73ba-4b2f-83cf-185c1e458ec5",
    "document_nummer": "2025D22673",
    "document_soort": "Motie",
    "publication_id": "1bb01cbc-9389-402a-9955-4ddbb50f4a9a",
    "publication_content_type": "application/xml",
    "publication_length": 4438,
    "cached": false,
    "binary_path": "bronmateriaal-onbewerkt\\cache\\document_publications\\1bb01cbc-9389-402a-9955-4ddbb50f4a9a.xml"
  },
  "issues": []
}