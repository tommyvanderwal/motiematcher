{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 352\nUitvoering en evaluatie Participatiewet\nNr.\n318\nMOTIE VAN HET LID MOHANDIS\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat de cao Aan de slag opnieuw afgesloten moet worden vanaf 2025 voor de medewerkers in dienst van de sociaal ontwikkelbedrijven en dat de Kamer al eerder uitgesproken heeft dat het Rijk hierbij regie moet nemen;\noverwegende dat in het hoofdlijnenakkoord staat dat ambtenaren op de nullijn komen en onzeker is wat dit betekent voor de doorwerking daarvan voor medewerkers van sociaal ontwikkelbedrijven;\noverwegende dat gemeenten voor de cao 2024 het tekort hebben gefinancierd en dat zij hier niet voor gecompenseerd zijn;\nverzoekt de regering om samen met de sociale partners te zorgen dat de cao Aan de slag vanaf 2025 rond komt, zodat werknemers van sociaal ontwikkelbedrijven verzekerd zijn van een eerlijk loon,\nen gaat over tot de orde van de dag.\nMohandis",
  "content_char_count": 990,
  "source": {
    "document_id": "e271c1bd-a615-4a39-8086-446c036af422",
    "document_nummer": "2024D22037",
    "document_soort": "Motie",
    "publication_id": "cdab6831-22be-4ebf-8711-61bb878964fb",
    "publication_content_type": "application/xml",
    "publication_length": 2342,
    "cached": false,
    "binary_path": "bronmateriaal-onbewerkt\\cache\\document_publications\\cdab6831-22be-4ebf-8711-61bb878964fb.xml"
  },
  "issues": []
}