{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 045\nSituatie in Oekraïne\nNr.\n194\nMOTIE VAN HET LID OMTZIGT C.S.\nVoorgesteld\n18 februari 2025\nDe Kamer,\ngehoord de beraadslaging,\nconstaterende dat de mondiale veiligheidssituatie snel verandert en Nederland beter voorbereid moet zijn op externe dreigingen;\noverwegende dat strategische voorraden van essentiële goederen, zoals medicijnen en voedsel, de bescherming van vitale infrastructuur en een robuuste cyberveiligheid cruciaal zijn voor nationale veiligheid;\noverwegende dat de Rekenkamer in 2022 aanbevelingen deed om de weerbaarheid te versterken middels strategische voorraden;\nverzoekt de regering om binnen drie maanden met de hoofdlijnen en voor de zomer met een concreet plan en uitwerking te komen voor de versterking van de nationale weerbaarheid, met aandacht voor cyberveiligheid, strategische voorraden (waaronder voedsel, water en medicijnen) en vitale infrastructuur, in het licht van de veranderende geopolitieke situatie en conform de ARK-aanbeveling uit 2022,\nen gaat over tot de orde van de dag.\nOmtzigt\nYeşilgöz-Zegerius\nVermeer",
  "content_char_count": 1126,
  "source": {
    "document_id": "466c9c57-618e-4cae-a57f-ffb9dd335c29",
    "document_nummer": "2025D06937",
    "document_soort": "Motie",
    "publication_id": "31799753-f4a2-4d11-baf4-9f7c4040a42e",
    "publication_content_type": "application/xml",
    "publication_length": 2577,
    "cached": false,
    "binary_path": "bronmateriaal-onbewerkt\\cache\\document_publications\\31799753-f4a2-4d11-baf4-9f7c4040a42e.xml"
  },
  "issues": []
}