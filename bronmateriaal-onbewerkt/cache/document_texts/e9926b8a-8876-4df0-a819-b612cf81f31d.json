{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n101\nMOTIE VAN DE LEDEN VAN ZANTEN EN STOFFER\nVoorgesteld\n28 november 2024\nDe Kamer,\ngehoord de beraadslaging,\noverwegende dat aanbieders van door het RIVM erkende lesmethoden ook een bredere rol kunnen spelen als kenniscentrum;\noverwegende dat momenteel alleen Rutgers op onduidelijke gronden als erkend kennisinstituut wordt beschouwd;\nverzoekt de regering ervoor te zorgen dat alle aanbieders van door het RIVM erkende lesmethoden gelijke kansen krijgen om als kenniscentrum te fungeren,\nen gaat over tot de orde van de dag.\nVan Zanten\nStoffer",
  "content_char_count": 751,
  "source": {
    "document_id": "6d5f7839-bd16-4be9-b3ed-29b02ae1619f",
    "document_nummer": "2024D46718",
    "document_soort": "Motie",
    "publication_id": "e9926b8a-8876-4df0-a819-b612cf81f31d",
    "publication_content_type": "application/xml",
    "publication_length": 2210,
    "cached": false,
    "binary_path": "bronmateriaal-onbewerkt\\cache\\document_publications\\e9926b8a-8876-4df0-a819-b612cf81f31d.xml"
  },
  "issues": []
}