{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 159\nWijziging van de Opiumwet in verband met het toevoegen van een derde lijst met als doel het tegengaan van de productie van en de handel in nieuwe psychoactieve stoffen en enkele andere wijzigingen\nNr.\n14\nMOTIE VAN HET LID BIKKER\nVoorgesteld\n20 december 2023\nDe Kamer,\ngehoord de beraadslaging,\nconstaterende dat het wetsvoorstel voorziet in de mogelijkheid stofgroepen te verbieden waarvan meerdere stoffen op lijst I van de Opiumwet staan;\noverwegende dat dit behulpzaam kan zijn voor de bestrijding van harddrugs\nmaar dat de wet niet van toepassing is op stofgroepen waarvan stoffen enkel op lijst II staan of slechts één stof op lijst I staat;\noverwegende dat de regering aangeeft niet te kunnen uitsluiten dat in de toekomst nieuwe stofgroepen opkomen waar een verbod aangewezen kan zijn;\nverzoekt de regering te onderzoeken op welke wijze en met welke waarborgen een lijst IIA kan worden vormgegeven en hierbij naast het volksgezondheidsperspectief ook het veiligheidsperspectief te betrekken,\nen gaat over tot de orde van de dag.\nBikker",
  "content_char_count": 1120,
  "source": {
    "document_id": "c148d347-b0c9-4493-b8f1-a69950aa8559",
    "document_nummer": "2023D50610",
    "document_soort": "Motie",
    "publication_id": "c274f34d-b29e-4417-9580-703fc6ffb88e",
    "publication_content_type": "application/xml",
    "publication_length": 2546,
    "cached": false,
    "binary_path": "bronmateriaal-onbewerkt\\cache\\document_publications\\c274f34d-b29e-4417-9580-703fc6ffb88e.xml"
  },
  "issues": []
}