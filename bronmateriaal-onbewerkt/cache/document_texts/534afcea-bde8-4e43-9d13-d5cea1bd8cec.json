{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 154\nWijziging van de Wet bedrag ineens, RVU en verlofsparen in verband met de herziening van de mogelijkheid tot afkoop in de vorm van een bedrag ineens alsmede tot wijziging van de Wet op de loonbelasting 1964 (Wet herziening bedrag ineens)\nNr.\n14\nMOTIE VAN HET LID FLACH C.S.\nVoorgesteld\n25 september 2024\nDe Kamer,\ngehoord de beraadslaging,\nconstaterende dat alleen mensen die met pensioen gaan in de maand waarin zij de AOW-gerechtigde leeftijd bereiken, of op de eerste dag volgend op de maand waarin zij de AOW-gerechtigde leeftijd bereiken, kunnen kiezen voor het uitstellen van het bedrag ineens;\noverwegende dat het wenselijk is dat een bredere groep van deze mogelijkheid gebruik kan maken;\nverzoekt de regering op basis van de monitoring en evaluatie van deze wet te bezien of en hoe de doelgroep kan worden uitgebreid,\nen gaat over tot de orde van de dag.\nFlach\nVan Kent\nInge van Dijk",
  "content_char_count": 970,
  "source": {
    "document_id": "3f0325a5-01fd-4604-b7bb-ce2e6d6ca4e1",
    "document_nummer": "2024D35032",
    "document_soort": "Motie",
    "publication_id": "534afcea-bde8-4e43-9d13-d5cea1bd8cec",
    "publication_content_type": "application/xml",
    "publication_length": 2395,
    "cached": false,
    "binary_path": "bronmateriaal-onbewerkt\\cache\\document_publications\\534afcea-bde8-4e43-9d13-d5cea1bd8cec.xml"
  },
  "issues": []
}