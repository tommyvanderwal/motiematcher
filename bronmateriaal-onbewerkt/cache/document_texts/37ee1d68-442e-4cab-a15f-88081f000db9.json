{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1169\nMOTIE VAN DE LEDEN HEUTINK EN MADLENER\nVoorgesteld\n17 april 2024\nDe Kamer,\ngehoord de beraadslaging,\noverwegende dat steeds meer steden en gemeenten de parkeernorm voor nieuwe woongebieden zeer laag vaststellen, waarbij de aanwezigheid van openbaar vervoer vaak als reden wordt aangevoerd;\noverwegende dat deze lage parkeernormen en het ontbreken van parkeergelegenheid bij en rond de woning steeds vaker niet aansluiten bij de behoeften van de nieuwe bewoners en veel toekomstige bewoners niet alleen afhankelijk willen zijn van openbaar vervoer, maar zelf de keuze willen kunnen maken voor auto of ov;\noverwegende dat te weinig parkeergelegenheid slecht is voor de leefbaarheid en kan leiden tot vervoersarmoede en achterstanden;\nverzoekt de regering een onderzoeks- en motiveringsplicht in te stellen voor gemeenten die lage parkeernormen willen stellen, waarbij de lage behoefte aan parkeergelegenheid moet worden aangetoond, en de (toekomstige) bewoners hierin actief te betrekken,\nen gaat over tot de orde van de dag.\nHeutink\nMadlener",
  "content_char_count": 1161,
  "source": {
    "document_id": "f4756b33-7015-47e9-ad40-f93ce5a41ab9",
    "document_nummer": "2024D15644",
    "document_soort": "Motie",
    "publication_id": "37ee1d68-442e-4cab-a15f-88081f000db9",
    "publication_content_type": "application/xml",
    "publication_length": 2586,
    "cached": false,
    "binary_path": "bronmateriaal-onbewerkt\\cache\\document_publications\\37ee1d68-442e-4cab-a15f-88081f000db9.xml"
  },
  "issues": []
}