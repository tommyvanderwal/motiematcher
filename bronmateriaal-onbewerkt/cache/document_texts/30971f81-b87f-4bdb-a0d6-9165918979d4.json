{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 761\nVerwerking en bescherming persoonsgegevens\nNr.\n321\nMOTIE VAN HET LID VAN NISPEN\nVoorgesteld\n15 mei 2025\nDe Kamer,\ngehoord de beraadslaging,\noverwegende dat de Autoriteit Persoonsgegevens (AP) een essentiële rol vervult als onafhankelijke toezichthouder en waakhond op het gebied van de bescherming van persoonsgegevens en digitale grondrechten;\noverwegende dat het beschikbare budget van de AP niet goed past bij de huidige wettelijke taken en verantwoordelijkheden en ambities voor de toekomst in de steeds verder digitaliserende samenleving, zoals ook onderbouwd in het document Een toekomstbestendige AP;\nconstaterende dat de parlementaire enquêtecommissie Fraudebeleid en Dienstverlening heeft aanbevolen het budget van de AP fors te verruimen zodat zij haar wettelijke taken kan vervullen;\nverzoekt de regering om bij de komende begroting voor 2026 in ieder geval een eerste stap te zetten met het vergroten van het budget van de Autoriteit Persoonsgegevens,\nen gaat over tot de orde van de dag.\nVan Nispen",
  "content_char_count": 1089,
  "source": {
    "document_id": "6d7911ce-7900-459e-8a88-a6af5179c4e2",
    "document_nummer": "2025D21493",
    "document_soort": "Motie",
    "publication_id": "30971f81-b87f-4bdb-a0d6-9165918979d4",
    "publication_content_type": "application/xml",
    "publication_length": 4569,
    "cached": false,
    "binary_path": "bronmateriaal-onbewerkt\\cache\\document_publications\\30971f81-b87f-4bdb-a0d6-9165918979d4.xml"
  },
  "issues": []
}