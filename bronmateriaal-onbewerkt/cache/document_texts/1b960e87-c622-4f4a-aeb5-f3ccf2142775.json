{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3409\nMOTIE VAN HET LID VAN ZANTEN\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat de opvangcapaciteit in Ter Apel en de Nederlandse samenleving onder zware druk staan door de blijvend hoge instroom van asielzoekers en vooral nareizigers;\nconstaterende dat Oostenrijk en Duitsland voornemens zijn strenge maatregelen in te voeren, waaronder een tijdelijke algehele stop op gezinshereniging;\noverwegende dat minderheden uit bepaalde landen, zoals christenen, jezidi's en lhbti'ers, ook op individuele gronden asiel kunnen aanvragen in Nederland;\nverzoekt de regering de mogelijkheden te onderzoeken tot een algehele tijdelijke stop op gezinshereniging,\nen gaat over tot de orde van de dag.\nVan Zanten",
  "content_char_count": 830,
  "source": {
    "document_id": "66cf334e-3217-41ff-ac06-d2de92b4712c",
    "document_nummer": "2025D22686",
    "document_soort": "Motie",
    "publication_id": "1b960e87-c622-4f4a-aeb5-f3ccf2142775",
    "publication_content_type": "application/xml",
    "publication_length": 4582,
    "cached": false,
    "binary_path": "bronmateriaal-onbewerkt\\cache\\document_publications\\1b960e87-c622-4f4a-aeb5-f3ccf2142775.xml"
  },
  "issues": []
}