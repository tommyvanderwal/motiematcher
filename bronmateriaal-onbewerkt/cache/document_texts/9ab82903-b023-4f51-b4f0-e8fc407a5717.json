{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 652\nSpoorbeveiligingssysteem European Rail Traffic Management System (ERTMS)\nNr.\n99\nMOTIE VAN HET LID DE HOOP C.S.\nVoorgesteld\n19 december 2024\nDe Kamer,\ngehoord de beraadslaging,\nconstaterende dat de Zeeuwse lijn is aangewezen als proefbaanvak voor het ERTMS, waardoor er in 2029 vier maanden geen spoorvervoer mogelijk is;\noverwegende dat deze langdurige stremming de bereikbaarheid van Zeeland fors beperkt;\noverwegende dat een goede en snelle treinverbinding van groot belang is voor de bereikbaarheid van Zeeland;\nverzoekt de regering om met ProRail, NS en de provincie Zeeland in gesprek te gaan over de mogelijkheden om de Zeeuwse lijn te koppelen aan de HSL-Zuid, zodat in de toekomst, wanneer bijvoorbeeld het aantal treinen van en naar Zeeland wordt uitgebreid, een deel van de treinen tussen Amsterdam/Rotterdam en Zeeland via de HSL-Zuid zou kunnen gaan rijden, en de Kamer over de uitkomsten van deze gesprekken te informeren,\nen gaat over tot de orde van de dag.\nDe Hoop\nStoffer\nVedder",
  "content_char_count": 1073,
  "source": {
    "document_id": "45a410c8-0e99-457f-a814-08c74e3295c4",
    "document_nummer": "2024D51033",
    "document_soort": "Motie",
    "publication_id": "9ab82903-b023-4f51-b4f0-e8fc407a5717",
    "publication_content_type": "application/xml",
    "publication_length": 2519,
    "cached": false,
    "binary_path": "bronmateriaal-onbewerkt\\cache\\document_publications\\9ab82903-b023-4f51-b4f0-e8fc407a5717.xml"
  },
  "issues": []
}