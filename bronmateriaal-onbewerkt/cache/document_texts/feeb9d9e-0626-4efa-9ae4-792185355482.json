{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1036\nMOTIE VAN HET LID BRUYNING\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat het dreigende cellentekort kan leiden tot een reële bedreiging van onze rechtsstaat;\noverwegende dat het wenselijk is om maatregelen te treffen die de druk op detentiecapaciteit verlichten zonder afbreuk te doen aan de strafrechtelijke\nhandhaving;\nverzoekt de regering met spoed de volgende maatregelen uit te werken:\n•\nin overleg treden met het CJIB om het aantal gijzelingen wegens niet-betaalde boetes verder te verminderen;\n•\nin gesprek gaan om de verhouding van «twee uur taakstraf is een dag detentie» aan te passen naar bijvoorbeeld «vier of zes uur taakstraf is een dag detentie»;\n•\nmeer mogelijkheden creëren om een deel van de straf om te zetten in enkelbandgebruik met strenge plaats- en tijdsvoorwaarden;\n•\nmeer mogelijkheden realiseren voor detentie buiten werkuren;\n•\nverkennen of en op welke wijze beperkt beveiligde detentiecapaciteit kan worden uitgebreid;\n•\nverkennen onder welke voorwaarden een groter deel van de isd-maatregel extramuraal, en daarmee in een zorginstelling, ten uitvoer kan worden gelegd,\nen gaat over tot de orde van de dag.\nBruyning",
  "content_char_count": 1288,
  "source": {
    "document_id": "2973a01d-246b-40a7-869f-371715e30d75",
    "document_nummer": "2025D12095",
    "document_soort": "Motie",
    "publication_id": "feeb9d9e-0626-4efa-9ae4-792185355482",
    "publication_content_type": "application/xml",
    "publication_length": 3483,
    "cached": false,
    "binary_path": "bronmateriaal-onbewerkt\\cache\\document_publications\\feeb9d9e-0626-4efa-9ae4-792185355482.xml"
  },
  "issues": []
}