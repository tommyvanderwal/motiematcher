{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1485\nMOTIE VAN HET LID KOEKKOEK\nVoorgesteld\n11 maart 2025\nDe Kamer,\ngehoord de beraadslaging,\nconstaterende dat de transitie naar een duurzame industrie scherpe en bindende maatregelen vereist om de CO2-uitstoot in sectoren zoals de staalproductie te verlagen;\noverwegende dat een bijmengverplichting de afzetmarkt voor duurzaam geproduceerd staal kan laten groeien en de afhankelijkheid van fossiel staal kan verminderen;\noverwegende dat een stabiele afzetmarkt voor groen staal noodzakelijk is om investeringen in duurzame productiemethoden te stimuleren;\nverzoekt het kabinet om de invoering van een bijmengverplichting voor groen staal te verkennen, inclusief de impact op de industrie en eindproducten;\nverzoekt het kabinet binnen de EU te pleiten voor gezamenlijke criteria en normering van groen staal, zodat er een gelijk speelveld ontstaat en duurzame productie wordt bevorderd,\nen gaat over tot de orde van de dag.\nKoekkoek",
  "content_char_count": 1044,
  "source": {
    "document_id": "c7f044ff-55f1-44a6-870f-e650be83c02c",
    "document_nummer": "2025D10323",
    "document_soort": "Motie",
    "publication_id": "944c5f88-38ef-4d78-8ab8-6e8dc5fa9e7b",
    "publication_content_type": "application/xml",
    "publication_length": 2418,
    "cached": false,
    "binary_path": "bronmateriaal-onbewerkt\\cache\\document_publications\\944c5f88-38ef-4d78-8ab8-6e8dc5fa9e7b.xml"
  },
  "issues": []
}