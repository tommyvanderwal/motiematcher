{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 395\nWijziging van de Politiewet 2012 in verband met een delegatiegrondslag voor een algemene maatregel van bestuur over de bewapening en uitrusting van buitengewoon opsporingsambtenaren\nNr.\n16\nMOTIE VAN HET LID DIEDERIK VAN DIJK\nVoorgesteld tijdens het Wetgevingsoverleg van\n23 januari 2025\nDe Kamer,\ngehoord de beraadslaging,\nconstaterende dat er discrepantie bestaat tussen de geldigheidsduur van een opsporingsakte en de geldigheidsduur van de wapenvergunning van een buitengewoon opsporingsambtenaar;\noverwegende dat er een gevaar op willekeur en onnodige bureaucratie in deze aanpak schuilt;\nverzoekt de regering in de AMvB op te nemen dat de duur van de vergunning voor geweldsmiddelen wordt gelijkgesteld aan de geldigheidsduur van de opsporingsakte,\nen gaat over tot de orde van de dag.\nDiederik van Dijk",
  "content_char_count": 886,
  "source": {
    "document_id": "d153e076-cf46-4d20-a73e-cfb0bf42bfc8",
    "document_nummer": "2025D02544",
    "document_soort": "Motie",
    "publication_id": "147ee726-26e2-409c-8567-5502f41751ec",
    "publication_content_type": "application/xml",
    "publication_length": 2216,
    "cached": false,
    "binary_path": "bronmateriaal-onbewerkt\\cache\\document_publications\\147ee726-26e2-409c-8567-5502f41751ec.xml"
  },
  "issues": []
}