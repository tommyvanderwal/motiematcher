{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n1999\nMOTIE VAN HET LID VAN CAMPEN C.S.\nVoorgesteld\n12 december 2023\nDe Kamer,\ngehoord de beraadslaging,\nconstaterende dat in de EU gesproken wordt over hervormingen om de EU toekomstbestendig te maken;\noverwegende dat de Europese Commissie onderzoekt wat de noodzakelijke hervormingen zijn voor toekomstige uitbreidingen van de EU;\nconstaterende dat het aankomende Belgische voorzitterschap het voortouw wil nemen om de discussie over de mogelijke hervormingen te begeleiden;\nverzoekt de regering om de Nederlandse prioriteiten op het gebied van geopolitiek en geo-economie, migratie en asiel en klimaat en energie bij toekomstige hervormingen in kaart te brengen, en hierover te rapporteren voorafgaand aan een volgende Europese Raad gedurende het Belgische voorzitterschap,\nen gaat over tot de orde van de dag.\nVan Campen\nVeldkamp\nBontenbal",
  "content_char_count": 943,
  "source": {
    "document_id": "f66bfdb5-072d-4065-a3f9-aa2b5a44385d",
    "document_nummer": "2023D49014",
    "document_soort": "Motie",
    "publication_id": "9e33ec12-b9bd-47c6-bf65-ab73b4cc100c",
    "publication_content_type": "application/xml",
    "publication_length": 2402,
    "cached": false,
    "binary_path": "bronmateriaal-onbewerkt\\cache\\document_publications\\9e33ec12-b9bd-47c6-bf65-ab73b4cc100c.xml"
  },
  "issues": []
}