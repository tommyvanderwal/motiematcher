{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n26\nMOTIE VAN HET LID EERDMANS\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat de voorgenomen btw-verhoging op logies ongunstige gevolgen kan hebben voor de hotelsector, zoals een afname in winstgevendheid en een mogelijke daling van toeristische bestedingen in andere sectoren zoals horeca, cultuur en retail;\noverwegende dat drie vijfde van de Nederlanders overweegt om Nederlandse logies te vermijden en in plaats daarvan over de grens te gaan, bijvoorbeeld naar Duitsland, waar het btw-tarief lager is met 7%;\nverzoekt de regering om de btw-verhoging op logies, die structureel 1,2 miljard moet opleveren, ten minste één jaar niet door te voeren en in plaats daarvan gebruik te maken van een incidentele dekking van 1,39 miljard euro uit het Klimaatfonds, specifiek uit de middelen voor de gebouwde omgeving;\nverzoekt de regering tevens voor de jaren erna voorstellen te doen voor een structurele dekking,\nen gaat over tot de orde van de dag.\nEerdmans",
  "content_char_count": 1215,
  "source": {
    "document_id": "d14787b9-b6c4-4dcd-b391-682d489b0e3c",
    "document_nummer": "2024D36675",
    "document_soort": "Motie",
    "publication_id": "238a9787-b56a-43d1-9ced-7bc9aa41931b",
    "publication_content_type": "application/xml",
    "publication_length": 2624,
    "cached": false,
    "binary_path": "bronmateriaal-onbewerkt\\cache\\document_publications\\238a9787-b56a-43d1-9ced-7bc9aa41931b.xml"
  },
  "issues": []
}