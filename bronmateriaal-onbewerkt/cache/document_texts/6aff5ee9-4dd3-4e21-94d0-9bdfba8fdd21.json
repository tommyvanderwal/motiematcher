{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n24\nMOTIE VAN DE LEDEN BIKKER EN EERDMANS\nVoorgesteld\n19 september 2024\nDe Kamer,\ngehoord de beraadslaging,\nconstaterende dat in het hoofdlijnenakkoord het meer dan terechte streven staat dat wijkagenten meer tijd echt in hun wijk moeten doorbrengen én dat in het hoofdlijnenakkoord 300 miljoen euro is uitgetrokken voor de versterking van de nationale veiligheid;\noverwegende dat de aanwezigheid van politie op straat bijdraagt aan het veiligheidsgevoel van burgers in de wijken en dat wijkagenten cruciaal zijn voor de aanpak van criminaliteit en overlast in wijken;\nverzoekt de regering om bij de besteding van de middelen voor nationale veiligheid vooral te kijken hoe dit geld gebruikt kan worden om de aanwezigheid van de politie op straat te versterken en een impuls te geven aan de beschikbaarheid en bekendheid van wijkagenten in de wijk,\nen gaat over tot de orde van de dag.\nBikker\nEerdmans",
  "content_char_count": 1026,
  "source": {
    "document_id": "91288abe-edab-4032-afed-a1da19b9592d",
    "document_nummer": "2024D34098",
    "document_soort": "Motie",
    "publication_id": "6aff5ee9-4dd3-4e21-94d0-9bdfba8fdd21",
    "publication_content_type": "application/xml",
    "publication_length": 2432,
    "cached": false,
    "binary_path": "bronmateriaal-onbewerkt\\cache\\document_publications\\6aff5ee9-4dd3-4e21-94d0-9bdfba8fdd21.xml"
  },
  "issues": []
}