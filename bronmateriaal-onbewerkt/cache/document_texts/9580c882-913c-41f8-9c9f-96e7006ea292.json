{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n955\nMOTIE VAN HET LID VAN DER WERF C.S.\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat het tijdig signaleren en opvolgen van meldingen van huiselijk geweld nog te vaak tekortschiet;\noverwegende dat het tijdig beschikbaar stellen van informatie over een gewelddadig verleden van een partner mensen in staat stelt een goed geïnformeerde keuze te maken en in een vroeg stadium hulp te zoeken;\noverwegende dat in het Verenigd Koninkrijk «Clare's Law» is ingevoerd, die het mogelijk maakt om bij de politie informatie op te vragen over het geweldsverleden van een partner;\nverzoekt de regering te onderzoeken of, en onder welke randvoorwaarden, een Nederlandse variant van Clare's Law kan worden ingevoerd, en de Kamer hierover te informeren,\nen gaat over tot de orde van de dag.\nVan der Werf\nBecker\nMutluer\nBruyning",
  "content_char_count": 950,
  "source": {
    "document_id": "91e76aee-98c6-4f0e-92ca-7aed3d464add",
    "document_nummer": "2025D24656",
    "document_soort": "Motie",
    "publication_id": "9580c882-913c-41f8-9c9f-96e7006ea292",
    "publication_content_type": "application/xml",
    "publication_length": 4792,
    "cached": false,
    "binary_path": "bronmateriaal-onbewerkt\\cache\\document_publications\\9580c882-913c-41f8-9c9f-96e7006ea292.xml"
  },
  "issues": []
}