{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1323\nMOTIE VAN HET LID VAN DER WERF C.S.\nVoorgesteld\n13 maart 2025\nDe Kamer,\ngehoord de beraadslaging,\nconstaterende dat Nederland voor een groot deel van zijn kritieke IT-infrastructuur afhankelijk is van een klein aantal Amerikaanse bedrijven;\noverwegende dat de AIVD nationale veiligheidsrisico's signaleert bij het exclusief uitbesteden van ICT-infrastructuur aan het buitenland;\nvan mening dat de huidige koers van de Verenigde Staten duidelijk maakt dat Nederland en Europa op eigen benen moeten gaan staan op het gebied van energie, defensie en ICT-infrastructuur;\nverzoekt de regering Europese bedrijven op één te zetten bij aanbestedingen van vitale ICT-diensten door middel van soevereiniteitseisen voor de opslag van gevoelige gegevens;\nverzoekt de regering voor de rijksoverheid en lokale overheden samen met het bedrijfsleven alternatieven te ontwikkelen voor de grote Amerikaanse techbedrijven,\nen gaat over tot de orde van de dag.\nVan der Werf\nKathmann\nKoekkoek\nSix Dijkstra",
  "content_char_count": 1116,
  "source": {
    "document_id": "9b39155b-acec-4dfe-b097-b3f517b526ce",
    "document_nummer": "2025D10902",
    "document_soort": "Motie",
    "publication_id": "34b0998f-b45d-46dd-8e38-0531d8b30e30",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\34b0998f-b45d-46dd-8e38-0531d8b30e30.xml"
  },
  "issues": []
}