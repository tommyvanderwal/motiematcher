{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n738\nMOTIE VAN HET LID MICHON-DERKZEN\nVoorgesteld\n19 december 2024\nDe Kamer,\ngehoord de beraadslaging,\noverwegende dat radicalisering en extremisme veelal online starten en online worden aangewakkerd;\noverwegende dat de burgemeester, verantwoordelijk voor de openbare orde, weinig grip heeft op online-uitingen;\nconstaterende dat het publiek-private initiatief Project Online Content Moderatie dat JenV heeft geïnitieerd in januari 2025 is afgerond;\nconstaterende dat er binnen de Europese Unie initiatieven lopen op contentmoderatie met «legal yet harmful»;\nconstaterende dat er in de eerste helft van 2025 een handleiding verschijnt voor de gemeenten om hun meer armslag te geven op online-uitingen;\nverzoekt de regering om de Kamer in het eerste kwartaal van 2025 een overzicht te geven van de resultaten van PrOCoM, het Project Online Content Moderatie, en de EU-initiatieven op contentmoderatie, inclusief de belemmeringen in wetgeving,\nen gaat over tot de orde van de dag.\nMichon-Derkzen",
  "content_char_count": 1096,
  "source": {
    "document_id": "1d7ced08-ab29-4dba-b35a-724dffb9cad2",
    "document_nummer": "2024D51557",
    "document_soort": "Motie",
    "publication_id": "d7e9bc0d-65c7-4f43-85e0-084c4144ffd6",
    "publication_content_type": "application/xml",
    "publication_length": 2493,
    "cached": false,
    "binary_path": "bronmateriaal-onbewerkt\\cache\\document_publications\\d7e9bc0d-65c7-4f43-85e0-084c4144ffd6.xml"
  },
  "issues": []
}