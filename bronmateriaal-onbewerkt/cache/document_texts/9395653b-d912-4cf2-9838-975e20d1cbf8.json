{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n827\nMOTIE VAN HET LID SARIS C.S.\nVoorgesteld\n16 april 2025\nDe Kamer,\ngehoord de beraadslaging,\nconstaterende dat het UWV spreekt van het corrigeren van de gemaakte fouten in de dagloonberekening tussen 2020 en 2024;\noverwegende dat het UWV als uitvoeringsorganisatie zich aan de wet dient te houden bij de uitvoering van de WIA;\noverwegende dat het gaat om fouten met mogelijk grote gevolgen voor een groep mensen in een kwetsbare situatie door hun (gedeeltelijke) arbeidsongeschiktheid;\noverwegende dat gemaakte fouten moeten worden hersteld door het UWV;\nverzoekt de regering zich maximaal in te spannen om het UVW in geval van gemaakte fouten te laten komen tot een brief aan gedupeerden waarin ruiterlijk wordt erkend dat mensen onrecht is aangedaan en dat het UWV dit gaat herstellen,\nen gaat over tot de orde van de dag.\nSaris\nVan Kent\nPatijn",
  "content_char_count": 981,
  "source": {
    "document_id": "52ecba37-025f-421a-8063-4739cf749ae4",
    "document_nummer": "2025D17402",
    "document_soort": "Motie",
    "publication_id": "9395653b-d912-4cf2-9838-975e20d1cbf8",
    "publication_content_type": "application/xml",
    "publication_length": 2449,
    "cached": false,
    "binary_path": "bronmateriaal-onbewerkt\\cache\\document_publications\\9395653b-d912-4cf2-9838-975e20d1cbf8.xml"
  },
  "issues": []
}