{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 095\nFrequentiebeleid\nNr.\n591\nGEWIJZIGDE MOTIE VAN DE LEDEN POSTMA EN IDSINGA TER VERVANGING VAN DIE GEDRUKT ONDER NR. 590\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat de overgang van FM naar DAB leidt tot gedeeld gebruik\nvan frequenties door publieke en commerciële regionale zenders;\nconstaterende dat steeds meer luisteraars overstappen van FM naar DAB;\noverwegende dat commerciële zenders niet investeren in minder\nrendabele gebieden zoals de Wadden, waardoor digitale dekking van\npublieke regionale omroepen daar in het gedrang komt;\noverwegende dat regionale publieke omroepen een belangrijke basisvoorziening vormen voor nieuws, cultuur en noodcommunicatie in de regio;\nvan mening dat publieke regionale omroepen in staat moeten zijn een\nvolwaardige dekking in hun provincie te realiseren;\nverzoekt de regering de regie te nemen om voor regionale publieke\nomroepen te streven naar zo volledig mogelijke dekking voor DAB in hun gehele uitzendgebied te garanderen, zodat zij in alle delen van de provincie goed te ontvangen\nzijn,\nen gaat over tot de orde van de dag.\nPostma\nIdsinga",
  "content_char_count": 1192,
  "source": {
    "document_id": "dec84d10-ea97-4362-b326-cf16d0f49685",
    "document_nummer": "2025D31222",
    "document_soort": "Motie (gewijzigd/nader)",
    "publication_id": "3cc3733f-1ffc-4cdd-8090-1e1bd37fe853",
    "publication_content_type": "application/xml",
    "publication_length": 5402,
    "cached": false,
    "binary_path": "bronmateriaal-onbewerkt\\cache\\document_publications\\3cc3733f-1ffc-4cdd-8090-1e1bd37fe853.xml"
  },
  "issues": []
}