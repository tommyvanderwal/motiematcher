{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n745\nMOTIE VAN DE LEDEN CEDER EN MOHANDIS\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat op Europees niveau een akkoord is bereikt over een herziening van de Europese Richtlijn consumentenkrediet, waardoor aanbieders van BNPL-diensten onder de reikwijdte van de richtlijn komen te vallen;\nvan mening dat de richtlijn zo spoedig mogelijk moet worden omgezet in nationale wetgeving om consumenten beter te beschermen en onnodige schulden te voorkomen;\nverzoekt de regering om er bij aanbieders van BNPL-dienstverlening scherp op aan te dringen om, vooruitlopend op implementatie van de richtlijn, te handelen naar de geest en het doel van de aangepaste richtlijn,\nen gaat over tot de orde van de dag.\nCeder\nMohandis",
  "content_char_count": 897,
  "source": {
    "document_id": "1713f12c-b206-4cf7-9e47-fe393c5c86c6",
    "document_nummer": "2024D07103",
    "document_soort": "Motie",
    "publication_id": "78bc6bca-fc5e-401a-adef-f8cd315e05ac",
    "publication_content_type": "application/xml",
    "publication_length": 2301,
    "cached": false,
    "binary_path": "bronmateriaal-onbewerkt\\cache\\document_publications\\78bc6bca-fc5e-401a-adef-f8cd315e05ac.xml"
  },
  "issues": []
}