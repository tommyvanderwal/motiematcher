{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 528\nRaming der voor de Tweede Kamer in 2025 benodigde uitgaven, alsmede aanwijzing en raming van de ontvangsten\nNr.\n12\nMOTIE VAN HET LID SNELLER\nVoorgesteld tijdens het Wetgevingsoverleg van\n17 juni 2024\nDe Kamer,\ngehoord de beraadslaging,\nconstaterende dat de bel in het hele Kamergebouw bij aanvang van de vergaderingen en stemmingen een minuut onafgebroken luid klinkt, en op veel andere momenten korter;\noverwegende dat commissieactiviteiten en andere werkzaamheden in het Kamergebouw hierdoor geregeld hinder ondervinden;\noverwegende dat het werk van de Kamercommissies niet van ondergeschikt belang is aan debatten in de plenaire zaal;\nvan mening dat de signaalfunctie van de bel eigenlijk alleen bij onverwachte stemmingen toegevoegde waarde heeft;\nverzoekt het presidium het luiden van de bel substantieel aan te passen, zodat andere activiteiten in de Tweede Kamer hier minder hinder van ondervinden,\nen gaat over tot de orde van de dag.\nSneller",
  "content_char_count": 1028,
  "source": {
    "document_id": "242ec4f2-a425-4da9-9409-7a38f419f872",
    "document_nummer": "2024D25349",
    "document_soort": "Motie",
    "publication_id": "4e73ea06-51d3-4d5d-8c4a-72e9b121253a",
    "publication_content_type": "application/xml",
    "publication_length": 2400,
    "cached": false,
    "binary_path": "bronmateriaal-onbewerkt\\cache\\document_publications\\4e73ea06-51d3-4d5d-8c4a-72e9b121253a.xml"
  },
  "issues": []
}