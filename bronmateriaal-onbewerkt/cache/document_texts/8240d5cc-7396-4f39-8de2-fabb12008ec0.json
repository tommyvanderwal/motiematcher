{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 087\nInternationaal fiscaal (verdrags)beleid\nNr.\n351\nMOTIE VAN HET LID STULTIENS\nVoorgesteld\n11 september 2025\nDe Kamer,\ngehoord de beraadslaging,\nvan mening dat agressieve belastingontwijking stevig moet worden aangepakt;\nconstaterende dat er nog steeds te weinig openbare informatie is over de belastingafdracht van multinationals, bijvoorbeeld als het gaat om de winstbelastingaangiften en verrekenprijzen;\nvan mening dat transparantie over belastingen belangrijk is voor het publieke debat over ons belastingstelsel en over het belastinggedrag van multinationals;\nverzoekt de regering om voorafgaand aan de plenaire behandeling van het Belastingplan 2026 opties in kaart te brengen hoe de transparantie hierover kan worden vergroot, zoals het aanscherpen van de fiscale verslaggevingsstandaarden of het openbaar maken van verrekenprijsrapporten,\nen gaat over tot de orde van de dag.\nStultiens",
  "content_char_count": 969,
  "source": {
    "document_id": "b37ca233-7d35-4b25-8326-0c93022229c5",
    "document_nummer": "2025D38538",
    "document_soort": "Motie",
    "publication_id": "8240d5cc-7396-4f39-8de2-fabb12008ec0",
    "publication_content_type": "application/xml",
    "publication_length": 4629,
    "cached": false,
    "binary_path": "bronmateriaal-onbewerkt\\cache\\document_publications\\8240d5cc-7396-4f39-8de2-fabb12008ec0.xml"
  },
  "issues": []
}