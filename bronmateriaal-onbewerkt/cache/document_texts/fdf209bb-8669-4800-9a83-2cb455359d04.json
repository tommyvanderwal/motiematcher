{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n340\nMOTIE VAN HET LID DOBBE C.S.\nVoorgesteld\n10 december 2024\nDe Kamer,\ngehoord de beraadslaging,\nconstaterende dat de Kamer vorig jaar de motie-Leijten/Van Nispen aannam die de regering verzocht «om er samen met de gemeentes voor te zorgen dat er in iedere gemeente minstens één speeltuin komt die toegankelijk is voor kinderen met een beperking»;\noverwegende dat er momenteel in slechts 167 gemeenten ten minste één speelplek is waar kinderen met en zonder beperking samen kunnen spelen en dus in 175 gemeenten nog niet;\nverzoekt de regering als beleidsdoel te stellen dat alle gemeenten uiterlijk in 2030 minimaal één inclusieve speeltuin, toegankelijk voor kinderen met een beperking, zouden moeten hebben, en hier actief aan bij te dragen,\nen gaat over tot de orde van de dag.\nDobbe\nVan Nispen\nWesterveld",
  "content_char_count": 911,
  "source": {
    "document_id": "87c86926-8e86-429a-86c8-0d07c087342f",
    "document_nummer": "2024D48971",
    "document_soort": "Motie",
    "publication_id": "fdf209bb-8669-4800-9a83-2cb455359d04",
    "publication_content_type": "application/xml",
    "publication_length": 2345,
    "cached": false,
    "binary_path": "bronmateriaal-onbewerkt\\cache\\document_publications\\fdf209bb-8669-4800-9a83-2cb455359d04.xml"
  },
  "issues": []
}