{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXVII\nWijziging van de begrotingsstaat voor Buitenlandse Handel en Ontwikkelingshulp (XVII) voor het jaar 2025 (wijziging samenhangende met de Voorjaarsnota)\nNr.\n49\nMOTIE VAN HET LID BAMENGA C.S.\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat in een tijd van toenemende geopolitieke onzekerheid de diversificatie van handelsrelaties essentieel is om risico's voor Nederlandse ondernemers te beperken en onze economische weerbaarheid te vergroten;\noverwegende dat handel met de Mercosur-landen een duurzamere bijdrage levert aan de welvaart en ontwikkeling van deze landen dan ontwikkelingshulp;\noverwegende dat de Mercosur-landen een aanzienlijk aandeel hebben in de productie van kritieke grondstoffen die essentieel zijn voor onze defensie- en energiesector;\nverzoekt de regering steun uit te spreken voor de totstandkoming van het EU-Mercosur-verdrag, met inachtneming van de belangen van Nederlandse strategische soevereiniteit, landbouw en voedselveiligheid,\nen gaat over tot de orde van de dag.\nBamenga\nPaternotte\nVan Campen",
  "content_char_count": 1173,
  "source": {
    "document_id": "c803800c-7f01-45c6-bb22-b9ae53dd530e",
    "document_nummer": "2025D31052",
    "document_soort": "Motie",
    "publication_id": "67d95732-a3dc-4df5-bd05-06e03de9c5b5",
    "publication_content_type": "application/xml",
    "publication_length": 5237,
    "cached": false,
    "binary_path": "bronmateriaal-onbewerkt\\cache\\document_publications\\67d95732-a3dc-4df5-bd05-06e03de9c5b5.xml"
  },
  "issues": []
}