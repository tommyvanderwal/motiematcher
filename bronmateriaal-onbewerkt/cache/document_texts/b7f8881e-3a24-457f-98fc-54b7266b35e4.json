{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 658\nInitiatiefnota van het lid Mutluer over femicide – erkenning en aanpak van gendergerelateerd dodelijk geweld\nNr.\n11\nMOTIE VAN DE LEDEN TIMMERMANS EN MUTLUER\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\nconstaterende dat het huidige plan van aanpak Stop femicide! een belangrijke eerste stap is, maar dat de uitvoering nog versnipperd en incidenteel is;\noverwegende dat femicide voortkomt uit het bredere probleem van geweld tegen vrouwen;\noverwegende dat geweld tegen vrouwen een structureel maatschappelijk probleem én een mensenrechtenschending vormt;\nvan mening dat geweld tegen vrouwen inclusief femicide in samenhang met elkaar moet worden aangepakt;\nvan mening dat een vaste bewindspersoon verantwoordelijk moet worden voor die aanpak;\nverzoekt de regering om één bewindspersoon verantwoordelijk te maken voor de uitvoering van een samenhangende nationale aanpak van geweld tegen vrouwen,\nen gaat over tot de orde van de dag.\nTimmermans\nMutluer",
  "content_char_count": 1077,
  "source": {
    "document_id": "16ab2043-ca71-4117-b2eb-947c4ca28a0f",
    "document_nummer": "2025D40942",
    "document_soort": "Motie",
    "publication_id": "b7f8881e-3a24-457f-98fc-54b7266b35e4",
    "publication_content_type": "application/xml",
    "publication_length": 5023,
    "cached": false,
    "binary_path": "bronmateriaal-onbewerkt\\cache\\document_publications\\b7f8881e-3a24-457f-98fc-54b7266b35e4.xml"
  },
  "issues": []
}