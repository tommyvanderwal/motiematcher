{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n727\nMOTIE VAN DE LEDEN DANIËLLE JANSEN EN KRUL\nVoorgesteld\n29 februari 2024\nDe Kamer,\ngehoord de beraadslaging,\nconstaterende dat het alcoholgebruik de laatste jaren nog steeds hoog blijft;\nconstaterende dat het Gezond en Actief Leven Akkoord (GALA) bedoeld is om onder andere een gezonde leefstijl te verbeteren maar dat deze maatregelen niet structureel zijn;\nconstaterende dat het Expertisecentrum Alcohol van Trimbos aangeeft dat «er overtuigend bewijs is dat het beperken of verbieden van alcoholmarketing één van de drie beleidsmaatregelen is die het meest kosteneffectief, betaalbaar en uitvoerbaar is om alcoholgebruik en daarmee samenhangende (gezondheids-)schade te voorkomen of terug te dringen»;\noverwegende dat er structurele maatregelen nodig zijn om het alcoholgebruik te verminderen en dat het advies van Trimbos overgenomen zal moeten worden;\nverzoekt de regering om voor de aankomende begrotingsbehandeling VWS in kaart te brengen of en hoe alcoholmarketing verboden kan worden via wetgeving, onder andere op socialmediakanalen,\nen gaat over tot de orde van de dag.\nDaniëlle Jansen\nKrul",
  "content_char_count": 1215,
  "source": {
    "document_id": "89ea893b-5bb3-44a4-a835-c18f415d1176",
    "document_nummer": "2024D07377",
    "document_soort": "Motie",
    "publication_id": "7a407536-4e75-413d-afc8-807f31a5344e",
    "publication_content_type": "application/xml",
    "publication_length": 2718,
    "cached": false,
    "binary_path": "bronmateriaal-onbewerkt\\cache\\document_publications\\7a407536-4e75-413d-afc8-807f31a5344e.xml"
  },
  "issues": []
}