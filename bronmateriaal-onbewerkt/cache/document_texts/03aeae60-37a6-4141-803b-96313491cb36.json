{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 561\nWijziging van de Zorgverzekeringswet in verband met het bevorderen van zorgcontractering\nNr.\n12\nMOTIE VAN HET LID DANIËLLE JANSEN\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat zorgverzekeraars uiterlijk op 12 november 2024 hun polissen en de zorgpremies voor het jaar 2025 bekend moesten maken;\nconstaterende dat op 12 november 2024 slechts 41% van de zorgaanbieders daadwerkelijk gecontracteerd is voor het jaar 2025 en dat het zorgverzekeraars en ziekenhuizen dus net als voorgaande jaren weer niet is gelukt om de onderhandelingen uiterlijk 12 november af te ronden;\nconstaterende dat deze vertragingen onzekerheid veroorzaken voor patiënten over de toegankelijkheid en kosten van zorg, alsmede over de mogelijkheid om over te stappen naar een andere zorgverzekeraar;\nverzoekt de regering:\n•\nzich in te spannen om zorgverzekeraars te stimuleren om, gedifferentieerd naar sector en aanbieder, variabele meerjarencontracten van vijf tot zeven jaar af te sluiten met partners die de regionale transformatie vormgeven;\n•\nerop toe te zien dat er in 2025 een centrale bron met contractinformatie over de hele breedte van de zorg wordt opgeleverd;\n•\nzorgverzekeraars daarnaast te verplichten regelmatig de Kamer en verzekerden, in samenwerking met patiëntenorganisaties, te informeren over de voortgang van de contractonderhandelingen, zodat transparantie wordt gewaarborgd en zorgverzekeraars meer verantwoordelijkheid nemen voor het tijdig afronden van de onderhandelingen,\nen gaat over tot de orde van de dag.\nDaniëlle Jansen",
  "content_char_count": 1636,
  "source": {
    "document_id": "6ebd0995-37cf-4559-94c0-701a147ff6cf",
    "document_nummer": "2025D11738",
    "document_soort": "Motie",
    "publication_id": "03aeae60-37a6-4141-803b-96313491cb36",
    "publication_content_type": "application/xml",
    "publication_length": 3463,
    "cached": false,
    "binary_path": "bronmateriaal-onbewerkt\\cache\\document_publications\\03aeae60-37a6-4141-803b-96313491cb36.xml"
  },
  "issues": []
}