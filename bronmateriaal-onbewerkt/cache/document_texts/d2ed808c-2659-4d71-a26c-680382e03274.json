{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n760\nMOTIE VAN HET LID BIKKER C.S.\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat de laatste jaren telkens opnieuw blijkt dat het mooie feest van oud en nieuw een bittere nasmaak oplevert door geweldsuitbarstingen, vernielingen en vuurwerkslachtoffers;\noverwegende dat we onze tradities en feesten moeten beschermen tegen dergelijke ongewenste ontwikkelingen;\noverwegende dat de nationale politie, de Nederlandse Politiebond en de politievakvereniging de politiek vragen om actie te ondernemen en te komen tot een algeheel vuurwerkverbod;\noverwegende dat de Kamer dit voorjaar spreekt over de Wijziging van de Wet milieubeheer en het Wetboek van Strafrecht in verband met de invoering van een vuurwerkverbod voor consumenten;\nverzoekt de regering om, zeker zolang dit verbod er niet is, met de 25 grootste probleemgemeenten een ter plaatse passende aanpak te maken die leert van de beste voorbeelden, zoals de vreugdevuren in Den Haag, en andere gezamenlijke bijeenkomsten op veel plekken in het land, waar veel burgers zelf de verantwoordelijkheid nemen voor een vrolijk en veilig oud en nieuw in hun buurt,\nen gaat over tot de orde van de dag.\nBikker\nDiederik van Dijk\nBoswijk\nVan der Werf",
  "content_char_count": 1337,
  "source": {
    "document_id": "02f0e57b-512b-4ae2-9463-a3916eedf07c",
    "document_nummer": "2025D03218",
    "document_soort": "Motie",
    "publication_id": "d2ed808c-2659-4d71-a26c-680382e03274",
    "publication_content_type": "application/xml",
    "publication_length": 2828,
    "cached": false,
    "binary_path": "bronmateriaal-onbewerkt\\cache\\document_publications\\d2ed808c-2659-4d71-a26c-680382e03274.xml"
  },
  "issues": []
}