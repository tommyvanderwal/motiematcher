{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n397\nGEWIJZIGDE MOTIE VAN HET LID VEDDER C.S. TER VERVANGING VAN DIE GEDRUKT ONDER NR. 387\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de provincies een belangrijke rol hebben als gebiedsregisseur, bevoegd gezag in vergunningen (spoor 1) en als verantwoordelijke voor natuurbehoud en herstel (spoor 2);\nconstaterende dat de provincies als eerste aan de lat staan als het gaat om handhavingsverzoeken bij PAS-melders die al door milieuorganisaties zijn aangekondigd en de komende tijd ingediend zullen worden;\nconstaterende dat de provincies al een aantal concrete voorstellen, passend bij zowel spoor 1 als spoor 2, voor het oplossen van de stikstofproblematiek en het vlot trekken van de vergunningverlening neer hebben gelegd bij de MCEN;\noverwegende dat de stikstofproblematiek niet zonder provincies en gemeenten kan worden opgelost;\nverzoekt de regering zowel provincies als gemeenten al op korte termijn actief te betrekken bij de totstandkoming van het totaalpakket stikstof;\nverzoekt de regering de Kamer te informeren over de uitkomsten van het overleg met provincies en gemeenten en de appreciatie van de MCEN van voorstellen die door hen worden aangedragen,\nen gaat over tot de orde van de dag.\nVedder\nGrinwis\nBromet\nKoekkoek\nFlach\nPodt",
  "content_char_count": 1399,
  "source": {
    "document_id": "d91fe7e3-ad65-4daf-974d-ec8fba9bdeb1",
    "document_nummer": "2025D23677",
    "document_soort": "Motie (gewijzigd/nader)",
    "publication_id": "5ae3770a-f082-4767-8e85-18c0c76026e9",
    "publication_content_type": "application/xml",
    "publication_length": 5833,
    "cached": false,
    "binary_path": "bronmateriaal-onbewerkt\\cache\\document_publications\\5ae3770a-f082-4767-8e85-18c0c76026e9.xml"
  },
  "issues": []
}