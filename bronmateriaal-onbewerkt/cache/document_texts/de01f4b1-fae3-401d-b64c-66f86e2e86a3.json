{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 973\nToekomst veehouderij\nNr.\n272\nMOTIE VAN HET LID GRINWIS C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat in het startpakket «Nederland van het slot» 213 miljoen euro structureel is opgenomen voor ANb (agrarisch natuurbeheer), waarvan 83 miljoen euro beschikbaar is voor uitbreiding van het ANLb (Agrarisch Natuur- en Landschapsbeheer) in 2026 en 173 miljoen euro structureel;\noverwegende dat provincies en agrarische collectieven tot op heden niet zeker zijn van het budget dat zij voor 2026 toegekend krijgen en dat de kabinetsval geen roet in het eten mag gooien getuige de breed gesteunde motie-Van Campen c.s. (\n36 600-XIV, nr. 42\n) over het ANLb-spoor;\nverzoekt de regering middels een Kamerbrief voorafgaand aan de septembercirculaire Provinciefonds 2025 de provincies en daarmee tevens de 40 agrarische collectieven te verzekeren van het extra budget voor uitbreiding van het ANLb in 2026,\nen gaat over tot de orde van de dag.\nGrinwis\nVedder\nFlach",
  "content_char_count": 1066,
  "source": {
    "document_id": "a2b9249f-4895-43d1-93a8-8c4b5ce6d4e4",
    "document_nummer": "2025D28900",
    "document_soort": "Motie",
    "publication_id": "de01f4b1-fae3-401d-b64c-66f86e2e86a3",
    "publication_content_type": "application/xml",
    "publication_length": 4958,
    "cached": false,
    "binary_path": "bronmateriaal-onbewerkt\\cache\\document_publications\\de01f4b1-fae3-401d-b64c-66f86e2e86a3.xml"
  },
  "issues": []
}