{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 378\nRegels over energiemarkten en energiesystemen (Energiewet)\nNr.\n77\nMOTIE VAN DE LEDEN KRÖGER EN GRINWIS\nVoorgesteld\n23 mei 2024\nDe Kamer,\ngehoord de beraadslaging,\noverwegende dat de waterstofmarkt in de kinderschoenen staat en netbeheerders een stimulerende en pionierende rol kunnen spelen om deze markt op gang te helpen;\nconstaterende dat bij een overschot aan windenergie TenneT met redispatch windparken tegen betaling laat afschakelen, waarvan de kosten jaarlijks oplopen tot honderden miljoenen euro's;\noverwegende dat Europese afspraken nu een actieve rol voor systeembeheerders in het op gang brengen van bijvoorbeeld de waterstofmarkt beperken, bijvoorbeeld door de aanleg van elektrolysecapaciteit;\nverzoekt de regering om in Europa aan te dringen op meer mogelijkheden voor systeembeheerders in het op gang brengen van nieuwe markten en technieken die belangrijk zijn voor de energietransitie,\nen gaat over tot de orde van de dag.\nKröger\nGrinwis",
  "content_char_count": 1035,
  "source": {
    "document_id": "3eeb807a-3278-4303-b4ce-5da62cbfd0a5",
    "document_nummer": "2024D21007",
    "document_soort": "Motie",
    "publication_id": "20d15434-4cb8-493f-9451-f6bd412cbcfe",
    "publication_content_type": "application/xml",
    "publication_length": 2461,
    "cached": false,
    "binary_path": "bronmateriaal-onbewerkt\\cache\\document_publications\\20d15434-4cb8-493f-9451-f6bd412cbcfe.xml"
  },
  "issues": []
}