{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 247\nAcute zorg\nNr.\n438\nMOTIE VAN HET LID VAN NISPEN C.S.\nVoorgesteld\n11 april 2024\nDe Kamer,\ngehoord de beraadslaging,\nconstaterende dat er plannen liggen om de intensive care en de spoedeisende hulp van het Zuyderlandziekenhuis in Heerlen te sluiten;\nconstaterende dat 300.000 mensen uit deze regio met een enorme gezondheidsachterstand afhankelijk zijn van deze specifieke onderdelen van het ziekenhuis;\noverwegende dat een mogelijke sluiting leidt tot gezondheidsrisico's door langere aanrijtijden, meer inwoners die zorg mijden en een hogere druk op huisartsen in de regio;\nverzoekt de Minister in te grijpen om de intensive care en de spoedeisende hulp in Heerlen open te houden, nog voordat de regietafel van het Zuyderland ziekenhuis deze maand een beslissing maakt over de toekomst van het ziekenhuis,\nen gaat over tot de orde van de dag.\nVan Nispen\nDijk\nClaassen",
  "content_char_count": 945,
  "source": {
    "document_id": "68ae207a-4380-44f4-91ce-bf9a77bbb1b5",
    "document_nummer": "2024D14513",
    "document_soort": "Motie",
    "publication_id": "6f6b74c3-1da8-4fb8-a814-53628667ec57",
    "publication_content_type": "application/xml",
    "publication_length": 2392,
    "cached": false,
    "binary_path": "bronmateriaal-onbewerkt\\cache\\document_publications\\6f6b74c3-1da8-4fb8-a814-53628667ec57.xml"
  },
  "issues": []
}