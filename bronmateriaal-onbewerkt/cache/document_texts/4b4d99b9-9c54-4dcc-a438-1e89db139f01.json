{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 925\nBestrijding internationaal terrorisme\nNr.\n1002\nMOTIE VAN HET LID VAN DER WERF C.S.\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat in de nacht van 2 op 3 juni 2015 een Nederlandse luchtaanval op Hawija minstens 70 burgerslachtoffers en grote schade heeft veroorzaakt;\noverwegende dat de Nederlandse regering verantwoordelijkheid heeft erkend en in 2015 excuses heeft aangeboden voor het onjuist informeren van de Kamer, maar dat nog altijd geen persoonlijk bezoek heeft plaatsgevonden om excuses over te brengen aan de getroffen gemeenschap;\noverwegende dat overlevenden, nabestaanden en ngo's zoals PAX en Airwars oproepen tot een formeel bezoek en excuses, omdat dit bijdraagt aan erkenning, herstel van vertrouwen en het bevorderen van gerechtigheid;\nverzoekt de regering om nog dit jaar een officieel bezoek aan Hawija te brengen, waarbij namens de Nederlandse Staat expliciet en formeel excuses worden aangeboden aan de slachtoffers en hun gemeenschap, en om in het kader van dit bezoek actief het gesprek aan te gaan met de getroffen gemeenschap en betrokken lokale ngo's,\nen gaat over tot de orde van de dag.\nVan der Werf\nNordkamp\nDijk\nCeder",
  "content_char_count": 1256,
  "source": {
    "document_id": "a41fa4ee-101d-4be6-b488-032bae988d36",
    "document_nummer": "2025D21804",
    "document_soort": "Motie",
    "publication_id": "4b4d99b9-9c54-4dcc-a438-1e89db139f01",
    "publication_content_type": "application/xml",
    "publication_length": 5086,
    "cached": false,
    "binary_path": "bronmateriaal-onbewerkt\\cache\\document_publications\\4b4d99b9-9c54-4dcc-a438-1e89db139f01.xml"
  },
  "issues": []
}