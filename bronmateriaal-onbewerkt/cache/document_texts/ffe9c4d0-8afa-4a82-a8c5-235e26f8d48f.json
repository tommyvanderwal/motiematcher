{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n116\nMOTIE VAN HET LID DIJK\nVoorgesteld\n12 november 2024\nDe Kamer,\ngehoord de beraadslaging,\nconstaterende dat onder andere de Wetenschappelijke Raad voor het Regeringsbeleid aangeeft dat er te veel financiering via vreemd vermogen plaatsvindt;\nconstaterende dat dit risico's creëert voor de financiële stabiliteit en schokbestendigheid van de Nederlandse economie;\nverzoekt de regering de huidige staat van de financiële stabiliteit en de effecten van beleid dat financiering via vreemd vermogen aantrekkelijk maakt te onderzoeken en de uitkomsten met de Kamer te delen,\nen gaat over tot de orde van de dag.\nDijk",
  "content_char_count": 775,
  "source": {
    "document_id": "8f84074e-fa18-4df7-8542-0cbe6d7e83b4",
    "document_nummer": "2024D43546",
    "document_soort": "Motie",
    "publication_id": "ffe9c4d0-8afa-4a82-a8c5-235e26f8d48f",
    "publication_content_type": "application/xml",
    "publication_length": 2109,
    "cached": false,
    "binary_path": "bronmateriaal-onbewerkt\\cache\\document_publications\\ffe9c4d0-8afa-4a82-a8c5-235e26f8d48f.xml"
  },
  "issues": []
}