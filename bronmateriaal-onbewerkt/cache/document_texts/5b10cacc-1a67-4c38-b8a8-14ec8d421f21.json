{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVoorjaarsnota 2025\nNr.\n11\nMOTIE VAN HET LID INGE VAN DIJK C.S.\nVoorgesteld\n18 juni 2025\nDe Kamer,\ngehoord de beraadslaging,\noverwegende dat de Kamer zich heeft uitgesproken voor het uit de Nederlandse wetgeving schrappen van alle bestaande nationale koppen op Europees beleid (\n21501–02, nr. 3151\n);\noverwegende dat de nationale CO2-heffing voor de industrie een nationale kop is op het Europese klimaatbeleid, waardoor de industrie in Nederland naar verwachting in 2035 per uitgestoten ton CO\n2\n€ 75 meer zal moeten betalen dan de rest van Europa;\noverwegende dat de Nederlandse nationale CO2-heffing niet tot extra CO2-reductie leidt op Europees niveau;\nconstaterende dat er onvoldoende zicht is op realisatie van de randvoorwaarden voor verduurzaming van de industrie, waarmee de industrie de CO2-heffing voor zou kunnen blijven (zoals CCS-project Aramis);\nvan mening dat het om een gezonde industrie te behouden voor Nederland nodig is om het oneerlijke speelveld iets minder oneerlijk te maken en de CO2-heffing af te schaffen;\nverzoekt de regering de CO2-heffing op de industrie zo snel mogelijk af te schaffen,\nen gaat over tot de orde van de dag.\nInge van Dijk\nBontenbal\nFlach\nVermeer",
  "content_char_count": 1270,
  "source": {
    "document_id": "c421d8db-d443-4d8a-85a9-377f64ac3c12",
    "document_nummer": "2025D28751",
    "document_soort": "Motie",
    "publication_id": "5b10cacc-1a67-4c38-b8a8-14ec8d421f21",
    "publication_content_type": "application/xml",
    "publication_length": 5238,
    "cached": false,
    "binary_path": "bronmateriaal-onbewerkt\\cache\\document_publications\\5b10cacc-1a67-4c38-b8a8-14ec8d421f21.xml"
  },
  "issues": []
}