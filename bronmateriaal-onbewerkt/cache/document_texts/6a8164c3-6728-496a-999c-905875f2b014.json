{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 037\nMestbeleid\nNr.\n622\nMOTIE VAN HET LID BECKERMAN\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat de besluiten om het afromingspercentage voor pluimvee en varkens op 0% te zetten gebaseerd zijn op een prognose van de mestproductie in plaats van op feitelijk vastgestelde productie;\nconstaterende dat voor de varkenshouderij in 2025 een overschrijding van het mestproductieplafond wordt verwacht;\nconstaterende dat wordt verwacht dat de varkensmestproductie pas op termijn onder het plafond komt en dat dit afhankelijk is van verschillende factoren;\noverwegende dat boeren in het verleden in de knel zijn gekomen, doordat de overheid voorbarig is geweest met beschikbare emissieruimtes;\noverwegende dat de Minister aangegeven heeft dat een mogelijk gevolg van overschrijding kan zijn dat de afromingspercentages weer verhoogd moeten worden, met jojobeleid tot gevolg;\nverzoekt de regering om maatregelen waarvan wordt uitgegaan dat ze binnen het mestproductieplafond passen pas in te laten gaan als de benodigde reductie daadwerkelijk vastgesteld is in plaats van op basis van prognoses,\nen gaat over tot de orde van de dag.\nBeckerman",
  "content_char_count": 1241,
  "source": {
    "document_id": "578cff76-2b69-48df-81fc-2515154de784",
    "document_nummer": "2025D42885",
    "document_soort": "Motie",
    "publication_id": "6a8164c3-6728-496a-999c-905875f2b014",
    "publication_content_type": "application/xml",
    "publication_length": 4836,
    "cached": false,
    "binary_path": "bronmateriaal-onbewerkt\\cache\\document_publications\\6a8164c3-6728-496a-999c-905875f2b014.xml"
  },
  "issues": []
}