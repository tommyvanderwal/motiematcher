{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n66\nMOTIE VAN HET LID DE KORTE\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat het kabinet heeft gekozen voor een grotere nadruk op lokaal eigenaarschap en het verhogen van de eigen bijdrage van maatschappelijke organisaties;\nconstaterende dat hierdoor een grote transitie plaatsvindt wat betreft de rol van Nederlandse maatschappelijke organisaties voor ontwikkelingshulp;\noverwegende dat deze organisaties vaak langdurige, unieke expertise en netwerken hebben opgebouwd die bijdragen aan strategische samenwerkingen en de internationale positie van Nederland;\nverzoekt de regering in de uitwerking van het nieuwe beleidskader te borgen dat de strategische kennis, stem en langdurige expertise van Nederlandse maatschappelijke organisaties ook in het nieuwe kader worden aangewend, onder andere door samenwerking en kennisuitwisseling met lokale partners te stimuleren, en na twee jaar te evalueren wat de voortgang is van het nieuwe beleidskader, inclusief de veranderende rol van de Nederlandse maatschappelijke organisaties voor ontwikkelingshulp,\nen gaat over tot de orde van de dag.\nDe Korte",
  "content_char_count": 1325,
  "source": {
    "document_id": "8d630bd4-c314-4d61-b885-50826e0ff111",
    "document_nummer": "2025D05786",
    "document_soort": "Motie",
    "publication_id": "1c332b02-4da8-4686-a4df-76ceefa8b7a8",
    "publication_content_type": "application/xml",
    "publication_length": 2733,
    "cached": false,
    "binary_path": "bronmateriaal-onbewerkt\\cache\\document_publications\\1c332b02-4da8-4686-a4df-76ceefa8b7a8.xml"
  },
  "issues": []
}