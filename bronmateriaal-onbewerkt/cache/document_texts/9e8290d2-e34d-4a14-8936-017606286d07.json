{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n24\nMOTIE VAN DE LEDEN PATERNOTTE EN PIRI\nVoorgesteld\n21 november 2024\nDe Kamer,\ngehoord de beraadslaging,\nconstaterende dat Oekraïne zich op een onomkeerbaar pad richting lidmaatschap van de NAVO bevindt;\noverwegende dat wachten op het einde van de oorlog met het nemen van concrete stappen richting lidmaatschap een reden voor Poetin vormt om de oorlog zo lang mogelijk voort te laten duren;\noverwegende dat de Kamer zich heeft uitgesproken voor geclausuleerde toetreding van Oekraïne tot de NAVO, waarmee de weg vrij is gemaakt voor toetreding terwijl de Russische agressie voortduurt;\noverwegende dat toetredingsgesprekken over voorwaarden van een geclausuleerde toetreding pas kunnen starten als Oekraïne een officiële uitnodiging tot lidmaatschap van de NAVO ontvangt;\nverzoekt het kabinet om actief steun te zoeken binnen de NAVO voor het uitvaardigen van een officiële uitnodiging tot lidmaatschap van Oekraïne,\nen gaat over tot de orde van de dag.\nPaternotte\nPiri",
  "content_char_count": 1156,
  "source": {
    "document_id": "f04bcfcb-c9cc-40d0-a1df-45f2677e0894",
    "document_nummer": "2024D45346",
    "document_soort": "Motie",
    "publication_id": "9e8290d2-e34d-4a14-8936-017606286d07",
    "publication_content_type": "application/xml",
    "publication_length": 2659,
    "cached": false,
    "binary_path": "bronmateriaal-onbewerkt\\cache\\document_publications\\9e8290d2-e34d-4a14-8936-017606286d07.xml"
  },
  "issues": []
}