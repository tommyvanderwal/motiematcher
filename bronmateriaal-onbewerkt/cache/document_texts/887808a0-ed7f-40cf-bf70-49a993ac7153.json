{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n34\nMOTIE VAN DE LEDEN SNELLER EN CHAKOR\nVoorgesteld\n3 juli 2025\nDe Kamer,\ngehoord de beraadslaging,\noverwegende dat het CBS in de Monitor Brede Welvaart 2025 constateerde dat de huidige «hoge kwaliteit van leven ten koste blijft gaan van latere generaties»;\noverwegende dat toekomstige generaties de gevolgen ondervinden van keuzes die vandaag worden gemaakt, maar er geen invloed op kunnen uitoefenen;\noverwegende dat bouwstenen, zoals de generatietoets, bestaan om deze lacune in onze democratische besluitvorming op te vullen, maar dat een gedegen en samenhangende aanpak ontbreekt;\nconstaterende dat Nederland zich in VN-verband heeft gecommitteerd aan het vertegenwoordigen van toekomstige generaties in het wetgevingsproces en dat de Nationale ombudsman zich bereid heeft verklaard om als kwartiermaker te fungeren voor een ombudsman voor toekomstige generaties;\nverzoekt de regering om een voorstel aan de Kamer te doen toekomen om een ombudsman voor toekomstige generaties in te stellen,\nen gaat over tot de orde van de dag.\nSneller\nChakor",
  "content_char_count": 1218,
  "source": {
    "document_id": "31b6a2b9-5215-4542-bc9d-4a789e1f2027",
    "document_nummer": "2025D31872",
    "document_soort": "Motie",
    "publication_id": "887808a0-ed7f-40cf-bf70-49a993ac7153",
    "publication_content_type": "application/xml",
    "publication_length": 5022,
    "cached": false,
    "binary_path": "bronmateriaal-onbewerkt\\cache\\document_publications\\887808a0-ed7f-40cf-bf70-49a993ac7153.xml"
  },
  "issues": []
}