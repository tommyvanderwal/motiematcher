{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n302\nMOTIE VAN HET LID MARTENS-AMERICA\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat de Nederlandse Publieke Omroep verschillende genres binnen de begroting gebruikt om de kosten van de programmering te schetsen;\nconstaterende dat uit de begroting van de NPO is gebleken dat zij volgens de begroting slechts 10 (op 700 miljoen aanbod) miljoen euro aan amusement uitgeven, over twaalf omroepen;\noverwegende dat deze categorisering voor externen, in dit geval Kamerleden met een controlerende functie, dus niet scherp is en vraagt om toelichting;\nverzoekt de regering om in opmars naar het creëren van een toekomstbestendige en transparante Nederlandse Publieke Omroep de Kamer te voorzien van een toelichting op de keuzes voor categorieën die in de begroting worden gehanteerd en de huidige programmering te koppelen aan deze bestaande categorieën,\nen gaat over tot de orde van de dag.\nMartens-America",
  "content_char_count": 1034,
  "source": {
    "document_id": "fcb89927-7fe3-483a-8f76-c828cdbd62eb",
    "document_nummer": "2024D20341",
    "document_soort": "Motie",
    "publication_id": "d292753c-3fcc-49e8-9542-fbeda3d11653",
    "publication_content_type": "application/xml",
    "publication_length": 2389,
    "cached": false,
    "binary_path": "bronmateriaal-onbewerkt\\cache\\document_publications\\d292753c-3fcc-49e8-9542-fbeda3d11653.xml"
  },
  "issues": []
}