{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n85\nMOTIE VAN HET LID PALMEN\nVoorgesteld\n5 maart 2024\nDe Kamer,\ngehoord de beraadslaging,\noverwegende dat de toegang tot overheidsinformatie een fundamenteel grondrecht is van onze democratische rechtsstaat;\nconstaterende dat bij de afhandeling van Wet open overheid-verzoeken de overheid al jarenlang de wettelijke termijn fors overschrijdt, terwijl de overheid zelf van burgers verwacht dat zij zich aan allerlei door de overheid gestelde termijnen houden;\noverwegende dat meer dan de helft van de Wet open overheid-verzoeken bestaat uit kleine en overzichtelijke verzoeken;\nverzoekt de regering afdoende maatregelen te nemen om vanaf 2024 minimaal de helft van de jaarlijkse Wet open overheid-verzoeken aan het Rijk binnen de wettelijke termijn van 42 dagen af te handelen;\nverzoekt de regering om, net als in andere Europese landen, overheidsbesluiten, zowel centraal als decentraal, geautomatiseerd en actief openbaar te maken en per brief de Kamer te informeren over de mogelijkheden en termijnen hiervoor,\nen gaat over tot de orde van de dag.\nPalmen",
  "content_char_count": 1173,
  "source": {
    "document_id": "ac4e19c7-d699-40c6-9908-765c5bc7b0ba",
    "document_nummer": "2024D08299",
    "document_soort": "Motie",
    "publication_id": "1a7676c5-5ccc-4b9c-b30f-9ed847e2939e",
    "publication_content_type": "application/xml",
    "publication_length": 2545,
    "cached": false,
    "binary_path": "bronmateriaal-onbewerkt\\cache\\document_publications\\1a7676c5-5ccc-4b9c-b30f-9ed847e2939e.xml"
  },
  "issues": []
}