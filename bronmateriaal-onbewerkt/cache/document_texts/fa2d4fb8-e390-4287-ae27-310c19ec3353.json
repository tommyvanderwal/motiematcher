{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n506\nMOTIE VAN HET LID TEUNISSEN\nVoorgesteld\n11 april 2024\nDe Kamer,\ngehoord de beraadslaging,\nconstaterende dat het kabinet wil inzetten op het versnellen van gaswinning in de Noordzee;\nconstaterende dat Shell en Exxon na decennia miljardenwinsten te hebben geboekt door de gaswinning in Groningen een arbitragezaak zijn gestart, omdat ze het laatste beetje gas niet mochten winnen;\noverwegende dat het kabinet voornemens is winningsvergunningen voor twintig jaar of langer af te geven voor boren in de Noordzee;\nverzoekt de regering om bij eventuele nieuwe winningsvergunningen voor gasboringen in de Noordzee altijd een clausule in te voegen die de mogelijkheid geeft de vergunning in te trekken als daartoe zwaarwegende redenen zijn, waarbij alleen kosten worden gedekt en geen compensatie voor misgelopen inkomsten hoeft te worden betaald,\nen gaat over tot de orde van de dag.\nTeunissen",
  "content_char_count": 1016,
  "source": {
    "document_id": "137a7ebe-f032-4888-b0cd-885db66eeb05",
    "document_nummer": "2024D14732",
    "document_soort": "Motie",
    "publication_id": "fa2d4fb8-e390-4287-ae27-310c19ec3353",
    "publication_content_type": "application/xml",
    "publication_length": 2368,
    "cached": false,
    "binary_path": "bronmateriaal-onbewerkt\\cache\\document_publications\\fa2d4fb8-e390-4287-ae27-310c19ec3353.xml"
  },
  "issues": []
}