{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 225\nToekomst van de Nederlandse onderzeedienst\nNr.\n67\nMOTIE VAN HET LID NORDKAMP\nVoorgesteld tijdens het Notaoverleg van\n3 juni 2024\nDe Kamer,\ngehoord de beraadslaging,\nconstaterende dat het kabinet voornemens is om de opdracht voor de vervanging van de Nederlandse onderzeeboten toe te kennen aan de Naval Group;\nconstaterende dat hierover een fundamenteel verschil van inzicht bestaat onder de dragende partijen van het landsbestuur;\nconstaterende dat dit een vergaand besluit is waar miljarden mee gemoeid gaan en dat vele toekomstige risico's en onzekerheden met zich meebrengt;\nconstaterende dat een goed verloop van de vervanging van onze onderzeebootcapaciteit essentieel is voor onze nationale veiligheid en het behoud en versterken van de positie van de Nederlandse Onderzeedienst;\noverwegende dat politiek-bestuurlijke continu√Øteit van essentieel belang is voor het verantwoorde verloop van dit project en de zekerheid voor Defensie;\nspreekt uit dat het noodzakelijk is dat het aanstaande kabinet in het regeerprogramma expliciet opneemt hoe het de voortgang van dit project waarborgt en hoe omgegaan wordt met de toekomstige ontwikkelingen op dit project,\nen gaat over tot de orde van de dag.\nNordkamp",
  "content_char_count": 1286,
  "source": {
    "document_id": "08c4e923-e650-4487-8fb7-e24e05e8fc9e",
    "document_nummer": "2024D22671",
    "document_soort": "Motie",
    "publication_id": "348377a5-d881-4947-9f6f-735275a347fa",
    "publication_content_type": "application/xml",
    "publication_length": 2680,
    "cached": false,
    "binary_path": "bronmateriaal-onbewerkt\\cache\\document_publications\\348377a5-d881-4947-9f6f-735275a347fa.xml"
  },
  "issues": []
}