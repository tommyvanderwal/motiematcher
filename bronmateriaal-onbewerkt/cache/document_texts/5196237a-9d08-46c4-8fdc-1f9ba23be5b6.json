{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 034\nDigitale leermiddelen\nNr.\n64\nMOTIE VAN HET LID ROODERKERK C.S.\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat de toetsdruk in Nederland hoog is, met wel 102 cijfers per leerling per jaar, en dat leerlingen veel druk ervaren om te presteren als ouders in leerlingvolgsystemen meekijken;\nconstaterende dat steeds meer scholen er daarom voor kiezen om minder toegang te bieden tot leerlingvolgsystemen aan ouders en ze grenzen stellen aan wanneer cijfers online komen;\noverwegende dat in een proef 90% tot 95% van de ouders positief reageerde op het beperken van de toegang tot leerlingvolgsystemen en dat het goed is voor de zelfstandigheid van kinderen als zij zelf gaan over wanneer ze hun resultaten met hun ouders delen;\nverzoekt de regering in gesprek te gaan met scholen zodat cijfers alleen door leerlingen zijn in te zien in leerlingvolgsystemen, ze enkel tijdens schooluren geplaatst worden door leraren en ze periodiek gedeeld worden met ouders, bijvoorbeeld door rapporten voorafgaand aan oudergesprekken,\nen gaat over tot de orde van de dag.\nRooderkerk\nSoepboer\nHaage",
  "content_char_count": 1186,
  "source": {
    "document_id": "8c2bd562-b7e6-48ab-a255-78d4abb27212",
    "document_nummer": "2025D23442",
    "document_soort": "Motie",
    "publication_id": "5196237a-9d08-46c4-8fdc-1f9ba23be5b6",
    "publication_content_type": "application/xml",
    "publication_length": 4995,
    "cached": false,
    "binary_path": "bronmateriaal-onbewerkt\\cache\\document_publications\\5196237a-9d08-46c4-8fdc-1f9ba23be5b6.xml"
  },
  "issues": []
}