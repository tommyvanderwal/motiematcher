{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n61\nMOTIE VAN HET LID CEDER\nVoorgesteld\n15 mei 2025\nDe Kamer,\ngehoord de beraadslaging,\noverwegende dat Bonaire momenteel slechts circa 2% van haar voedsel lokaal produceert, waardoor het eiland sterk afhankelijk is van import;\noverwegende dat de lokale overheid van Bonaire de ambitie heeft uitgesproken om deze productie op te schalen naar 25%;\noverwegende dat een structurele verhoging van de lokale voedselproductie bijdraagt aan economische zelfstandigheid, weerbaarheid, werkgelegenheid, volksgezondheid en klimaatbestendigheid op het eiland;\nverzoekt de regering:\n•\nde overheid van Bonaire actief te ondersteunen bij het realiseren van de ambitie om de lokale voedselproductie te verhogen naar 25%;\n•\ndaarbij te ondersteunen in de doorontwikkeling van LVV tot een kenniscentrum voor duurzame voedselproductie, door het bieden van technische ondersteuning en kennisuitwisseling;\n•\nde Kamer uiterlijk in het eerste kwartaal van 2026 te informeren over de voortgang van deze ondersteuning en de geboekte resultaten,\nen gaat over tot de orde van de dag.\nCeder",
  "content_char_count": 1252,
  "source": {
    "document_id": "ef5cff9f-bc6b-4b8a-8f31-442588447c71",
    "document_nummer": "2025D21600",
    "document_soort": "Motie",
    "publication_id": "703e8b1c-306f-46d4-a5b8-00227ce70f70",
    "publication_content_type": "application/xml",
    "publication_length": 5580,
    "cached": false,
    "binary_path": "bronmateriaal-onbewerkt\\cache\\document_publications\\703e8b1c-306f-46d4-a5b8-00227ce70f70.xml"
  },
  "issues": []
}