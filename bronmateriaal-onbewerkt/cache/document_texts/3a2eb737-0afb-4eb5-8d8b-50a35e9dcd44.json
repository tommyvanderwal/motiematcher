{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 552\nWijziging van de Kieswet, houdende regels over taken van de Kiesraad met het oog op de bevordering van de kwaliteit van de uitvoering van het verkiezingsproces (Wet kwaliteitsbevordering uitvoering verkiezingsproces)\nNr.\n9\nMOTIE VAN DE LEDEN KATHMANN EN CHAKOR\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de Kiesraad in twee fasen wordt omgevormd tot een verkiezingsautoriteit;\noverwegende dat vrije verkiezingen en eerlijke verkiezingen een randvoorwaarde zijn voor een democratische rechtsstaat;\noverwegende dat niet alleen het stemmen en het vaststellen van de uitslag integer en correct dienen te verlopen, maar ook een transparante campagne zonder (buitenlandse) beïnvloeding en inmenging cruciaal is voor vrije en eerlijke verkiezingen;\nverzoekt de regering om in gesprek met de Kiesraad te verkennen hoe de verkiezingsautoriteit dusdanig kan worden uitgerust dat zij ook toezicht houdt op de randvoorwaarden van een evenwichtige en transparante\ninformatievoorziening tijdens de campagne;\nverzoekt de regering voorts om hierin te bezien of de verkiezingsautoriteit vroeg in het verkiezingsproces een onafhankelijke analyse kan uitvoeren om risico's op beïnvloeding en inmenging in de aanloop tot de verkiezingen vroegtijdig te signaleren en te mitigeren,\nen gaat over tot de orde van de dag.\nKathmann\nChakor",
  "content_char_count": 1427,
  "source": {
    "document_id": "94b94420-945f-4187-9dbd-aecb8c48fb69",
    "document_nummer": "2025D16335",
    "document_soort": "Motie",
    "publication_id": "3a2eb737-0afb-4eb5-8d8b-50a35e9dcd44",
    "publication_content_type": "application/xml",
    "publication_length": 2944,
    "cached": false,
    "binary_path": "bronmateriaal-onbewerkt\\cache\\document_publications\\3a2eb737-0afb-4eb5-8d8b-50a35e9dcd44.xml"
  },
  "issues": []
}