{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 514\nEU-voorstel: Richtlijn transparantie van namens derde landen uitgevoerde belangvertegenwoordigingsactiviteiten COM (2023) 637\nNr.\n4\nMOTIE VAN DE LEDEN VAN OOSTENBRUGGEN EN PALMEN\nVoorgesteld\n17 april 2024\nDe Kamer,\ngehoord de beraadslaging,\nconstaterende dat de Kamer en regering gebruik kunnen maken van een wetenschappelijke onderbouwing om de besluitvorming van voorstellen te verbeteren;\nconstaterende dat bij de wetenschapstoetsen alle relevante perspectieven mee moeten worden gewogen om een volledig beeld te krijgen van de mogelijke consequenties van voorgesteld beleid;\nvan mening dat het risico op doelredenatie voorkomen moet worden, maar huidige wetenschapstoetsen niet altijd alle relevante perspectieven over voorgesteld beleid bevatten en daarmee slechts een eenzijdig beeld geven van de mogelijke consequenties van beleid;\nverzoekt de regering bij de inzet van wetenschappelijke onderbouwing te waarborgen dat alle relevante perspectieven, zowel voor als tegen het voorgesteld beleid, worden meegenomen en belicht,\nen gaat over tot de orde van de dag.\nVan Oostenbruggen\nPalmen",
  "content_char_count": 1170,
  "source": {
    "document_id": "a0d485da-ca68-437d-a29b-9c8d63e44dff",
    "document_nummer": "2024D15630",
    "document_soort": "Motie",
    "publication_id": "1ed41cee-e163-41a3-b645-438514d239b7",
    "publication_content_type": "application/xml",
    "publication_length": 2592,
    "cached": false,
    "binary_path": "bronmateriaal-onbewerkt\\cache\\document_publications\\1ed41cee-e163-41a3-b645-438514d239b7.xml"
  },
  "issues": []
}