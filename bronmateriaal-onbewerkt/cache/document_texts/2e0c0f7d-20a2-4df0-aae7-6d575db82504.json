{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1330\nMOTIE VAN HET LID ROODERKERK\nVoorgesteld\n24 april 2025\nDe Kamer,\ngehoord de beraadslaging,\nconstaterende dat het stoppen van de salderingsregeling leidt tot een langere terugverdientijd voor zonnepaneelbezitters;\noverwegende dat het verhogen van het eigen verbruik van zonnestroom de terugverdientijd kan verkorten en goed is voor het tegengaan van netcongestie;\noverwegende dat de ISDE niet is ingericht op het verhogen van het eigen gebruik;\nverzoekt de regering om werk te maken van een flexbonus, door:\n•\ntechnologieën die het eigen verbruik verhogen toe te voegen aan de ISDE;\n•\nin de ISDE interoperabiliteit met zonnepanelen op te nemen als randvoorwaarde voor relevante technieken, zoals warmtepompen;\n•\nte verkennen of het wenselijk is dat zonnepaneelbezitters extra subsidie kunnen ontvangen wanneer zij maatregelen nemen die het eigen verbruik verhogen en het net ontlasten en, zo ja, hoe dit vormgegeven kan worden,\nen gaat over tot de orde van de dag.\nRooderkerk",
  "content_char_count": 1095,
  "source": {
    "document_id": "1ab11a64-bb9b-447a-92ec-496bcd0c1d00",
    "document_nummer": "2025D18894",
    "document_soort": "Motie",
    "publication_id": "2e0c0f7d-20a2-4df0-aae7-6d575db82504",
    "publication_content_type": "application/xml",
    "publication_length": 5117,
    "cached": false,
    "binary_path": "bronmateriaal-onbewerkt\\cache\\document_publications\\2e0c0f7d-20a2-4df0-aae7-6d575db82504.xml"
  },
  "issues": []
}