{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n20 361\nSuriname\nNr.\n228\nMOTIE VAN HET LID CEDER\nVoorgesteld tijdens het Notaoverleg van\n2 juni 2025\nDe Kamer,\ngehoord de beraadslaging,\nconstaterende dat exportkredietgaranties (EKG's) een belangrijk instrument zijn om Nederlandse bedrijven te ondersteunen bij investeringen in het buitenland, met name in opkomende economieÃ«n;\nconstaterende dat Suriname uitgesloten is van EKG's vanwege zorgen over betalingsrisico's, terwijl Nederlandse ondernemers kansen zien voor duurzame economische samenwerking in onder andere landbouw, infrastructuur, gezondheidszorg en energie;\noverwegende dat Suriname inmiddels serieuze stappen zet richting financieel en economisch herstel, mede ondersteund door internationale partners als het IMF en de IDB;\nvan mening dat het in het wederzijds belang is om duurzame Nederlandse investeringen in Suriname te ondersteunen, onder meer via EKG's, met waarborgen voor transparantie en maatschappelijk verantwoorde projecten;\nroept de regering op om de mogelijkheden te verkennen om Suriname opnieuw in aanmerking te laten komen voor exportkredietgaranties, onder duidelijke voorwaarden en met oog voor risicobeheersing,\nen gaat over tot de orde van de dag.\nCeder",
  "content_char_count": 1261,
  "source": {
    "document_id": "9761bc74-1104-4126-9762-1d97137e4d88",
    "document_nummer": "2025D25619",
    "document_soort": "Motie",
    "publication_id": "b89f93a1-5455-4500-8f6d-c4bf44bc6135",
    "publication_content_type": "application/xml",
    "publication_length": 4750,
    "cached": false,
    "binary_path": "bronmateriaal-onbewerkt\\cache\\document_publications\\b89f93a1-5455-4500-8f6d-c4bf44bc6135.xml"
  },
  "issues": []
}