{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 322\nKinderopvang\nNr.\n526\nMOTIE VAN DE LEDEN MAATOUG EN GRINWIS\nVoorgesteld\n20 maart 2024\nDe Kamer,\ngehoord de beraadslaging,\nconstaterende dat kinderopvang een grote kostenpost is voor gezinnen en zij zich grote zorgen maken over de betaalbaarheid;\nconstaterende dat er een inherent probleem zit in de vormgeving van de huidige kinderopvangtoeslag die tot terugvorderingen leidt waardoor mensen in de knel komen;\nvan mening dat het risico van grote terugvorderingen van kinderopvangtoeslag niet meer bij ouders moet komen te liggen en dat directe financiering wenselijk is;\nspreekt uit dat het onwenselijk is dat de kinderopvangtoeslag in zijn huidige vorm blijft bestaan en dat ouders duidelijkheid moeten krijgen over de toekomst van de kinderopvang en de daarmee samenhangende kosten;\nverzoekt het kabinet verder te werken aan een voorstellen voor inkomensonafhankelijke en inkomensafhankelijke directe financiering, de uitvoeringsconsequenties en lessen uit het verleden, de greenfieldanalyse, hierbij te betrekken, en de Kamer hierover voor de zomer te informeren zodat een volgend kabinet daarover kan besluiten,\nen gaat over tot de orde van de dag.\nMaatoug\nGrinwis",
  "content_char_count": 1245,
  "source": {
    "document_id": "161b8498-2899-4cab-b688-0964ffb3c415",
    "document_nummer": "2024D10877",
    "document_soort": "Motie",
    "publication_id": "05402746-1f26-4ecc-bb2e-1b9091604c9f",
    "publication_content_type": "application/xml",
    "publication_length": 2690,
    "cached": false,
    "binary_path": "bronmateriaal-onbewerkt\\cache\\document_publications\\05402746-1f26-4ecc-bb2e-1b9091604c9f.xml"
  },
  "issues": []
}