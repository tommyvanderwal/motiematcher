{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 240\nVeiligheid op school\nNr.\n167\nMOTIE VAN HET LID CEDER\nVoorgesteld\n23 januari 2025\nDe Kamer,\ngehoord de beraadslaging,\nconstaterende dat Joodse studenten, docenten en medewerkers te maken hebben met antisemitisme en zich niet veilig voelen op universiteiten;\noverwegende dat vertrouwenspersonen van universiteiten cruciaal zijn voor de sociale veiligheid van studenten, docenten en medewerkers op onderwijsinstellingen;\noverwegende dat het daarbij van belang is dat vertrouwenspersonen ook de handvatten hebben om meldingen van antisemitisme goed op te pakken;\nverzoekt de regering, in samenspraak met onderwijsinstellingen en de NCAB, te zorgen voor het ontwikkelen en aanbieden van trainingen aan vertrouwenspersonen op universiteiten om antisemitisme te herkennen en goed te handelen wanneer antisemitisme voorkomt, en de Kamer hier uiterlijk in het tweede kwartaal van 2025 een terugkoppeling over te geven,\nen gaat over tot de orde van de dag.\nCeder",
  "content_char_count": 1030,
  "source": {
    "document_id": "601d947e-2b60-499f-b415-12a93f0ba282",
    "document_nummer": "2025D02613",
    "document_soort": "Motie",
    "publication_id": "96e1a069-182b-4f6f-ae40-998ccb1a67a5",
    "publication_content_type": "application/xml",
    "publication_length": 2383,
    "cached": false,
    "binary_path": "bronmateriaal-onbewerkt\\cache\\document_publications\\96e1a069-182b-4f6f-ae40-998ccb1a67a5.xml"
  },
  "issues": []
}