{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 343\nHandhaving milieuwetgeving\nNr.\n415\nMOTIE VAN HET LID BUIJSSE\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat opkomende technologieën als sensortechnologie, satellietbeelden, AI en cloud ingezet kunnen worden om overheidsdiensten klantgerichter en effectiever te organiseren;\nconstaterende dat opkomende technologieën, mits de werking ervan aantoonbaar en juridisch geborgd is, ook toegepast kunnen worden door omgevingsdiensten;\nverzoekt de regering een inventarisatie te doen bij welke diensten van omgevingsdiensten deze technologieën toegepast kunnen worden;\nverzoekt de regering in de inventarisatie ook te betrekken welke eventuele partijen deze diensten zouden kunnen bieden;\nverzoekt de regering de Kamer vóór het zomerreces te informeren met een brief over de inventarisatie,\nen gaat over tot de orde van de dag.\nBuijsse",
  "content_char_count": 940,
  "source": {
    "document_id": "df61378c-4f3c-4431-9bcf-0137d0f62fa4",
    "document_nummer": "2025D04583",
    "document_soort": "Motie",
    "publication_id": "446f15c8-fb8e-4961-ae68-86a211cc8f39",
    "publication_content_type": "application/xml",
    "publication_length": 2319,
    "cached": false,
    "binary_path": "bronmateriaal-onbewerkt\\cache\\document_publications\\446f15c8-fb8e-4961-ae68-86a211cc8f39.xml"
  },
  "issues": []
}