{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n517\nMOTIE VAN HET LID OLGER VAN DIJK\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat volgens de huidige inschattingen en berekeningen voor het volledig invullen van de nieuwe NAVO-capaciteitsdoelstellingen structureel minimaal 16 tot 19 miljard euro nodig is, wat met de huidige economische verwachtingen neerkomt op 3,5% van het bbp;\noverwegende dat in de NAVO-capaciteitsdoelstellingen maar zeer beperkt de capaciteiten zijn meegenomen die nodig zijn voor het beschermen van het eigen grondgebied en het grootschalig doorvoeren van militair materieel van bondgenoten;\noverwegende dat de invulling van deze capaciteiten, zoals het beschermen van het Caribisch deel van het Koninkrijk, afhankelijk is van politieke keuzes;\nverzoekt de regering de kostenberekeningen van de invulling van de overige taken, zoals bescherming van het eigen grondgebied, voor de begrotingsbehandeling Defensie 2026 in kaart te brengen,\nen gaat over tot de orde van de dag.\nOlger van Dijk",
  "content_char_count": 1083,
  "source": {
    "document_id": "171d747b-5a6a-4430-9667-28e84cca4375",
    "document_nummer": "2025D24475",
    "document_soort": "Motie",
    "publication_id": "34067266-8b97-4a75-bb13-634a8332c863",
    "publication_content_type": "application/xml",
    "publication_length": 4551,
    "cached": false,
    "binary_path": "bronmateriaal-onbewerkt\\cache\\document_publications\\34067266-8b97-4a75-bb13-634a8332c863.xml"
  },
  "issues": []
}