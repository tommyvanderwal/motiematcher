{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n395\nMOTIE VAN DE LEDEN BOSWIJK EN PATERNOTTE\nVoorgesteld tijdens het Notaoverleg van\n17 juni 2024\nDe Kamer,\ngehoord de beraadslaging,\nconstaterende dat twee van de drie eisen om een misdaad te bestempelen voor genocide, een uitspraak van het Internationaal Strafhof, waar China geen lid van is, of het vaststellen door de VN, waar China een veto over kan uitspreken, het lastig maakt om deze routes te belopen;\nconstaterende dat eenduidige conclusies uit wetenschappelijk onderzoek de enige overgebleven methode vormen om de Chinese aanpak van Oeigoeren te bestempelen als genocide;\nverzoekt de regering een stappenplan te maken voor het verkrijgen van deze wetenschappelijke onderbouwing en dit met gelijkgestemde landen te doen, en dit bij de begroting van BuZa aan de Kamer te presenteren,\nen gaat over tot de orde van de dag.\nBoswijk\nPaternotte",
  "content_char_count": 970,
  "source": {
    "document_id": "d3825995-af45-485b-b27b-01721236be8a",
    "document_nummer": "2024D25454",
    "document_soort": "Motie",
    "publication_id": "1752465c-5c94-4044-b666-c97e568a17ad",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\1752465c-5c94-4044-b666-c97e568a17ad.xml"
  },
  "issues": []
}