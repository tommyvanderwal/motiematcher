{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n25\nMOTIE VAN HET LID WINGELAAR\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat de Tweede Kamer bij de behandeling van de begrotingen van decentrale overheden moet beoordelen of de omvang van zowel het Gemeente- als Provinciefonds voldoende is voor het goed uitvoeren van alle taken door decentrale overheden;\nconstaterende dat de Eerste Kamer de Raad voor het Openbaar Bestuur heeft\nverzocht om advies uit te brengen over de opzet en werkwijze van een jaarlijkse monitor die toeziet op artikel 2 van de Financiële-verhoudingswet en het compensatiebeginsel;\nvan mening dat een dergelijke jaarlijkse monitor kan bijdragen aan een betere informatiepositie van de Kamer bij de beoordeling van de financiële situatie van decentrale overheden;\nverzoekt de regering om, na publicatie van het advies van de ROB, te reflecteren op de bevindingen en de Kamer te informeren over de wijze waarop de informatiepositie van de Kamer versterkt zal worden, inclusief concrete stappen om de benodigde informatie structureel te borgen bij de beoordeling van de Gemeente- en Provinciefondsbegroting,\nen gaat over tot de orde van de dag.\nWingelaar",
  "content_char_count": 1373,
  "source": {
    "document_id": "98658997-6586-4c8a-9490-8c26450fd150",
    "document_nummer": "2024D38017",
    "document_soort": "Motie",
    "publication_id": "920f41c8-af0c-449c-bded-b2b1915e6344",
    "publication_content_type": "application/xml",
    "publication_length": 2802,
    "cached": false,
    "binary_path": "bronmateriaal-onbewerkt\\cache\\document_publications\\920f41c8-af0c-449c-bded-b2b1915e6344.xml"
  },
  "issues": []
}