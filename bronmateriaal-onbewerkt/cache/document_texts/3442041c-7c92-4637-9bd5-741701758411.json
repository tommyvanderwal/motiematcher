{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n434\nMOTIE VAN HET LID DE KORTE\nVoorgesteld\n24 april 2025\nDe Kamer,\ngehoord de beraadslaging,\nconstaterende dat in september 2024 een convenant is gesloten over de samenwerking in medisch-generalistische zorg (MGZ) voor mensen met een indicatie voor langdurige zorg in de ouderen- en gehandicaptenzorg;\noverwegende dat dit convenant van groot belang is voor de beschikbaarheid van artsen voor ouderen en gehandicapten die in 24 uurszorginstellingen wonen;\noverwegende dat dit convenant geldt voor alle 24 uursinstellingen in de Wlz, maar niet voor de ongecontracteerde aanbieders en pgb-aanbieders die 24 uurszorg bieden in geclusterd wonen;\nverzoekt de regering om te regelen dat alle ongecontracteerde instellingen en pgb-instellingen voor 24 uurs-Wlz-zorg zich eveneens verbinden aan het convenant samenwerking medisch generalistische zorg, en de Kamer hierover binnen vier maanden te informeren,\nen gaat over tot de orde van de dag.\nDe Korte",
  "content_char_count": 1042,
  "source": {
    "document_id": "8844bb13-8757-45ab-9c9a-4cc406caea2a",
    "document_nummer": "2025D19037",
    "document_soort": "Motie",
    "publication_id": "3442041c-7c92-4637-9bd5-741701758411",
    "publication_content_type": "application/xml",
    "publication_length": 4591,
    "cached": false,
    "binary_path": "bronmateriaal-onbewerkt\\cache\\document_publications\\3442041c-7c92-4637-9bd5-741701758411.xml"
  },
  "issues": []
}