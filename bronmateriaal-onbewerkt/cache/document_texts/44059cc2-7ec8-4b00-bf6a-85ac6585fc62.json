{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 362\nReikwijdte van artikel 68 Grondwet\nNr.\n77\nMOTIE VAN HET LID CHAKOR\nVoorgesteld\n19 maart 2025\nDe Kamer,\ngehoord de beraadslaging,\noverwegende dat tijdige en volledige informatievoorziening essentieel is voor de controlerende taak van de Kamer;\nconstaterende dat bij de beantwoording van Kamervragen en het aanleveren van stukken regelmatig termijnen worden overschreden en dat er geen concrete maatregelen en meetbare doelen zijn om de informatievoorziening te verbeteren;\noverwegende dat de Kamervoorzitter recent een extra mondeling vragenuur heeft ingepland om onbeantwoorde Kamervragen waarvan de termijn was overschreden, te agenderen en dit uiteindelijk geen doorgang had omdat de onbeantwoorde vragen alsnog schriftelijk beantwoord bleken te kunnen worden;\nverzoekt de regering het tijdig beantwoorden van Kamervragen en aanleveren van benodigde stukken voor debatten substantieel te verbeteren,\nen gaat over tot de orde van de dag.\nChakor",
  "content_char_count": 1023,
  "source": {
    "document_id": "ca9b1468-26d8-4deb-9325-15184963e8eb",
    "document_nummer": "2025D11657",
    "document_soort": "Motie",
    "publication_id": "44059cc2-7ec8-4b00-bf6a-85ac6585fc62",
    "publication_content_type": "application/xml",
    "publication_length": 2374,
    "cached": false,
    "binary_path": "bronmateriaal-onbewerkt\\cache\\document_publications\\44059cc2-7ec8-4b00-bf6a-85ac6585fc62.xml"
  },
  "issues": []
}