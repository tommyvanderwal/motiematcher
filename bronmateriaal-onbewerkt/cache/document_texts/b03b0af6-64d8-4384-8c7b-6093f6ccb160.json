{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n30\nMOTIE VAN DE LEDEN ERKENS EN BONTENBAL\nVoorgesteld\n7 november 2024\nDe Kamer,\ngehoord de beraadslaging,\nconstaterende dat er een programma-aanpak voor SMR's is gepubliceerd, maar dat er meer duidelijkheid over de toekomst en het beleid op het gebied van SMR's nodig is om in te spelen op de kansen die zich hier voordoen;\nconstaterende dat de regering in haar eerdere programma-aanpak nog geen concreet doel heeft gesteld voor de bouw van de eerste SMR's in Nederland;\nvan mening dat Nederland door deze afwachtende houding juist op achterstand wordt geplaatst en dat een concreet doel kan zorgen voor een stip aan de horizon waarnaartoe kan worden gewerkt;\nverzoekt de regering om het doel te stellen dat de eerste SMR in Nederland in 2035 of zo snel mogelijk daarna wordt gerealiseerd en daarvoor in januari 2025 te starten met studies bij bedrijven en clusters die openstaan voor het realiseren van een SMR;\nverzoekt de regering om in Q2 2025 een SMR-strategie te publiceren waarin wordt ingegaan op de actiepunten en voorstellen uit de gepresenteerde actieagenda,\nen gaat over tot de orde van de dag.\nErkens\nBontenbal",
  "content_char_count": 1321,
  "source": {
    "document_id": "cffb3b2b-2cfb-48b7-8c00-71e9d18f1ac8",
    "document_nummer": "2024D42809",
    "document_soort": "Motie",
    "publication_id": "b03b0af6-64d8-4384-8c7b-6093f6ccb160",
    "publication_content_type": "application/xml",
    "publication_length": 2822,
    "cached": false,
    "binary_path": "bronmateriaal-onbewerkt\\cache\\document_publications\\b03b0af6-64d8-4384-8c7b-6093f6ccb160.xml"
  },
  "issues": []
}