{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n116\nMOTIE VAN DE LEDEN MOHANDIS EN VAN NISPEN\nVoorgesteld tijdens het Wetgevingsoverleg van\n12 februari 2024\nDe Kamer,\ngehoord de beraadslaging,\noverwegende dat het aantal openbare zwembaden de afgelopen decennia is afgenomen terwijl de bevolking is doorgegroeid;\nconstaterende dat tienduizenden kinderen geen zwemdiploma hebben en dat in 2022 het aantal kinderen zonder diploma is verdubbeld ten opzichte van 2018;\nconstaterende dat de Kamer via de aangenomen motie-Westerveld c.s. (\n30 234, nr. 316\n) het kabinet heeft opgedragen om ervoor te zorgen dat alle kinderen binnen drie jaar hun zwemdiploma kunnen halen, maar de uitvoering achterblijft;\nvan mening dat een belangrijke randvoorwaarde voor deze doelstelling is dat er voldoende geschikte zwembaden zijn en de overheid hiervoor verantwoordelijk is;\nverzoekt de regering om samen met gemeenten tot een plan te komen om openbare zwembaden in publieke handen te houden,\nen gaat over tot de orde van de dag.\nMohandis\nVan Nispen",
  "content_char_count": 1188,
  "source": {
    "document_id": "6038d0a2-4a97-4d07-b942-ef23c29fd2e1",
    "document_nummer": "2024D05259",
    "document_soort": "Motie",
    "publication_id": "e2439cf9-f301-4d0a-9bd2-87626b5bd0e6",
    "publication_content_type": "application/xml",
    "publication_length": 2758,
    "cached": false,
    "binary_path": "bronmateriaal-onbewerkt\\cache\\document_publications\\e2439cf9-f301-4d0a-9bd2-87626b5bd0e6.xml"
  },
  "issues": []
}