{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 545\nWijziging van de Wet minimumloon en minimumvakantiebijslag in verband met de implementatie van Richtlijn (EU) 2022/2041 van het Europees parlement en de Raad van 19 oktober 2022 betreffende toereikende minimumlonen in de Europese Unie (Pb EU 2022, L 275) (Wet implementatie EU-richtlijn toereikende minimumlonen)\nNr.\n13\nMOTIE VAN DE LEDEN VAN KENT EN PATIJN\nVoorgesteld\n2 oktober 2024\nDe Kamer,\ngehoord de beraadslaging,\nconstaterende dat Nederlandse 18-jarigen maar de helft van het minimumloon verdienen en daardoor een lager minimumloon hebben dan Belgische, Franse, Duitse en Luxemburgse 18-jarigen;\noverwegende dat jongeren onder de 21 die voltijds werken, niet genoeg geld verdienen om rond te komen;\nverzoekt de regering het minimumjeugdloon vanaf 18 jaar af te schaffen,\nen gaat over tot de orde van de dag.\nVan Kent\nPatijn",
  "content_char_count": 909,
  "source": {
    "document_id": "639ec2c3-db7e-4aec-954d-128f7c98565a",
    "document_nummer": "2024D36392",
    "document_soort": "Motie",
    "publication_id": "251494df-1235-4385-8fcc-931f26625d56",
    "publication_content_type": "application/xml",
    "publication_length": 2312,
    "cached": false,
    "binary_path": "bronmateriaal-onbewerkt\\cache\\document_publications\\251494df-1235-4385-8fcc-931f26625d56.xml"
  },
  "issues": []
}