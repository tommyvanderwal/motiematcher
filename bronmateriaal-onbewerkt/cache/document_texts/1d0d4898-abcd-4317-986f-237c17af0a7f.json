{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n453\nMOTIE VAN DE LEDEN IDSINGA EN VAN DER LEE\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat de Kamer in december de motie-Van der Lee c.s. heeft aangenomen, die de Minister verzoekt de privatisering van de Volksbank niet door te zetten;\noverwegende dat de Minister heeft aangegeven geen definitief besluit te willen nemen over deze privatisering, maar wel de voorbereiding daarvoor door laat gaan;\noverwegende dat deze voorbereiding mede inhoudt dat het kantorennetwerk wordt ingekrompen naar 340 bankkantoren en dat er een reorganisatie is die 700 banen kost;\noverwegende dat dit onwenselijk is, omdat hiermee het voorzieningenniveau met name in de regio's van Nederland drastisch terugloopt;\noverwegende dat de WRR, de Wetenschappelijke Raad voor het Regeringsbeleid, heeft geadviseerd dat er een publieke bank komt die basisbetaaldiensten en hypotheken aanbiedt en dat de Volksbank aan dit profiel voldoet;\noverwegende dat uit opinieonderzoek blijkt dat 80% van de Nederlanders voorstander is van zo'n publieke bank;\nverzoekt de Minister al dan niet via het aandeelhouderschap te bewerkstelligen dat de voorbereiding van de privatisering van de Volksbank wordt gestaakt,\nen gaat over tot de orde van de dag.\nIdsinga\nVan der Lee",
  "content_char_count": 1378,
  "source": {
    "document_id": "2ab8cc58-0a58-45de-9125-c6c745549c07",
    "document_nummer": "2025D27170",
    "document_soort": "Motie",
    "publication_id": "1d0d4898-abcd-4317-986f-237c17af0a7f",
    "publication_content_type": "application/xml",
    "publication_length": 5196,
    "cached": false,
    "binary_path": "bronmateriaal-onbewerkt\\cache\\document_publications\\1d0d4898-abcd-4317-986f-237c17af0a7f.xml"
  },
  "issues": []
}