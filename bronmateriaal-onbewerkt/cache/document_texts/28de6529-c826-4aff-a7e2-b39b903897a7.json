{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n275\nMOTIE VAN HET LID KOUWENHOVEN\nVoorgesteld\n11 september 2025\nDe Kamer,\ngehoord de beraadslaging,\nconstaterende dat het ibo-rapport stelt dat fiscaal beleid dat leidt tot meer arbeidsmigratie in laagbetaalde banen geen duurzame oplossing biedt;\noverwegende dat arbeidsmigratie niet alleen economische voordelen heeft voor werkgevers, maar ook maatschappelijke nadelen kent zoals druk op de woningmarkt en sociale cohesie;\noverwegende dat verreweg de meeste gebruikers van de ETK-regeling werkzaam zijn in laagbetaalde banen in de uitzendsector en de landbouw;\noverwegende dat het ibo-rapport stelt dat de ETK-regeling kostenposten bevat die buitenlandse arbeidskrachten overcompenseert ten opzichte van Nederlandse arbeidskrachten omdat zij Nederlands loon ontvangen en onbelast kosten vergoed kunnen krijgen;\noverwegende dat afschaffing of beperking van de ETK-regeling in het ibo-rapport wordt genoemd als maatregel om de vraag naar arbeidsmigratie te beperken;\nverzoekt de regering de toekomstbestendigheid van de ETK-regeling te beoordelen en voorstellen voor beperking of afschaffing aan de Kamer voor te leggen,\nen gaat over tot de orde van de dag.\nKouwenhoven",
  "content_char_count": 1278,
  "source": {
    "document_id": "dfa3908a-7050-49f5-9238-1f88c6e23fde",
    "document_nummer": "2025D38530",
    "document_soort": "Motie",
    "publication_id": "28de6529-c826-4aff-a7e2-b39b903897a7",
    "publication_content_type": "application/xml",
    "publication_length": 4787,
    "cached": false,
    "binary_path": "bronmateriaal-onbewerkt\\cache\\document_publications\\28de6529-c826-4aff-a7e2-b39b903897a7.xml"
  },
  "issues": []
}