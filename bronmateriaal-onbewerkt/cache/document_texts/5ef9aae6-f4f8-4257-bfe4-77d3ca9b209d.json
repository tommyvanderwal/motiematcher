{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1170\nMOTIE VAN HET LID PATERNOTTE C.S.\nVoorgesteld\n17 april 2024\nDe Kamer,\ngehoord de beraadslaging,\nconstaterende dat uit onderzoek blijkt dat er door het verdichten, optoppen en aanplakken in steden nog ruimte is voor meer dan 700.000 nieuwe woningen;\nconstaterende dat veel van die optopmogelijkheden op daken liggen van vve's;\nconstaterende dat het met de huidige wetgeving voor veel vve's ingewikkeld is om op te toppen;\nconstaterende dat het optoppen in Parijs, surélévation, wel zeer succesvol is omdat daar het appartementsrecht is gemoderniseerd;\noverwegende dat vve's met het opgebrachte geld van de verkoop van de opgetopte woning ook nog de broodnodige isolatie en verduurzaming van hun pand kunnen bekostigen;\nverzoekt de regering het voor vve's makkelijker te maken om woningen op te toppen door het appartementsrecht te moderniseren in de geest van het Parijse surélévation,\nen gaat over tot de orde van de dag.\nPaternotte\nWelzijn\nVedder\nDe Hoop\nFlach\nGrinwis",
  "content_char_count": 1090,
  "source": {
    "document_id": "08d281e4-3175-4053-b6e7-eaab6cf54b5a",
    "document_nummer": "2024D15645",
    "document_soort": "Motie",
    "publication_id": "5ef9aae6-f4f8-4257-bfe4-77d3ca9b209d",
    "publication_content_type": "application/xml",
    "publication_length": 2653,
    "cached": false,
    "binary_path": "bronmateriaal-onbewerkt\\cache\\document_publications\\5ef9aae6-f4f8-4257-bfe4-77d3ca9b209d.xml"
  },
  "issues": []
}