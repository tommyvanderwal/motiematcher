{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 083\nCorporate governance\nNr.\n71\nMOTIE VAN HET LID THIJSSEN\nVoorgesteld\n2 september 2025\nDe Kamer,\ngehoord de beraadslaging,\nconstaterende dat de Corporate Governance Code zo'n twintig jaar geleden is opgezet naar aanleiding van schandalen bij grote internationale bedrijven die wereldwijd twijfel zaaiden over de betrouwbaarheid van jaarrekeningen, de rol van accountants en de integriteit van bestuurders;\nconstaterende dat de regering drie voorwaarden aan de Nederlandse code heeft gesteld, te weten dat de code onderscheidend moest zijn en breed draagvlak moest hebben en dat de commissie onafhankelijk en verbindend moest kunnen opereren;\nconstaterende dat de grootste vakbond van Nederland uit de commissie is gestapt omdat die is verworden tot «een vehikel gericht op onbegrensde zelfregulering, het tevredenstellen van aandeelhouders en winstmaximalisatie»;\nconstaterende dat hun voorstellen voor duurzaam ondernemen, volwaardige medezeggenschap en een fatsoenlijke belastingmoraal niet zijn aanvaard;\noverwegende dat de Miljoenennota dit onderbouwt, aangezien bedrijven nu relatief gezien 30 miljard meer winst maken dan nog maar vijf jaar geleden, terwijl die miljarden nodig zijn voor het bouwen van huizen, hogere lonen en het verdedigen van ons continent;\nverzoekt de regering om zelfregulering vaarwel te zeggen en wettelijke opties voor de regulering van bedrijven te inventariseren, en de resultaten voor de formatie met de Kamer en de formerende partijen te delen,\nen gaat over tot de orde van de dag.\nThijssen",
  "content_char_count": 1600,
  "source": {
    "document_id": "6dba9480-f424-4602-a97c-f40fe80176c0",
    "document_nummer": "2025D36570",
    "document_soort": "Motie",
    "publication_id": "9c378c30-706a-4ff4-9c17-c2503b7fd398",
    "publication_content_type": "application/xml",
    "publication_length": 5236,
    "cached": false,
    "binary_path": "bronmateriaal-onbewerkt\\cache\\document_publications\\9c378c30-706a-4ff4-9c17-c2503b7fd398.xml"
  },
  "issues": []
}