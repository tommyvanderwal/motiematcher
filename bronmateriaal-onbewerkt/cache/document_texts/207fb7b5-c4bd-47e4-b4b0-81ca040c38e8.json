{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 378\nRegels over energiemarkten en energiesystemen (Energiewet)\nNr.\n73\nMOTIE VAN DE LEDEN GRINWIS EN ERKENS\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat ProRail een landelijk elektriciteitsnet beheert ten behoeve van de energievoorziening van het treinverkeer en uitbreiding van dat net noodzakelijk is voor een toekomstbestendig spoorsysteem;\noverwegende dat de congestieproblematiek uitbreiding van het elektriciteitsnet van het treinverkeer hindert, maar dat dit net ook kansen biedt om de congestieproblematiek in ons land te verzachten;\nverzoekt de regering om in overleg met ProRail, de regionale netbeheerders en de vervoerders tot een gezamenlijke aanpak te komen die bijdraagt aan het oplossen van de congestieproblematiek, zowel voor het spoor als voor andere maatschappelijke doeleinden,\nen gaat over tot de orde van de dag.\nGrinwis\nErkens",
  "content_char_count": 956,
  "source": {
    "document_id": "bf3f3e99-e25c-4d3d-ae36-a8266b93c3e4",
    "document_nummer": "2024D21003",
    "document_soort": "Motie",
    "publication_id": "207fb7b5-c4bd-47e4-b4b0-81ca040c38e8",
    "publication_content_type": "application/xml",
    "publication_length": 2359,
    "cached": false,
    "binary_path": "bronmateriaal-onbewerkt\\cache\\document_publications\\207fb7b5-c4bd-47e4-b4b0-81ca040c38e8.xml"
  },
  "issues": []
}