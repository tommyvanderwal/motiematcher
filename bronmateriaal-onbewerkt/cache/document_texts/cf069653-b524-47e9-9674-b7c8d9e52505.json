{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 239\nStimulering duurzame energieproductie\nNr.\n409\nMOTIE VAN HET LID GRINWIS C.S.\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat er momenteel Europese normen bestaan voor het gebruik van hernieuwbare waterstof in de industrie, maar dat er geen normen zijn die verderop in de keten het gebruik hiervan verplichten;\nconstaterende dat bedrijven die verplicht zijn hernieuwbare waterstof te gebruiken moeite hebben om de meerkosten hiervan door te berekenen, wat\nkan leiden tot een concurrentieel nadeel;\noverwegende dat het stellen van eisen aan het gebruik van hernieuwbare waterstof in eindproducten, zoals staal in auto's, bedrijven van halffabricaten de mogelijkheid biedt om de extra kosten door te berekenen en zo stimuleert om meer hernieuwbare waterstof te gebruiken;\noverwegende dat het stimuleren van het gebruik van schone halffabricaten bijdraagt aan de Nederlandse en Europese autonomie en toekomstbestendigheid van haar industrie;\nverzoekt de regering om in Europees verband en in de verdere uitwerking van de Clean Industrial Deal te pleiten voor stimulering van de vraagkant, onder meer met normen die het gebruik van hernieuwbare waterstof verderop in de keten bevorderen,\nen gaat over tot de orde van de dag.\nGrinwis\nBontenbal\nKr√∂ger\nRooderkerk",
  "content_char_count": 1367,
  "source": {
    "document_id": "1bef303d-b189-4365-b34b-822d49866df6",
    "document_nummer": "2025D05023",
    "document_soort": "Motie",
    "publication_id": "cf069653-b524-47e9-9674-b7c8d9e52505",
    "publication_content_type": "application/xml",
    "publication_length": 2932,
    "cached": false,
    "binary_path": "bronmateriaal-onbewerkt\\cache\\document_publications\\cf069653-b524-47e9-9674-b7c8d9e52505.xml"
  },
  "issues": []
}