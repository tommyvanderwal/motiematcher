{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1227\nMOTIE VAN HET LID HELDER C.S.\nVoorgesteld\n6 november 2024\nDe Kamer,\ngehoord de beraadslaging,\nconstaterende dat de commissie-Schneiders in juli 2024 haar laatste monitoringsrapportage heeft opgeleverd en nu van haar taken is ontheven en heeft opgehouden te bestaan;\nconstaterende dat inmiddels weliswaar uitvoering wordt gegeven aan alle door de commissie-Schneiders gedane aanbevelingen, maar dat de transitie van de Landelijke Eenheid en daarmee de gewenste (cultuur)verandering nog lang niet klaar zijn;\nconstaterende dat in de door de Minister voorgestelde vorm slechts sprake is van een advies, c.q. adviserende functie van de voormalige voorzitter van de betreffende commissie aan de korpsleiding en er (derhalve) tevens geen rechtstreekse openbaarheid meer aan de Kamer wordt geboden inzake de (voortgang van de) opvolging van de gedane aanbevelingen, hetgeen voor de Kamer onwenselijk is;\nvan mening dat derhalve het door de Kamer gewenste en door de voormalige commissie-Schneiders uitgevoerde toezicht nog minimaal een jaar moet kunnen worden voortgezet met alle oorspronkelijke bevoegdheden die daarbij horen;\nvan mening dat wanneer blijkt dat de wens bestaat dat deze commissie onder de korpsleiding zal functioneren en/of als adviescommissie zal optreden en derhalve door de korpsleiding wordt ingesteld, dit alleen acceptabel is wanneer de commissie openbare voortgangsrapportages aan de Tweede Kamer zal sturen in een frequentie die de commissie noodzakelijk acht;\nconstaterende dat tot het moment waarop de commissie zelf aangeeft dat haar werkzaamheden (kunnen) worden beÃ«indigd, er geen werkzaamheden zijn weggelegd voor de Inspectie JenV;\nverzoekt de regering te bevorderen dat de werkzaamheden van deze commissie zo spoedig mogelijk worden hervat onder leiding van de toenmalige voorzitter, en de Kamer hiervan op de hoogte te houden,\nen gaat over tot de orde van de dag.\nHelder\nVan der Werf\nMichon-Derkzen\nVan Nispen\nMutluer\nSix Dijkstra",
  "content_char_count": 2053,
  "source": {
    "document_id": "1138eee8-de26-4b5e-822f-a9e2fd954790",
    "document_nummer": "2024D42469",
    "document_soort": "Motie",
    "publication_id": "3b64ff4b-8618-4a4f-9bd3-d3b400d68344",
    "publication_content_type": "application/xml",
    "publication_length": 3634,
    "cached": false,
    "binary_path": "bronmateriaal-onbewerkt\\cache\\document_publications\\3b64ff4b-8618-4a4f-9bd3-d3b400d68344.xml"
  },
  "issues": []
}