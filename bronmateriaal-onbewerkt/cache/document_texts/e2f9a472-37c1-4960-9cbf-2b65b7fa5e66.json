{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 683\nDierziektebeleid\nNr.\n305\nMOTIE VAN HET LID KOSTIĆ\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat al meer dan vijftien jaar uit opeenvolgende onderzoeken blijkt dat omwonenden van geitenhouderijen een sterk verhoogd risico lopen op het krijgen van een longontsteking;\nconstaterende dat uit onderzoek van het RIVM blijkt dat er naar schatting tot wel 600 ziekenhuisopnamen en 100 sterfgevallen per jaar worden veroorzaakt door de geitenhouderijen;\nconstaterende dat het nu aan provincies wordt overgelaten om al dan niet een geitenstop in te stellen;\nconstaterende dat het aantal geiten in de afgelopen vijftien jaar is verdubbeld;\noverwegende dat voorkomen moet worden dat geitenhouders nu geld investeren in het uitbreiden, verplaatsen of nieuwbouwen van stallen, terwijl de kans bestaat dat later dit jaar, zodra het advies van de Gezondheidsraad binnen is, zal blijken dat ingrijpende maatregelen nodig zijn om de gezondheid van omwonenden te beschermen;\nverzoekt de regering een nationaal, uniform moratorium in te stellen met een verbod op uitbreiding, verplaatsing en nieuwbouw van geitenstallen, in ieder geval totdat het advies van de Gezondheidsraad binnen is,\nen gaat over tot de orde van de dag.\nKostić",
  "content_char_count": 1321,
  "source": {
    "document_id": "82f704a2-29e4-43ee-9170-6534099e8509",
    "document_nummer": "2025D23492",
    "document_soort": "Motie",
    "publication_id": "e2f9a472-37c1-4960-9cbf-2b65b7fa5e66",
    "publication_content_type": "application/xml",
    "publication_length": 4892,
    "cached": false,
    "binary_path": "bronmateriaal-onbewerkt\\cache\\document_publications\\e2f9a472-37c1-4960-9cbf-2b65b7fa5e66.xml"
  },
  "issues": []
}