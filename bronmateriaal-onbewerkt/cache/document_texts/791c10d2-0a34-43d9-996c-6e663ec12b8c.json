{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n392\nMOTIE VAN HET LID PALMEN C.S.\nVoorgesteld\n25 april 2024\nDe Kamer,\ngehoord de beraadslaging,\nconstaterende dat antisemitisme in onze samenleving explosief toeneemt en dat kennis over de Holocaust en antisemitisme, met name onder jongeren, afneemt;\nconstaterende dat er in de kerndoelen van het voortgezet onderwijs geen doel is opgenomen wat ingaat op educatie over antisemitisme;\nconstaterende dat kennis over antisemitisme cruciaal is voor een effectieve aanpak in de bestrijding ervan;\noverwegende dat scholen een essentiÃ«le rol spelen in het onderwijzen van historische gebeurtenissen en het bevorderen van begrip;\noverwegende dat educatie in het kader van antisemitisme een impactvolle manier is om jongeren te leren over antisemitisme en om respect, begrip en empathie te stimuleren;\nverzoekt de regering om antisemitisme op te nemen in de nieuwe kerndoelen voor het burgerschapsonderwijs, zodat er op elke school hier op eigen wijze invulling aan gegeven kan worden,\nen gaat over tot de orde van de dag.\nPalmen\nEllian\nDiederik van Dijk\nBikker\nBamenga\nVan der Plas",
  "content_char_count": 1180,
  "source": {
    "document_id": "1af9de16-0844-46b4-b6c7-1a24f785e2d4",
    "document_nummer": "2024D17391",
    "document_soort": "Motie",
    "publication_id": "791c10d2-0a34-43d9-996c-6e663ec12b8c",
    "publication_content_type": "application/xml",
    "publication_length": 2739,
    "cached": false,
    "binary_path": "bronmateriaal-onbewerkt\\cache\\document_publications\\791c10d2-0a34-43d9-996c-6e663ec12b8c.xml"
  },
  "issues": []
}