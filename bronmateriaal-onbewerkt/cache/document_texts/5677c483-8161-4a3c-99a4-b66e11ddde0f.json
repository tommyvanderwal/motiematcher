{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 879\nVersterking van de positie van de consument\nNr.\n99\nMOTIE VAN DE LEDEN INGE VAN DIJK EN ZEEDIJK\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat gemeenten verschillende instrumenten hebben om opdrachten in het sociaal domein uit te besteden aan aanbieders, zoals inkoop via aanbesteden, open house of subsidies;\noverwegende dat lokale initiatieven hierbij vaak aan het kortste eind trekken, bijvoorbeeld vanwege administratieve lasten of schaalvoordelen van commerciële aanbieders, terwijl zij door hun wortels in de gemeenschap vaak zeer effectief zijn in het aanpakken van maatschappelijke problemen;\noverwegende dat de Minister heeft aangegeven dat zij met name wil inzetten op het versterken van de dialoog met gemeenten via het programma Beter Aanbesteden;\nverzoekt de regering in samenwerking met de VNG te onderzoeken hoe lokale partijen die geworteld zijn in een gemeenschap, zoals buurtinitiatieven of -coöperaties, een sterkere positie kunnen krijgen bij het meedingen naar gemeentelijke opdrachten;\nverzoekt de regering daarbij nadrukkelijk mee te nemen of aanpassing of vereenvoudiging van de wettelijke kaders wenselijk is en hoe administratieve lasten verminderd kunnen worden,\nen gaat over tot de orde van de dag.\nInge van Dijk\nZeedijk",
  "content_char_count": 1357,
  "source": {
    "document_id": "2887217a-b2de-46e8-9fb4-4f2db825e52d",
    "document_nummer": "2024D24250",
    "document_soort": "Motie",
    "publication_id": "5677c483-8161-4a3c-99a4-b66e11ddde0f",
    "publication_content_type": "application/xml",
    "publication_length": 2803,
    "cached": false,
    "binary_path": "bronmateriaal-onbewerkt\\cache\\document_publications\\5677c483-8161-4a3c-99a4-b66e11ddde0f.xml"
  },
  "issues": []
}