{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n364\nMOTIE VAN HET LID OOSTENBRINK\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat de regering voor de zomer van 2025 de kabinetsreactie op het WRR-rapport Aandacht voor media stuurt;\noverwegende dat de WRR in het rapport schrijft dat grote internationale partijen het aanbod van Nederlandse partijen en producties naar de marge van de publieke ruimte duwen;\nvan mening dat in de brief over de hervorming van de landelijke publieke omroep deze ontwikkeling te sterk onderbelicht blijft;\nvan mening dat deze brief te zeer uitgaat van het bestaande bestel, zich te veel richt op randzaken, systemen en processen en te weinig op het behoud van kwalitatief hoogwaardige Nederlandse producties;\nverzoekt de regering bij de nadere uitwerking de focus te leggen op het behoud van kwalitatief hoogwaardige Nederlandse producties in een landschap met kapitaalkrachtige internationale media-aanbieders en big tech,\nen gaat over tot de orde van de dag.\nOostenbrink",
  "content_char_count": 1115,
  "source": {
    "document_id": "64de4f68-b9d7-463a-9bf0-03fba0588990",
    "document_nummer": "2025D16847",
    "document_soort": "Motie",
    "publication_id": "dd3df113-8bdd-46b5-bc58-ce5556d5c7eb",
    "publication_content_type": "application/xml",
    "publication_length": 2488,
    "cached": false,
    "binary_path": "bronmateriaal-onbewerkt\\cache\\document_publications\\dd3df113-8bdd-46b5-bc58-ce5556d5c7eb.xml"
  },
  "issues": []
}