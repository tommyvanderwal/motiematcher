{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n103\nGEWIJZIGDE MOTIE VAN DE LEDEN KRUL EN VAN ZANTEN TER VERVANGING VAN DIE GEDRUKT ONDER NR. 78\nVoorgesteld\n23 januari 2024\nDe Kamer,\ngehoord de beraadslaging,\nconstaterende dat veel scholen het continurooster gebruiken,\noverwegende dat kinderen op deze scholen nauwelijks tijd hebben om hun lunch te eten, waardoor volle broodtrommeltjes weer mee naar huis gaan,\noverwegende dat tijdens de lunch kinderen vaak een filmpje moeten kijken om deze tijd mee te laten als tellen als onderwijstijd,\noverwegende dat de Minister scholen handvatten heeft gegeven om het continurooster beter vorm te geven,\nverzoekt de regering om uiterlijk in Q3 de kamer te informeren over wat scholen hebben gedaan met de handvatten om het continurooster beter vorm te geven zodat deze kinderen ook rustig pauze kunnen hebben, geen filmpjes hoeven te kijken en tijd hebben om hun lunch op te eten,\nen gaat over tot de orde van de dag.\nKrul\nVan Zanten",
  "content_char_count": 1133,
  "source": {
    "document_id": "e91352d2-b6b5-43b1-9b91-35b09943e76d",
    "document_nummer": "2024D01966",
    "document_soort": "Motie (gewijzigd/nader)",
    "publication_id": "e205e742-5065-4f46-8e22-7ece62378a0d",
    "publication_content_type": "application/xml",
    "publication_length": 2634,
    "cached": false,
    "binary_path": "bronmateriaal-onbewerkt\\cache\\document_publications\\e205e742-5065-4f46-8e22-7ece62378a0d.xml"
  },
  "issues": []
}