{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2079\nMOTIE VAN DE LEDEN EERDMANS EN DIEDERIK VAN DIJK\nVoorgesteld\n16 april 2024\nDe Kamer,\ngehoord de beraadslaging,\nconstaterende dat op de buitengewone Europese top een strategische discussie zal plaatsvinden over het verder ontwikkelen van de relatie tussen de EU en Turkije;\nconstaterende dat Turkije ambities heeft om de stilgevallen gesprekken over toetreding tot de EU te hervatten, zoals president Erdogan vorig jaar nog eiste als tegenprestatie voor steun voor de NAVO-toetreding van Zweden;\noverwegende dat een EU-lidmaatschap van Turkije niet in het Nederlands belang is;\nverzoekt de regering zich in te zetten voor het definitief afbreken van de toetredingsgesprekken met Turkije,\nen gaat over tot de orde van de dag.\nEerdmans\nDiederik van Dijk",
  "content_char_count": 856,
  "source": {
    "document_id": "e6a318fc-0814-4f45-b31a-3fd9a36c866b",
    "document_nummer": "2024D15528",
    "document_soort": "Motie",
    "publication_id": "8a283aef-369c-4162-8975-8339ef7211f2",
    "publication_content_type": "application/xml",
    "publication_length": 2292,
    "cached": false,
    "binary_path": "bronmateriaal-onbewerkt\\cache\\document_publications\\8a283aef-369c-4162-8975-8339ef7211f2.xml"
  },
  "issues": []
}