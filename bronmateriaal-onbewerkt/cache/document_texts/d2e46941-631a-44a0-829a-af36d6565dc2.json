{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n371\nMOTIE VAN DE LEDEN WIJEN-NASS EN FLACH\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat binnen de rijksoverheid actief gestuurd wordt op het aannemen van medewerkers met bepaalde achtergrondkenmerken, zoals geaardheid, geslacht of etniciteit;\nconstaterende dat hiervoor gebruik wordt gemaakt van streefpercentages, verplichte samenstelling van commissies en andere vormen van quotasturing;\noverwegende dat beleid dat mensen categoriseert naar afkomst of uiterlijke kenmerken bijdraagt aan polarisatie en ongelijkheid in plaats van deze op te lossen;\nverzoekt de regering om alle streefcijfers, verplichtingen en andere quotagerelateerde maatregelen binnen het personeelsbeleid van de rijksoverheid af te schaffen, en te garanderen dat benoemingen uitsluitend plaatsvinden op basis van geschiktheid en kwaliteit,\nen gaat over tot de orde van de dag.\nWijen-Nass\nFlach",
  "content_char_count": 1011,
  "source": {
    "document_id": "98de0eb2-f8ba-4a3e-9a4c-a7ea7919a2c4",
    "document_nummer": "2025D23285",
    "document_soort": "Motie",
    "publication_id": "d2e46941-631a-44a0-829a-af36d6565dc2",
    "publication_content_type": "application/xml",
    "publication_length": 4736,
    "cached": false,
    "binary_path": "bronmateriaal-onbewerkt\\cache\\document_publications\\d2e46941-631a-44a0-829a-af36d6565dc2.xml"
  },
  "issues": []
}