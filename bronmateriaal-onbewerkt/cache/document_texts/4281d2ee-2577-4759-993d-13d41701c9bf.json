{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 139\nVeteranenzorg\nNr.\n277\nMOTIE VAN DE LEDEN NORDKAMP EN BOSWIJK\nVoorgesteld tijdens het Notaoverleg\n24 juni 2024\nDe Kamer,\ngehoord de beraadslaging,\noverwegende dat terugkeerreizen een positieve werking kunnen hebben op de kwaliteit van leven van veteranen en/of dienstslachtoffers;\nconstaterende dat het project terugkeerreizen momenteel beperkt is tot een deel van de Bosniëveteranen;\nconstaterende dat een deel van de veteranen en/of dienstslachtoffers niet de financiële middelen zal hebben om volledig zelfstandig een terugkeerreis te bekostigen;\nverzoekt de regering om te onderzoeken hoe het project terugkeerreizen verbreed kan worden wat betreft zowel uitzendgebied als toegankelijkheid, en de Kamer hier voor het einde van 2024 over te informeren,\nen gaat over tot de orde van de dag.\nNordkamp\nBoswijk",
  "content_char_count": 886,
  "source": {
    "document_id": "0a0c2847-4ec0-4925-ba31-7f2383802e8e",
    "document_nummer": "2024D26595",
    "document_soort": "Motie",
    "publication_id": "4281d2ee-2577-4759-993d-13d41701c9bf",
    "publication_content_type": "application/xml",
    "publication_length": 2312,
    "cached": false,
    "binary_path": "bronmateriaal-onbewerkt\\cache\\document_publications\\4281d2ee-2577-4759-993d-13d41701c9bf.xml"
  },
  "issues": []
}