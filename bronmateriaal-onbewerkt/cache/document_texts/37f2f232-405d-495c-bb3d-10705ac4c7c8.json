{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n766\nMOTIE VAN DE LEDEN VAN NISPEN EN PIRI\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat de onafhankelijke denk- en doetank het International Centre for Counter-Terrorism (het ICCT) in het voorbestaan wordt bedreigd door onaangekondigde significante bezuinigingen;\nconstaterende dat het ICCT niet zomaar een kennisinstituut is, maar een wereldwijd toonaangevend expertisecentrum op het gebied van terrorisme en gewelddadig extremisme dat heeft bijgedragen aan een empirisch onderbouwd, effectiever en op de rechtsstaat gebaseerd contraterrorismebeleid in binnen- en buitenland;\noverwegende dat continu√Øteit op dit gebied van toegevoegde waarde is om effectief langetermijnbeleid te waarborgen en dat geleerd kan worden van ervaringen uit het verleden;\nvan mening dat besluiten over bezuinigingen die het voortbestaan van ICCT bedreigen besproken dienen te worden met de Tweede Kamer, en dat in ieder geval de behandeling van de begrotingen moet worden afgewacht, gezien het feit dat dit instituut op verzoek van de Tweede Kamer is opgericht;\nverzoekt de regering geen onomkeerbare stappen te zetten en te voorkomen dat door bezuinigingen het ICCT wordt opgeheven, en ervoor te zorgen dat het ICCT voorlopig kan voortbestaan, zo nodig met een tijdelijke overbruggingsfinanciering, in ieder geval tot de begrotingen voor het jaar 2026 behandeld zijn,\nen gaat over tot de orde van de dag.\nVan Nispen\nPiri",
  "content_char_count": 1537,
  "source": {
    "document_id": "fa18a678-c307-447a-beb8-6f20bef62ad7",
    "document_nummer": "2025D43033",
    "document_soort": "Motie",
    "publication_id": "37f2f232-405d-495c-bb3d-10705ac4c7c8",
    "publication_content_type": "application/xml",
    "publication_length": 5206,
    "cached": false,
    "binary_path": "bronmateriaal-onbewerkt\\cache\\document_publications\\37f2f232-405d-495c-bb3d-10705ac4c7c8.xml"
  },
  "issues": []
}