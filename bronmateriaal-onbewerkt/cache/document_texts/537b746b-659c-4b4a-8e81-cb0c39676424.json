{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n512\nMOTIE VAN HET LID KOSTIC\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat de Minister door ambtenaren is gewaarschuwd dat er juridische risico's kleven aan het verlenen van de natuurvergunning voor Schiphol;\nconstaterende dat de Kamer heeft verzocht dat de bestaande afspraken rondom de bescherming van de natuur op tijd worden nagekomen, in de aangenomen motie op stuk nr.\n942 (21501–08)\n;\nconstaterende dat uit onderzoek van het RIVM blijkt dat met het huidige beleid een deel van de natuur reddeloos verloren is;\nconstaterende dat veel maatschappelijke activiteiten geremd worden als de natuur niet herstelt en we ons dus geen fouten meer kunnen permitteren;\nverzoekt de regering in het vervolg bij twijfel over de juridische houdbaarheid geen maatregelen te nemen die ten koste gaan van de natuur,\nen gaat over tot de orde van de dag.\nKostić",
  "content_char_count": 986,
  "source": {
    "document_id": "4c4ed154-5155-487e-817a-05c7bcdb4889",
    "document_nummer": "2024D26212",
    "document_soort": "Motie",
    "publication_id": "537b746b-659c-4b4a-8e81-cb0c39676424",
    "publication_content_type": "application/xml",
    "publication_length": 2434,
    "cached": false,
    "binary_path": "bronmateriaal-onbewerkt\\cache\\document_publications\\537b746b-659c-4b4a-8e81-cb0c39676424.xml"
  },
  "issues": []
}