{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1255\nMOTIE VAN HET LID EL ABASSI\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat lokale overheden kampen met achterstanden in bouwprojecten en onvoldoende middelen hebben om woningbouwdoelstellingen te halen, wat leidt tot regionale verschillen en een verslechtering van de woningmarkt;\noverwegende dat extra financiële ondersteuning en versoepelde procedures cruciaal zijn om het woningtekort te verlichten en de betaalbaarheid voor huurders te waarborgen;\nverzoekt de regering per direct extra middelen en versoepelde procedures beschikbaar te stellen voor provincies en gemeenten, een nationaal coördinatieorgaan in te stellen ter versterking van de samenwerking tussen Rijk, lokale overheden, woningbouwcorporaties en private partners, en jaarlijks hierover verslag uit te brengen aan de Tweede Kamer,\nen gaat over tot de orde van de dag.\nEl Abassi",
  "content_char_count": 1002,
  "source": {
    "document_id": "bf467cd4-429c-4a74-ba5c-6f1658ad0b27",
    "document_nummer": "2025D04567",
    "document_soort": "Motie",
    "publication_id": "c36a03d2-f21d-47c9-bcdf-4a9f1af5deb6",
    "publication_content_type": "application/xml",
    "publication_length": 2336,
    "cached": false,
    "binary_path": "bronmateriaal-onbewerkt\\cache\\document_publications\\c36a03d2-f21d-47c9-bcdf-4a9f1af5deb6.xml"
  },
  "issues": []
}