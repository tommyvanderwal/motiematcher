{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n23\nMOTIE VAN HET LID BAMENGA C.S.\nVoorgesteld\n20 november 2024\nDe Kamer,\ngehoord de beraadslaging,\nconstaterende dat wereldwijd miljoenen kinderen dagelijks geconfronteerd worden met de verwoestende gevolgen van gewapende conflicten en dat het aantal kinderen dat opgroeit in conflictgebieden de afgelopen jaren is opgelopen tot 486 miljoen;\noverwegende dat naast ambassadeurs voor landen er ook ambassadeurs zijn voor belangrijke thema's zoals vrouwenrechten, mensenrechten, internationale culturele samenwerking en jongeren, werk en inkomen;\nverzoekt de regering een speciale ambassadeur voor kinderen in conflictgebieden aan te stellen, die zich specifiek richt op het bevorderen van de bescherming van kinderen in gewapende conflicten, zowel in diplomatiek overleg als op internationaal niveau, en hem/haar jaarlijks te laten rapporteren over zijn of haar werk en de situatie van kinderen in conflictgebieden,\nen gaat over tot de orde van de dag.\nBamenga\nCeder\nBoswijk\nDobbe\nHirsch\nVan Baarle\nTeunissen",
  "content_char_count": 1200,
  "source": {
    "document_id": "2634521c-b430-438f-a9ef-276dc25a943a",
    "document_nummer": "2024D45066",
    "document_soort": "Motie",
    "publication_id": "8fa0a298-ec36-4124-9353-dcb107d55970",
    "publication_content_type": "application/xml",
    "publication_length": 2773,
    "cached": false,
    "binary_path": "bronmateriaal-onbewerkt\\cache\\document_publications\\8fa0a298-ec36-4124-9353-dcb107d55970.xml"
  },
  "issues": []
}