{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1151\nMOTIE VAN HET LID HEUTINK\nVoorgesteld\n14 januari 2025\nDe Kamer,\ngehoord de beraadslaging,\nconstaterende dat er tussen de openbare reserveringstermijnen van het CBR en de feitelijke situatie een discrepantie bestaat;\nconstaterende dat het CBR als gevolg hiervan heeft besloten tijdelijk geen reserveringstermijnen openbaar te maken;\nvan mening dat het niet publiceren van de reserveringstermijnen de onwerkbare situatie voor rijopleiders en leerlingen alsmaar vergroot;\nvan mening dat het openbaar maken van kwalitatief slechte cijfers juist als drukmiddel kan helpen in het verbeteren van de dienstverlening van het CBR;\nverzoekt de regering om het CBR aan te sporen zo snel als mogelijk de\nhuidige stand van zaken omtrent de reserveringstermijn alsnog kenbaar te maken,\nen gaat over tot de orde van de dag.\nHeutink",
  "content_char_count": 933,
  "source": {
    "document_id": "b764e868-77dc-43f3-95e4-f4875d562c74",
    "document_nummer": "2025D00924",
    "document_soort": "Motie",
    "publication_id": "38325909-fcf3-4f6e-b1d8-77e4d20edcff",
    "publication_content_type": "application/xml",
    "publication_length": 2379,
    "cached": false,
    "binary_path": "bronmateriaal-onbewerkt\\cache\\document_publications\\38325909-fcf3-4f6e-b1d8-77e4d20edcff.xml"
  },
  "issues": []
}