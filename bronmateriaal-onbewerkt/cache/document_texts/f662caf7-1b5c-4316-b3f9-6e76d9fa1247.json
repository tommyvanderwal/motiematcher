{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n122\nMOTIE VAN HET LID GRINWIS C.S.\nVoorgesteld\n12 november 2024\nDe Kamer,\ngehoord de beraadslaging,\nconstaterende de bedrijfsopvolgingsregeling een belangrijke rol speelt in het waarborgen van de continuïteit van familiebedrijven en het ondersteunen van een gezond ondernemersklimaat in Nederland;\nconstaterende dat bij de behandeling van het Belastingplan 2024 een amendement (\n36 421, nr. 11\n) is aangenomen waarvan de inwerkingtreding is opgeschort in afwachting van toetsing bij de Europese Commissie;\noverwegende dat deze aangenomen en dus in beginsel te implementeren wetgeving enkele technische omissies bevat, waarmee het amendement een andere werking zou hebben dan door de indieners beoogd, bijvoorbeeld als het gaat om het al dan niet van toepassing zijn van de BOR op indirect gehouden werkmaatschappijen;\nverzoekt de regering deze technische omissies in de wettekst van de Successiewet ten aanzien van de BOR zo spoedig mogelijk te repareren, en daarmee de wet in lijn te brengen met de oorspronkelijke bedoeling om de continuïteit van familiebedrijven te waarborgen,\nen gaat over tot de orde van de dag.\nGrinwis\nInge van Dijk\nStoffer\nVan Eijk",
  "content_char_count": 1319,
  "source": {
    "document_id": "8df77806-d379-4197-ac6e-cc8832295f2c",
    "document_nummer": "2024D43552",
    "document_soort": "Motie",
    "publication_id": "f662caf7-1b5c-4316-b3f9-6e76d9fa1247",
    "publication_content_type": "application/xml",
    "publication_length": 2859,
    "cached": false,
    "binary_path": "bronmateriaal-onbewerkt\\cache\\document_publications\\f662caf7-1b5c-4316-b3f9-6e76d9fa1247.xml"
  },
  "issues": []
}