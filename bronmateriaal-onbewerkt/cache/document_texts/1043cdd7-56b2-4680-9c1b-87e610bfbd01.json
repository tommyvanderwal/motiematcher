{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n446\nMOTIE VAN DE LEDEN TSEGGAI EN KOSTIĆ\nVoorgesteld\n19 maart 2025\nDe Kamer,\ngehoord de beraadslaging,\noverwegende dat het College voor de Rechten van de Mens de noodzaak benadrukt van een structurele dialoog tussen overheid, parlement en maatschappelijk middenveld over de Nederlandse mensenrechtensituatie;\noverwegende dat de Minister van Binnenlandse Zaken en Koninkrijksrelaties zich voorneemt de Kamer jaarlijks te informeren over de ontwikkelingen rond verdragsrapportages, maar niet zal voorzien in een collectieve monitoring van alle aanbevelingen van de verdragscomités;\nverzoekt de regering om, naast de jaarlijkse informatiebrief, te voorzien in een jaarlijkse, kabinetsbrede monitoring van de opvolging van aanbevelingen van verdragscomités,\nen gaat over tot de orde van de dag.\nTseggai\nKostić",
  "content_char_count": 912,
  "source": {
    "document_id": "5814e694-e4dd-4ab4-a0bd-fb1243cebf40",
    "document_nummer": "2025D11685",
    "document_soort": "Motie",
    "publication_id": "1043cdd7-56b2-4680-9c1b-87e610bfbd01",
    "publication_content_type": "application/xml",
    "publication_length": 2319,
    "cached": false,
    "binary_path": "bronmateriaal-onbewerkt\\cache\\document_publications\\1043cdd7-56b2-4680-9c1b-87e610bfbd01.xml"
  },
  "issues": []
}