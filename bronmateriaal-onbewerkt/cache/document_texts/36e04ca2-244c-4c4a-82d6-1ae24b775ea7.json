{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n734\nMOTIE VAN DE LEDEN BECKERMAN EN DOBBE\nVoorgesteld\n24 april 2025\nDe Kamer,\ngehoord de beraadslaging,\nconstaterende dat slachtoffers van seksueel geweld nu vaak te maken krijgen met forse wachtlijsten wanneer zij ggz-zorg nodig hebben;\noverwegende dat hulpverleningsorganisaties nu in bepaalde gevallen al mentale ondersteuning bieden aan deze mensen, maar dat hierbij regionale verschillen bestaan en deze initiatieven vaak beperkt worden door een gebrek aan financiering;\nverzoekt de regering om te zorgen voor een uitbreiding van het aanbod van mentale ondersteuning aan slachtoffers van seksueel geweld en hierbij ook aandacht te hebben voor de zorg voor slachtoffers waarbij het seksueel geweld langer geleden plaatsvond,\nen gaat over tot de orde van de dag.\nBeckerman\nDobbe",
  "content_char_count": 891,
  "source": {
    "document_id": "ca781a25-1430-48d4-ac39-7a542337532a",
    "document_nummer": "2025D18966",
    "document_soort": "Motie",
    "publication_id": "36e04ca2-244c-4c4a-82d6-1ae24b775ea7",
    "publication_content_type": "application/xml",
    "publication_length": 4559,
    "cached": false,
    "binary_path": "bronmateriaal-onbewerkt\\cache\\document_publications\\36e04ca2-244c-4c4a-82d6-1ae24b775ea7.xml"
  },
  "issues": []
}