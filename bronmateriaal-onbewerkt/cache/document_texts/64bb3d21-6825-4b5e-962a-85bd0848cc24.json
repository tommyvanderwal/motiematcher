{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 476\nStaat van de Europese Unie 2024\nNr.\n7\nMOTIE VAN HET LID CEDER C.S.\nVoorgesteld\n16 mei 2024\nDe Kamer,\ngehoord de beraadslaging,\nconstaterende dat de huidige Europese Commissie met tegenzin een gezant voor de godsdienstvrijheid benoemd heeft, pas na politieke druk uit onder andere het Europees Parlement;\noverwegende dat de godsdienstvrijheid wereldwijd steeds meer onder druk komt te staan, wat ook blijkt uit de toename van onderdrukking van en geweld tegen religieuze minderheden;\noverwegende dat het onzeker is dat de gezant voor godsdienstvrijheid in stand blijft als een nieuwe Commissie aantreedt;\nspreekt uit dat godsdienstvrijheid onlosmakelijk deel uitmaakt van de kernwaarden van de Europese Unie, en dat het belangrijk is dat de EU ook in internationaal verband godsdienstvrijheid en het recht op afvalligheid bevordert;\nverzoekt de regering zich richting de huidige en de nieuwe Europese Commissie hard te maken voor de bevordering van godsdienstvrijheid, onder andere door te zorgen voor de instandhouding van de gezant voor godsdienstvrijheid en een versteviging van diens bevoegdheden, bijvoorbeeld door diens positie formeel onder te brengen bij de Europese diplomatieke dienst (European External Action Service),\nen gaat over tot de orde van de dag.\nCeder\nKahraman\nDiederik van Dijk\nBoswijk",
  "content_char_count": 1385,
  "source": {
    "document_id": "dd1179e5-9365-40dd-8d43-9b3289d1f28d",
    "document_nummer": "2024D19605",
    "document_soort": "Motie",
    "publication_id": "64bb3d21-6825-4b5e-962a-85bd0848cc24",
    "publication_content_type": "application/xml",
    "publication_length": 2874,
    "cached": false,
    "binary_path": "bronmateriaal-onbewerkt\\cache\\document_publications\\64bb3d21-6825-4b5e-962a-85bd0848cc24.xml"
  },
  "issues": []
}