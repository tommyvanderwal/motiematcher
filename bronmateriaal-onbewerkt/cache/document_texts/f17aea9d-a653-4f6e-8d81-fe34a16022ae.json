{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2193\nMOTIE VAN DE LEDEN DASSEN EN OMTZIGT\nVoorgesteld\n5 maart 2025\nDe Kamer,\ngehoord de beraadslaging,\nconstaterende dat het Amerikaanse veiligheidsbeleid ten aanzien van Europa verschuift van zogenaamde burden sharing naar burden shifting, waarmee Europa op veiligheidsgebied hoofdverantwoordelijk wordt voor de verdediging van het eigen grondgebied;\noverwegende dat Europa voorbereid moet zijn op een verdere Amerikaanse ontkoppeling van Europa op veiligheidsgebied;\nverzoekt de regering in Europees verband, inclusief het Verenigd Koninkrijk, met spoed in kaart te brengen over welke kritieke militaire capaciteiten Europa dient te beschikken om zich indien nodig eigenstandig te kunnen verdedigen,\nen gaat over tot de orde van de dag.\nDassen\nOmtzigt",
  "content_char_count": 854,
  "source": {
    "document_id": "484b0d1c-768f-49fe-9468-6d3972339ab4",
    "document_nummer": "2025D09132",
    "document_soort": "Motie",
    "publication_id": "f17aea9d-a653-4f6e-8d81-fe34a16022ae",
    "publication_content_type": "application/xml",
    "publication_length": 2269,
    "cached": false,
    "binary_path": "bronmateriaal-onbewerkt\\cache\\document_publications\\f17aea9d-a653-4f6e-8d81-fe34a16022ae.xml"
  },
  "issues": []
}