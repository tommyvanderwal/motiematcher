{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1408\nMOTIE VAN HET LID SIX DIJKSTRA C.S.\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\noverwegende dat binnen de overheid tenminste bij de politie en Defensie gebruik wordt gemaakt van software van het internationaal zeer omstreden Amerikaanse massasurveillancebedrijf Palantir Technologies;\noverwegende dat deze software ingezet wordt voor algoritmische verwerking van databanken met persoonsgegevens van grote groepen Nederlanders, terwijl Nederlandse toezichthouders geen toegang hebben tot de broncode;\noverwegende dat ook overheden in andere landen, zoals Duitsland, voornemens zijn Palantir te vervangen door lokaal ontwikkelde alternatieven;\nverzoekt de regering de Nederlandse overheid onafhankelijk te maken van Palantir, door:\n–\nopenbaarheid van broncode te eisen, in navolging van Duitsland;\n–\nin NAVO-verband te pleiten voor open standaarden;\n–\nvol in te zetten op het afnemen of (laten) ontwikkelen van volwaardige alternatieven, al dan niet samen met gelijkgestemde landen zoals Duitsland,\nen gaat over tot de orde van de dag.\nSix Dijkstra\nKathmann\nKoekkoek\nVan der Werf",
  "content_char_count": 1259,
  "source": {
    "document_id": "2a1d5a1b-5388-4c66-9165-f7573b517c6d",
    "document_nummer": "2025D42247",
    "document_soort": "Motie",
    "publication_id": "d180edeb-202e-4b2f-a29e-f77a98fba219",
    "publication_content_type": "application/xml",
    "publication_length": 5737,
    "cached": false,
    "binary_path": "bronmateriaal-onbewerkt\\cache\\document_publications\\d180edeb-202e-4b2f-a29e-f77a98fba219.xml"
  },
  "issues": []
}