{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 476\nStaat van de Europese Unie 2024\nNr.\n5\nMOTIE VAN HET LID TEUNISSEN\nVoorgesteld\n16 mei 2024\nDe Kamer,\ngehoord de beraadslaging,\nconstaterende dat de insectensterfte alarmerend is en uit recent onderzoek blijkt dat het uitsterven van zweefvliegen veel sneller gaat dan gedacht;\nconstaterende dat uit onderzoek van het RIVM blijkt dat 84% van alle mensen sporen in hun lichaam heeft van twee of meer soorten bestrijdingsmiddelen;\nconstaterende dat boeren en hun buren het meest met bestrijdingsmiddelen in aanraking komen;\nconstaterende dat blootstelling aan bestrijdingsmiddelen gevaarlijk is voor mensen en dieren, wordt gelinkt aan ziektes als parkinson en kanker en dat kinderen en kwetsbare groepen het grootste gevaar lopen;\nconstaterende dat de Europese Commissie recentelijk een wetsvoorstel ter vermindering van het gebruik van bestrijdingsmiddelen van tafel heeft gehaald en we van de EU dus voorlopig geen actie kunnen verwachten;\nconstaterende dat het Europese Hof in zijn uitspraak van 25 april 2024 stelt dat de huidige manier waarop Nederland de toelating van bestrijdingsmiddelen uitvoert in strijd is met de wet;\nspreekt uit dat de gezondheid van mensen en dieren en hun leefomgeving centraal moet staan in het bestrijdingsmiddelenbeleid,\nen gaat over tot de orde van de dag.\nTeunissen",
  "content_char_count": 1376,
  "source": {
    "document_id": "38bc506a-372f-4a9b-b2aa-0995c81434aa",
    "document_nummer": "2024D19601",
    "document_soort": "Motie",
    "publication_id": "71ba019c-c8a3-4f8b-ad4f-e96a2cb3611f",
    "publication_content_type": "application/xml",
    "publication_length": 2790,
    "cached": false,
    "binary_path": "bronmateriaal-onbewerkt\\cache\\document_publications\\71ba019c-c8a3-4f8b-ad4f-e96a2cb3611f.xml"
  },
  "issues": []
}