{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n958\nMOTIE VAN DE LEDEN BOOMSMA EN VAN ZANTEN\nVoorgesteld\n11 juni 2025\nDe Kamer,\ngehoord de beraadslaging,\noverwegende dat in landen als Denemarken en Zweden aanzienlijke financiële steun wordt geboden voor de vrijwillige terugkeer van statushouders naar Syrië;\noverwegende dat Nederland momenteel slechts een beperkt financieel instrumentarium hanteert;\nvan mening dat de vrijwillige terugkeer van Syriërs om dat land weer op te bouwen moet worden aangemoedigd en ondersteund en dat dit de Nederlandse samenleving gemiddeld ook veel uitgaven bespaart;\nverzoekt de regering om op korte termijn een pakket maatregelen uit te werken dat vrijwillige terugkeer van Syriërs stimuleert en aantrekkelijker maakt, waarbij ook een verhoging van de financiële steun wordt overwogen, en dit voor te leggen aan de Kamer,\nen gaat over tot de orde van de dag.\nBoomsma\nVan Zanten",
  "content_char_count": 954,
  "source": {
    "document_id": "bd2ba2e6-0fac-41e4-9598-4e83ba0874d6",
    "document_nummer": "2025D27284",
    "document_soort": "Motie",
    "publication_id": "71b8b9f2-493a-4ce3-aa52-32e2420e614c",
    "publication_content_type": "application/xml",
    "publication_length": 4570,
    "cached": false,
    "binary_path": "bronmateriaal-onbewerkt\\cache\\document_publications\\71b8b9f2-493a-4ce3-aa52-32e2420e614c.xml"
  },
  "issues": []
}