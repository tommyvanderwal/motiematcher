{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n25\nMOTIE VAN DE LEDEN KISTEMAN EN VERMEER\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat ondernemers de laatste jaren geconfronteerd worden met hoge kosten voor arbeid, energie en belastingen;\noverwegende dat er op dit moment een inventarisatie plaatsvindt over een nieuwe financieringssystematiek voor de Kamer van Koophandel;\noverwegende dat de optie verkend wordt om een jaarlijkse contributie te vragen aan ingeschreven ondernemers als nieuwe financieringssystematiek voor de Kamer van Koophandel;\noverwegende dat dit een verkapte lastenverzwaring zal zijn voor ondernemers;\nverzoekt de regering bij de verkenning naar een nieuwe financieringssystematiek voor de Kamer van Koophandel de financiÃ«le gevolgen van een nieuwe systematiek voor ondernemers uitdrukkelijk mee te wegen,\nen gaat over tot de orde van de dag.\nKisteman\nVermeer",
  "content_char_count": 1062,
  "source": {
    "document_id": "0061beaa-1741-4c13-a8f6-97690b057b56",
    "document_nummer": "2024D39334",
    "document_soort": "Motie",
    "publication_id": "878cfe4f-d03c-46b2-9b40-fe7e5df3cfca",
    "publication_content_type": "application/xml",
    "publication_length": 2614,
    "cached": false,
    "binary_path": "bronmateriaal-onbewerkt\\cache\\document_publications\\878cfe4f-d03c-46b2-9b40-fe7e5df3cfca.xml"
  },
  "issues": []
}