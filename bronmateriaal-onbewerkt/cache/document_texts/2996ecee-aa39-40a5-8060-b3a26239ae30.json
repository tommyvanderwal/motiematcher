{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n322\nMOTIE VAN HET LID KOSTIĆ\nVoorgesteld\n26 september 2024\nDe Kamer,\ngehoord de beraadslaging,\nconstaterende dat de OVV en gezondheidsexperts het in het belang van burgers wenselijk achten om aan de onderkant van de BBT-range te vergunnen;\nconstaterende dat de regering nu wacht op de implementatie van de Richtlijn industriële emissies om dit in praktijk te brengen, maar de implementatie op zijn vroegst medio 2026 klaar zal zijn;\nconstaterende dat juristen tijdens een technische briefing van 14 maart hebben aangegeven dat het vaak al mogelijk is scherper aan de onderkant van de BBT-range te vergunnen, maar dat dat nog niet de standaardinstructie is voor alle omgevingsdiensten, en dat het Rijk kan helpen om daar één lijn in te trekken;\nconstaterende dat de Kamer de regering al de opdracht heeft gegeven om bevoegde gezagen te helpen om zo snel mogelijk alle passende en preventieve maatregelen te nemen tegen schadelijke stoffen;\nverzoekt de regering om, totdat de implementatie van de Richtlijn industriële emissies rond is, ervoor te zorgen dat bij alle bevoegde gezagen de instructie is om zo veel mogelijk aan de onderkant van de BBT-range te vergunnen,\nen gaat over tot de orde van de dag.\nKostić",
  "content_char_count": 1313,
  "source": {
    "document_id": "f0f10b29-6a1f-425e-9b93-5e06052b0179",
    "document_nummer": "2024D35174",
    "document_soort": "Motie",
    "publication_id": "2996ecee-aa39-40a5-8060-b3a26239ae30",
    "publication_content_type": "application/xml",
    "publication_length": 2693,
    "cached": false,
    "binary_path": "bronmateriaal-onbewerkt\\cache\\document_publications\\2996ecee-aa39-40a5-8060-b3a26239ae30.xml"
  },
  "issues": []
}