{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 452\nInitiatiefnota van het lid Beckerman: «Red de camping»\nNr.\n10\nGEWIJZIGDE MOTIE VAN HET LID VAN NISPEN TER VERVANGING VAN DIE GEDRUKT ONDER NR. 5\nVoorgesteld\n3 juni 2025\nDe Kamer,\ngehoord de beraadslaging,\nconstaterende, dat de initiatiefnota-Beckerman getiteld «Red de Camping» voorstelt om criminaliteit op vakantieparken te voorkomen en aan te pakken;\noverwegende, dat het Regionale Informatie- en Expertise Centrum (RIEC) pleit voor een landelijke aanpak van criminaliteit op vakantieparken;\nverzoekt de regering er voor te zorgen dat bij de opkoop of herstructurering van een camping of vakantiepark zoveel mogelijk een Bibob-toets wordt toegepast, gemeentes hierin zo nodig te ondersteunen, en met andere betrokkenen te komen tot een landelijke aanpak om criminaliteit en ondermijning op vakantieparken aan te pakken,\nen gaat over tot de orde van de dag.\nVan Nispen",
  "content_char_count": 948,
  "source": {
    "document_id": "a7983275-a0b0-4c47-a59c-46e5dbf3901e",
    "document_nummer": "2025D24714",
    "document_soort": "Motie (gewijzigd/nader)",
    "publication_id": "9fabedd9-7bef-4da2-8a23-c12340db82ba",
    "publication_content_type": "application/xml",
    "publication_length": 4718,
    "cached": false,
    "binary_path": "bronmateriaal-onbewerkt\\cache\\document_publications\\9fabedd9-7bef-4da2-8a23-c12340db82ba.xml"
  },
  "issues": []
}