{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3122\nMOTIE VAN HET LID CEDER C.S.\nVoorgesteld\n10 april 2025\nDe Kamer,\ngehoord de beraadslaging,\nconstaterende dat in februari 2021 de Kamer met zeer brede steun een motie heeft aangenomen die de regering verzoekt de Armeense genocide/Sayfo (waarvan ook Arameeërs, Assyriërs en de Pontische Grieken slachtoffer werden) te erkennen;\nconstaterende dat de regering in september 2023 in een nieuwe Kamersamenstelling middels een motie opnieuw is verzocht om niet meer te spreken van «de kwestie van de Armeense genocide», maar van «de Armeense genocide»;\nconstaterende dat de regering de moties ten aanzien van de Armeense genocide, ook bekend als de Sayfo, nog niet heeft uitgevoerd;\nspreekt uit dat een eventueel sentiment van de huidige Turkse regering geen rol mag spelen in de overwegingen van het kabinet om de motie tot op heden niet uit te voeren;\nverzoekt de regering om uiterlijk per 24 april 2025 niet meer te spreken van «de kwestie van de Armeense genocide»,\nen gaat over tot de orde van de dag.\nCeder\nVan der Plas\nStoffer\nBoswijk\nKahraman",
  "content_char_count": 1181,
  "source": {
    "document_id": "db7937af-b3cd-4fc8-802a-1067af33c76c",
    "document_nummer": "2025D16324",
    "document_soort": "Motie",
    "publication_id": "2fd9390d-0d5f-4b73-b13a-7796c50c0295",
    "publication_content_type": "application/xml",
    "publication_length": 2768,
    "cached": false,
    "binary_path": "bronmateriaal-onbewerkt\\cache\\document_publications\\2fd9390d-0d5f-4b73-b13a-7796c50c0295.xml"
  },
  "issues": []
}