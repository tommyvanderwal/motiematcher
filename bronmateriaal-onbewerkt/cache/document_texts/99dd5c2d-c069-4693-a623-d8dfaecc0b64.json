{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n60\nMOTIE VAN HET LID BRUYNING C.S.\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat uit de evaluatie van de veerdienst op de bovenwindse eilanden blijkt dat deze van grote waarde is voor de bereikbaarheid van Saba en Sint Eustatius;\noverwegende dat de huidige subsidie voor deze ferryverbinding eind 2025 afloopt en dat het stopzetten ervan ernstige gevolgen zou hebben voor mobiliteit, toerisme, economische ontwikkeling en toegang tot basisvoorzieningen;\noverwegende dat er voor Waddeneilanden zoals Ameland structureel is geïnvesteerd in betrouwbare veerverbindingen als publieke nutsvoorziening;\nconstaterende dat Saba qua schaal en afhankelijkheid vergelijkbaar is met Ameland, maar tot op heden geen gelijkwaardige structurele voorziening kent;\nverzoekt de regering om de continuïteit en kwaliteit van de ferryverbinding tussen de bovenwindse eilanden te waarborgen, en deze verbinding te blijven behandelen als een essentiële publieke voorziening,\nen gaat over tot de orde van de dag.\nBruyning\nWhite\nCeder",
  "content_char_count": 1232,
  "source": {
    "document_id": "177d9284-b445-4a7c-9938-445aef542d4e",
    "document_nummer": "2025D21599",
    "document_soort": "Motie",
    "publication_id": "99dd5c2d-c069-4693-a623-d8dfaecc0b64",
    "publication_content_type": "application/xml",
    "publication_length": 5278,
    "cached": false,
    "binary_path": "bronmateriaal-onbewerkt\\cache\\document_publications\\99dd5c2d-c069-4693-a623-d8dfaecc0b64.xml"
  },
  "issues": []
}