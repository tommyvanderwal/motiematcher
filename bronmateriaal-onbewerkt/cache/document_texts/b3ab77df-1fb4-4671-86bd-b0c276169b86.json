{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2026\nNr.\n11\nMOTIE VAN HET LID WHITE\nVoorgesteld\n30 september 2025\nDe Kamer,\ngehoord de beraadslaging,\nconstaterende dat de BES- en CAS-eilanden te maken hebben met een zogenoemde braindrain van jongeren die in Europees Nederland gaan studeren en voor wie het daarna vaak onaantrekkelijk is om terug te verhuizen naar een van de eilanden;\noverwegende dat het zowel voor de eilanden als voor de jongeren zelf verstandig is om na hun studie een baan te zoeken op de eilanden, maar dat dit mede als gevolg van de hoogte van studieschulden in relatie tot het salarisniveau vaak niet aantrekkelijk is;\nverzoekt de regering om in overleg met de eilanden in het Caribische deel van het Koninkrijk te onderzoeken of het mogelijk is om een deel van de studieschuld kwijt te schelden wanneer mensen na het afronden van hun studie voor een minimale periode zich vestigen op een van de eilanden, en de Kamer hierover uiterlijk voor 1 maart 2026 te informeren,\nen gaat over tot de orde van de dag.\nWhite",
  "content_char_count": 1171,
  "source": {
    "document_id": "4af001a3-edb9-4945-b110-55d6f8b4464a",
    "document_nummer": "2025D42584",
    "document_soort": "Motie",
    "publication_id": "b3ab77df-1fb4-4671-86bd-b0c276169b86",
    "publication_content_type": "application/xml",
    "publication_length": 4887,
    "cached": false,
    "binary_path": "bronmateriaal-onbewerkt\\cache\\document_publications\\b3ab77df-1fb4-4671-86bd-b0c276169b86.xml"
  },
  "issues": []
}