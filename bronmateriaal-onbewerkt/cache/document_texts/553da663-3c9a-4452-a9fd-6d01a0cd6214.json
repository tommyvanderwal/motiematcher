{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n370\nMOTIE VAN HET LID JOSEPH\nVoorgesteld\n9 september 2025\nDe Kamer,\ngehoord de beraadslaging,\nconstaterende dat de onlangs verschenen richtlijn Autismespectrumstoornis bij kinderen/jeugd van de NVvP (de Nederlandse Vereniging voor Psychiatrie) klassieke ABA afraadt vanwege de schade die hiermee is veroorzaakt bij betrokkenen;\noverwegende dat het bij klassieke ABA volgens de NVvP gaat om behandelingen met een hoge frequentie en een lange behandelduur;\noverwegende dat de (internationale) autismegemeenschap ABA afwijst;\nverzoekt de regering om ABA-behandelingen die intensiever zijn dan één uur per week niet langer te (laten) financieren met overheidsgeld,\nen gaat over tot de orde van de dag.\nJoseph",
  "content_char_count": 806,
  "source": {
    "document_id": "8e14cb6e-1f69-4b32-abfb-286fa8417f22",
    "document_nummer": "2025D38192",
    "document_soort": "Motie",
    "publication_id": "553da663-3c9a-4452-a9fd-6d01a0cd6214",
    "publication_content_type": "application/xml",
    "publication_length": 4330,
    "cached": false,
    "binary_path": "bronmateriaal-onbewerkt\\cache\\document_publications\\553da663-3c9a-4452-a9fd-6d01a0cd6214.xml"
  },
  "issues": []
}