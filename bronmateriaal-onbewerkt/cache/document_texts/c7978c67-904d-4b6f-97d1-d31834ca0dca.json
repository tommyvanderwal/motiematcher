{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 150\nAlgemene Vergadering der Verenigde Naties\nNr.\n238\nMOTIE VAN HET LID VAN DER BURG\nVoorgesteld\n11 september 2025\nDe Kamer,\ngehoord de beraadslaging,\nconstaterende dat Rusland naar schatting tot 35.000 Oekraïense kinderen op onrechtmatige wijze heeft gedeporteerd naar Rusland of door Rusland bezette gebieden;\nconstaterende dat het Internationaal Strafhof (ICC) arrestatiebevelen heeft uitgevaardigd tegen president Poetin en zijn commissaris voor kinderrechten voor de oorlogsmisdaad van onwettige deportatie van kinderen;\noverwegende dat deze kinderen worden blootgesteld aan psychologische druk en indoctrinatie met als doel hun Oekraïense identiteit uit te wissen, hetgeen volstrekt onverteerbaar is;\nverzoekt de regering in Europees verband te bepleiten dat de terugkeer van ontvoerde kinderen een expliciete voorwaarde is bij toekomstige besprekingen over de sancties tegen Rusland;\nverzoekt de regering tevens de ontvoering van Oekraïense kinderen met klem aan de orde te stellen tijdens de Algemene Vergadering van de VN en hierbij de samenwerking te zoeken met gelijkgezinde landen om deze boodschap te versterken,\nen gaat over tot de orde van de dag.\nVan der Burg",
  "content_char_count": 1249,
  "source": {
    "document_id": "b0883071-245a-46b0-ae26-47a45e75afed",
    "document_nummer": "2025D38824",
    "document_soort": "Motie",
    "publication_id": "c7978c67-904d-4b6f-97d1-d31834ca0dca",
    "publication_content_type": "application/xml",
    "publication_length": 4915,
    "cached": false,
    "binary_path": "bronmateriaal-onbewerkt\\cache\\document_publications\\c7978c67-904d-4b6f-97d1-d31834ca0dca.xml"
  },
  "issues": []
}