{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n303\nMOTIE VAN HET LID MARTENS-AMERICA\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat de huidige concessieperiode voor de Nederlandse Publieke Omroep (NPO) afloopt eind 2026;\nconstaterende dat in een rechtsstaat een betrouwbare informatievoorziening van wezenlijk belang is;\nconstaterende dat de NPO zal moeten worden hervormd zodat de journalistiek, inclusief een veelzijdig aanbod, kwalitatief hoogwaardig vormgegeven en gewaarborgd kan worden;\nconstaterende dat de NPO in haar huidige vorm onvoldoende toekomstbestendig is;\noverwegende dat de hervorming van de NPO een haalbare termijn moet krijgen deze hervorming te realiseren maar gezien de uitdaging daar niet onbeperkt voor de tijd kan krijgen;\noverwegende dat een tijdelijke concessieverlenging duidelijkheid kan creëren binnen de publieke omroep om te werken aan deze toekomstbestendigheid;\nverzoekt de regering de huidige concessieperiode met één jaar te verlengen,\nen gaat over tot de orde van de dag.\nMartens-America",
  "content_char_count": 1112,
  "source": {
    "document_id": "4d3a61df-a368-4ea2-9ab8-2eb05246f74d",
    "document_nummer": "2024D20344",
    "document_soort": "Motie",
    "publication_id": "21de14c8-c9b5-4185-bb63-82c15e2f1c22",
    "publication_content_type": "application/xml",
    "publication_length": 2530,
    "cached": false,
    "binary_path": "bronmateriaal-onbewerkt\\cache\\document_publications\\21de14c8-c9b5-4185-bb63-82c15e2f1c22.xml"
  },
  "issues": []
}