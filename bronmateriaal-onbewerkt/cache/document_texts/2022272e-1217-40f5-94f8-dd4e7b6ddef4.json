{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 386\nVoorstel van wet van de leden Klaver en Ouwehand tot wijziging van de Wet milieubeheer en de Wet op de economische delicten in verband met de invoering van een vuurwerkverbod voor consumenten (Wet veilige jaarwisseling)\nNr.\n28\nMOTIE VAN HET LID EL ABASSI\nVoorgesteld\n3 april 2025\nDe Kamer,\ngehoord de beraadslaging,\nconstaterende dat de vuurwerkbranche 895 miljoen euro compensatie eist, terwijl de Staatssecretaris 100 tot 150 miljoen voorziet bij een onmiddellijk verbod;\noverwegende dat compensatie niet grote importeurs ten goede mag komen, terwijl kleinere ondernemers, die afhankelijk zijn van de verkoop aan particulieren, onevenredig hard getroffen zullen worden;\noverwegende dat importeurs door hun Europese afzetmarkten minder hinder ondervinden van een verbod, maar desondanks een groot aandeel in de compensatie opeisen;\noverwegende dat een onafhankelijke instantie nodig is voor een eerlijke en transparante verdeling van de compensatie over de gehele keten;\nverzoekt de regering om te voorkomen dat compensatiegelden onevenredig ten goede komen aan grote importeurs, maar deze eerlijk te verdelen via een onafhankelijke instantie die ook kleinere ondernemers betrekt,\nen gaat over tot de orde van de dag.\nEl Abassi",
  "content_char_count": 1306,
  "source": {
    "document_id": "1f711670-ba9a-4dc1-83bb-2a7f37c8bc32",
    "document_nummer": "2025D14863",
    "document_soort": "Motie",
    "publication_id": "2022272e-1217-40f5-94f8-dd4e7b6ddef4",
    "publication_content_type": "application/xml",
    "publication_length": 2678,
    "cached": false,
    "binary_path": "bronmateriaal-onbewerkt\\cache\\document_publications\\2022272e-1217-40f5-94f8-dd4e7b6ddef4.xml"
  },
  "issues": []
}