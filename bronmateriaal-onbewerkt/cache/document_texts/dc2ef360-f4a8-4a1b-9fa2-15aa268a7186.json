{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n28 345\nAanpak huiselijk geweld\nNr.\n289\nMOTIE VAN HET LID KRUL\nVoorgesteld\n23 september 2025\nDe Kamer,\ngehoord de beraadslaging,\nconstaterende dat uit de evaluatie van de campagne ouderenmishandeling blijkt dat die niet leidde tot een gewenste gedragsverandering;\nconstaterende dat Veilig Thuis landelijk verantwoordelijk is voor het co√∂rdineren van de aanpak;\nconstaterende dat er een nieuw onderzoek vanuit de Universiteit van Maastricht is gestart naar de aard en omvang van ouderenmishandeling in Nederland en de Staatssecretaris op basis van meer actuele inzichten wil evalueren of de bestaande aanpak voldoende is om ouderen effectief te beschermen;\noverwegende dat vroegsignalering begint met bewustwording en er momenteel een taboe rust op ouderenmishandeling bespreekbaar maken;\nverzoekt de regering om het onderzoek van de Universiteit van Maastricht niet af te wachten, maar in overleg met Veilig Thuis alvast maatregelen te nemen om ouderenmishandeling meer bespreekbaar te maken,\nen gaat over tot de orde van de dag.\nKrul",
  "content_char_count": 1104,
  "source": {
    "document_id": "a0fa2c2d-24f0-47ba-a227-d433ef364048",
    "document_nummer": "2025D41198",
    "document_soort": "Motie",
    "publication_id": "dc2ef360-f4a8-4a1b-9fa2-15aa268a7186",
    "publication_content_type": "application/xml",
    "publication_length": 4800,
    "cached": false,
    "binary_path": "bronmateriaal-onbewerkt\\cache\\document_publications\\dc2ef360-f4a8-4a1b-9fa2-15aa268a7186.xml"
  },
  "issues": []
}