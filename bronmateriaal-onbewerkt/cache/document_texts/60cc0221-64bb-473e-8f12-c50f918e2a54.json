{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n51\nMOTIE VAN HET LID KOEKKOEK\nVoorgesteld\n7 november 2024\nDe Kamer,\ngehoord de beraadslaging,\nconstaterende dat de groene subsidie, zijnde de Subsidieregeling Emissieloze Bedrijfsauto's, oftewel de SEBA, per 31 december 2025 stopt;\noverwegende dat deze groene subsidie ondernemers tegemoetkomt in het verduurzamen van hun bedrijfsactiviteiten en zij hierdoor in steden met zero-emissiezones kunnen ondernemen;\noverwegende dat in plaats van meer groene subsidies een fossiele regeling in de vorm van rode diesel terugkomt;\nvan mening dat er vooral ingezet moet worden op groene subsidies voor ondernemers en voor de leefomgeving;\nverzoekt de regering de SEBA te verlengen en dit te dekken door de fossiele subsidie, zijnde rode diesel, niet te implementeren,\nen gaat over tot de orde van de dag.\nKoekkoek",
  "content_char_count": 1001,
  "source": {
    "document_id": "b4648b1f-2831-4e22-9544-2d8bb2cb7c5d",
    "document_nummer": "2024D42830",
    "document_soort": "Motie",
    "publication_id": "60cc0221-64bb-473e-8f12-c50f918e2a54",
    "publication_content_type": "application/xml",
    "publication_length": 2482,
    "cached": false,
    "binary_path": "bronmateriaal-onbewerkt\\cache\\document_publications\\60cc0221-64bb-473e-8f12-c50f918e2a54.xml"
  },
  "issues": []
}