{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n808\nMOTIE VAN DE LEDEN AARTSEN EN MARTENS-AMERICA\nVoorgesteld\n12 maart 2025\nDe Kamer,\ngehoord de beraadslaging,\nconstaterende dat het kabinet in het regeerprogramma heeft opgenomen te werken aan een aanscherping van de kennismigratieregeling en tevens blijft streven naar het optimaal faciliteren van internationaal talent;\noverwegende dat we in de huidige roerige tijd zuinig moeten zijn op de Nederlandse concurrentiepositie;\noverwegende dat het meer gericht maken van de kennismigratieregeling nodig is om selectiever te zijn en oneigenlijk gebruik tegen te gaan;\noverwegende dat er gelijktijdig ook verbeteringen mogelijk zijn om procedures te versnellen of betere voorwaarden te creÃ«ren voor partners, waardoor men juist de concurrentiepositie van Nederland kan verbeteren;\nverzoekt de regering de kennismigratieregeling te hervormen naar een toptalentenregeling die aan de ene kant gerichter en selectiever is, en tevens te kijken naar verbeteringen waardoor de regeling aantrekkelijker wordt voor het selectieve talent dat we graag naar Nederland willen halen,\nen gaat over tot de orde van de dag.\nAartsen\nMartens-America",
  "content_char_count": 1261,
  "source": {
    "document_id": "3ffa56de-77fb-4561-aec1-5f797073a232",
    "document_nummer": "2025D10373",
    "document_soort": "Motie",
    "publication_id": "ef1ab882-104f-418e-933e-da2601c2d625",
    "publication_content_type": "application/xml",
    "publication_length": 2707,
    "cached": false,
    "binary_path": "bronmateriaal-onbewerkt\\cache\\document_publications\\ef1ab882-104f-418e-933e-da2601c2d625.xml"
  },
  "issues": []
}