{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2798\nMOTIE VAN HET LID TUINMAN C.S.\nVoorgesteld\n18 januari 2024\nDe Kamer,\ngehoord de beraadslaging,\noverwegende dat de Houthi-rebellen vele schepen hebben aangevallen en opereren naar de EU-definitie van «terrorisme»;\noverwegende dat Houthi-rebellen hoogwaardige technologische middelen uit Europa verwerken in hun drones en een continue stroom aan financiering en materiële steun weten te verkrijgen uit Europa;\nconstaterende dat de Houthi-slogan oproept tot de vernietiging van westerse bondgenoten;\noverwegende dat de VS de Houthi's al heeft aangemerkt als «specially designated global terrorists» (SDGT's);\nverzoekt het kabinet op de Raad Buitenlandse Zaken de terreur van Houthi's op de agenda te zetten;\nverzoekt het kabinet de mogelijkheid te onderzoeken om vertegenwoordigers van de Houthi's individueel op de Europese terreurlijst te plaatsen en aanvullende sanctiemaatregelen te onderzoeken voor vertegenwoordigers van de Houthi's,\nen gaat over tot de orde van de dag.\nTuinman\nD. van Dijk\nBrekelmans",
  "content_char_count": 1143,
  "source": {
    "document_id": "acb33546-06fd-4cb9-9d5b-f7201e163802",
    "document_nummer": "2024D01485",
    "document_soort": "Motie",
    "publication_id": "ae9631fc-2a0d-4c01-a45b-678580cb4b95",
    "publication_content_type": "application/xml",
    "publication_length": 2650,
    "cached": false,
    "binary_path": "bronmateriaal-onbewerkt\\cache\\document_publications\\ae9631fc-2a0d-4c01-a45b-678580cb4b95.xml"
  },
  "issues": []
}