{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n31\nMOTIE VAN DE LEDEN BONTENBAL EN FLACH\nVoorgesteld\n7 november 2024\nDe Kamer,\ngehoord de beraadslaging,\nconstaterende dat de stikstofnorm die gehanteerd wordt bij de vergunningverlening voor nieuwe industriële installaties hoger is dan de Europese standaard en dat dit forse investeringen in verduurzaming in de weg zit, zoals bij Dow Chemical in Zeeland;\noverwegende dat Nederland geen nieuwe nationale koppen op Europees beleid instelt en waar mogelijk bestaande nationale koppen afschaft;\noverwegende dat de industrie een Europees level playing field en duidelijkheid over de beleidskaders nodig heeft;\nverzoekt de regering de Europese standaarden voor stikstofnormering te gebruiken bij de vergunningverlening voor industriële installaties die overgaan op waterstofverbranding, mits dit niet leidt tot een verhoging van de absolute stikstofuitstoot door deze installaties,\nen gaat over tot de orde van de dag.\nBontenbal\nFlach",
  "content_char_count": 1128,
  "source": {
    "document_id": "03186b73-136b-48a9-ae09-c7fcfa9b2bb3",
    "document_nummer": "2024D42810",
    "document_soort": "Motie",
    "publication_id": "ade85207-a7c8-42fb-84a2-f9790ec319c4",
    "publication_content_type": "application/xml",
    "publication_length": 2610,
    "cached": false,
    "binary_path": "bronmateriaal-onbewerkt\\cache\\document_publications\\ade85207-a7c8-42fb-84a2-f9790ec319c4.xml"
  },
  "issues": []
}