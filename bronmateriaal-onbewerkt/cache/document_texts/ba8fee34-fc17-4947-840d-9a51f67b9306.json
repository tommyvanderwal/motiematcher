{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n186\nMOTIE VAN DE LEDEN VAN CAMPEN EN GRINWIS\nVoorgesteld\n20 februari 2025\nDe Kamer,\ngehoord de beraadslaging,\noverwegende dat sommige agrariÃ«rs de productie van voedsel combineren met het leveren van diensten aan de samenleving, zoals de exploitatie van een zorgboerderij of kinderopvang;\noverwegende dat deze multifunctionele landbouw maatschappelijk gezien gewenst is, maar dat dergelijke bedrijven te maken krijgen met knellende wet- en regelgeving, die geen rekening houdt met het specifieke karakter van de andere vormen van landbouw, zoals de plicht tot het openbaar maken van de boekhouding of het instellen van een raad van advies;\nverzoekt de regering in samenwerking met VWS in kaart te brengen hoe knellende wet- en regelgeving voor zorgboeren en andere, soortgelijke multifunctionele bedrijven weggenomen kan worden, bijvoorbeeld door middel van uitzonderingen of versoepelingen, waarbij het Ministerie van LVVN het voortouw dient te nemen;\nverzoekt de regering de Kamer hierover voor het vierde kwartaal te informeren,\nen gaat over tot de orde van de dag.\nVan Campen\nGrinwis",
  "content_char_count": 1201,
  "source": {
    "document_id": "334c6fd9-1e38-417f-b714-f962dee3f209",
    "document_nummer": "2025D07441",
    "document_soort": "Motie",
    "publication_id": "ba8fee34-fc17-4947-840d-9a51f67b9306",
    "publication_content_type": "application/xml",
    "publication_length": 2626,
    "cached": false,
    "binary_path": "bronmateriaal-onbewerkt\\cache\\document_publications\\ba8fee34-fc17-4947-840d-9a51f67b9306.xml"
  },
  "issues": []
}