{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 646\nRegels voor het inzichtelijk maken van donaties ontvangen door maatschappelijke organisaties en tot het tegengaan van ondermijning door maatschappelijke organisaties, alsmede tot wijziging van het Burgerlijk Wetboek, de Handelsregisterwet 2007 en de Wet op de economische delicten in verband met het deponeren van de balans en de staat van baten en lasten door stichtingen (Wet transparantie en tegengaan ondermijning door maatschappelijke organisaties)\nNr.\n40\nMOTIE VAN HET LID SIX DIJKSTRA C.S.\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat het wetsvoorstel regelt dat bij algemene maatregel van bestuur nadere regels kunnen worden gesteld over anonieme donaties;\nvan mening dat kleine anonieme donaties die bijvoorbeeld via een collectebus, een inzamelingsactie, een tikkie of een QR-code worden gedaan, niet onder de reikwijdte van deze wet zouden moeten vallen, omdat de risico's die met deze wet weggenomen worden zich bij deze donaties niet voordoen;\nverzoekt de regering regels op te stellen die het mogelijk maken dat het anoniem doen van kleine financiële of materiële donaties tot een redelijk bedrag mogelijk blijft, zonder dat dit aanvullende regeldruk voor maatschappelijke organisaties oplevert,\nen gaat over tot de orde van de dag.\nSix Dijkstra\nWijen-Nass\nKrul",
  "content_char_count": 1388,
  "source": {
    "document_id": "6a0b06c4-be36-4c4b-9f24-e7f8d909e530",
    "document_nummer": "2025D11932",
    "document_soort": "Motie",
    "publication_id": "c23c63a7-2aa3-4788-8b7b-6c557c644bb3",
    "publication_content_type": "application/xml",
    "publication_length": 2815,
    "cached": false,
    "binary_path": "bronmateriaal-onbewerkt\\cache\\document_publications\\c23c63a7-2aa3-4788-8b7b-6c557c644bb3.xml"
  },
  "issues": []
}