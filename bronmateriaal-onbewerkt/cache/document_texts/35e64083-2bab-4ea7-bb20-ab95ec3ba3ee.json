{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n21\nMOTIE VAN HET LID GRINWIS C.S.\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat het kabinet het voornemen heeft de overheidsuitgaven, waaronder de apparaatskosten, om te buigen;\nconstaterende dat de regering in haar regeerprogramma spreekt over een hervormingsagenda tot versobering van de Algemene Bestuursdienst (ABD) maar niet specificeert hoe die versobering eruit moet zien anders dan dat «het leren en ontwikkelen van topambtenaren minder vrijblijvend wordt» en dat iedere topambtenaar «een persoonlijk en toetsbaar plan maakt»;\noverwegende dat het in de rede ligt om bij bezuinigingen op het ambtenarenapparaat ook de Algemene Bestuursdienst te laten krimpen;\nverzoekt de regering niet alleen te bezuinigen op externe inhuur en communicatieafdelingen, maar ook het aantal topambtenaren van de Algemene Bestuursdienst en ABDTOPConsult en hun vloot aan dienstauto's te reduceren,\nen gaat over tot de orde van de dag.\nGrinwis\nDijk\nEerdmans e\nInge van Dijk",
  "content_char_count": 1222,
  "source": {
    "document_id": "ebb7e3fc-e18f-4a3e-b664-12448b429c0b",
    "document_nummer": "2024D36670",
    "document_soort": "Motie",
    "publication_id": "35e64083-2bab-4ea7-bb20-ab95ec3ba3ee",
    "publication_content_type": "application/xml",
    "publication_length": 2750,
    "cached": false,
    "binary_path": "bronmateriaal-onbewerkt\\cache\\document_publications\\35e64083-2bab-4ea7-bb20-ab95ec3ba3ee.xml"
  },
  "issues": []
}