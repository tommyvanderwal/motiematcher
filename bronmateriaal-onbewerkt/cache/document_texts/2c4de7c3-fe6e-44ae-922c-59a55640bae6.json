{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n71\nMOTIE VAN HET LID CEDER\nVoorgesteld\n26 juni 2025\nDe Kamer,\ngehoord de beraadslaging,\nconstaterende dat de verkenning van de Adviesraad Migratie «Talenten benutten, het onbenutte arbeidspotentieel van migranten» van 26 juni 2026, stelt dat als het onbenut arbeidspotentieel onder migranten zou worden benut, dat 330.000 nieuwe arbeidskrachten zou kunnen opleveren;\noverwegende dat als het onbenutte arbeidspotentieel van migranten zou worden benut, dit brede maatschappelijke winst oplevert;\noverwegende dat er aanbevelingen zijn gedaan die kunnen helpen om gerichter en efficiënter beleid vorm te geven;\nverzoekt de regering om puntsgewijs op de aanbevelingen uit de verkenning in te gaan, en dit voor de begrotingsbehandelingen in een brief aan de Kamer toe te zenden,\nen gaat over tot de orde van de dag.\nCeder",
  "content_char_count": 1099,
  "source": {
    "document_id": "b05e25d0-9aa3-4637-8b9b-fccb0d126139",
    "document_nummer": "2025D30392",
    "document_soort": "Motie",
    "publication_id": "2c4de7c3-fe6e-44ae-922c-59a55640bae6",
    "publication_content_type": "application/xml",
    "publication_length": 5126,
    "cached": false,
    "binary_path": "bronmateriaal-onbewerkt\\cache\\document_publications\\2c4de7c3-fe6e-44ae-922c-59a55640bae6.xml"
  },
  "issues": []
}