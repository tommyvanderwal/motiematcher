{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n988\nMOTIE VAN DE LEDEN KAHRAMAN EN VAN CAMPEN\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat het cohesiebeleid circa een derde van de EU-begroting beslaat;\noverwegende dat Europa in 2025 geconfronteerd wordt met grote geopolitieke en veiligheidsuitdagingen;\noverwegende dat de Europese Commissie in Readiness 2030 pleit voor het heroriÃ«nteren van EU-fondsen, waaronder cohesiemiddelen, richting versterking van de defensiecapaciteit;\nvan mening dat een stevige defensiecomponent binnen het cohesiebeleid kan bijdragen aan zowel regionale ontwikkeling als Europese veiligheid door bijvoorbeeld de bouw van munitiefabrieken in regio's met sociaaleconomische uitdagingen;\nverzoekt de regering zich in te zetten voor een herziening van het cohesiebeleid waarin sociaaleconomische en defensiedoelstellingen worden gecombineerd en deze inzet actief uit te dragen in de Raad Algemene Zaken en andere relevante gremia,\nen gaat over tot de orde van de dag.\nKahraman\nVan Campen",
  "content_char_count": 1098,
  "source": {
    "document_id": "96b7366f-3413-4685-9572-cfc0e3583ce5",
    "document_nummer": "2025D12950",
    "document_soort": "Motie",
    "publication_id": "0f0d762e-5a75-4dfd-a4db-27cde9de6672",
    "publication_content_type": "application/xml",
    "publication_length": 2555,
    "cached": false,
    "binary_path": "bronmateriaal-onbewerkt\\cache\\document_publications\\0f0d762e-5a75-4dfd-a4db-27cde9de6672.xml"
  },
  "issues": []
}