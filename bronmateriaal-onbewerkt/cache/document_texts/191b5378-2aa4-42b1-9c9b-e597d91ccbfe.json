{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4138\nMOTIE VAN HET LID POSTMA\nVoorgesteld\n11 september 2025\nDe Kamer,\ngehoord de beraadslaging,\noverwegende dat de Europese Commissie het Europees klimaatdoel van 90% reductie wil behalen door onder meer in te zetten op het verstoken van houtige biomassa;\noverwegende dat het verstoken van houtige biomassa, al of niet in combinatie met CCS, betekent dat bomen worden gekapt, wat ten koste gaat van biodiversiteit terwijl we te maken hebben met een biodiversiteitscrisis;\noverwegende dat het behoud van bos juist bijdraagt aan de vastlegging van de opslag van CO\n2\nin bodem en stamhout;\nverzoekt de regering om niet in te stemmen met een Europees klimaattussendoel van 90% in 2040, tenzij er wordt vastgelegd dat men geen beroep mag doen op het verstoken van houtige biomassa,\nen gaat over tot de orde van de dag.\nPostma",
  "content_char_count": 984,
  "source": {
    "document_id": "f6ebad8b-4da6-4f01-a07c-577920c5dc7d",
    "document_nummer": "2025D38591",
    "document_soort": "Motie",
    "publication_id": "191b5378-2aa4-42b1-9c9b-e597d91ccbfe",
    "publication_content_type": "application/xml",
    "publication_length": 4759,
    "cached": false,
    "binary_path": "bronmateriaal-onbewerkt\\cache\\document_publications\\191b5378-2aa4-42b1-9c9b-e597d91ccbfe.xml"
  },
  "issues": []
}