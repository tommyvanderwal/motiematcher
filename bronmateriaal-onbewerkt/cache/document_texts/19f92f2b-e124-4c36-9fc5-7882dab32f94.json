{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nJ\nVaststelling van de begrotingsstaat van het Deltafonds voor het jaar 2025\nNr.\n20\nMOTIE VAN HET LID PIERIK\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\nconstaterende dat in het hoofdlijnenakkoord is opgenomen dat de normen in de Nederlandse wateren in lijn gebracht worden met de omliggende landen;\noverwegende dat de normen in Duitsland en België doorgaans veel ruimer zijn dan in Nederland en dit een ongelijke situatie veroorzaakt;\noverwegende dat dit een complex onderwerp is waarbij er sprake is van vele verschillende soorten wateren en verschillende bevoegde gezagen;\noverwegende dat deze verdeelde bevoegdheid tot vertraging en onduidelijkheid leidt;\nconstaterende dat de Minister van IenW eindverantwoordelijke is als het gaat om de waterkwaliteit;\nconstaterende dat de aanpassing van de normen voor KRW-wateren via de stroomgebiedbeheerplannen zal plaatsvinden;\noverwegende dat er daarnaast wateren zijn die niet onder het KRW-regime vallen of niet direct, zoals de overige wateren;\nverzoekt de regering om het voortouw te nemen in het zo spoedig mogelijk aanpassen van de nitraatnormen in de oppervlaktewateren die niet onder het KRW-regime vallen en in de overige wateren waar dat kan, en die in lijn te brengen met de soepelere normen in Duitsland en België,\nen gaat over tot de orde van de dag.\nPierik",
  "content_char_count": 1448,
  "source": {
    "document_id": "2943adab-4169-49fa-85fb-61c340b53082",
    "document_nummer": "2024D44631",
    "document_soort": "Motie",
    "publication_id": "19f92f2b-e124-4c36-9fc5-7882dab32f94",
    "publication_content_type": "application/xml",
    "publication_length": 2938,
    "cached": false,
    "binary_path": "bronmateriaal-onbewerkt\\cache\\document_publications\\19f92f2b-e124-4c36-9fc5-7882dab32f94.xml"
  },
  "issues": []
}