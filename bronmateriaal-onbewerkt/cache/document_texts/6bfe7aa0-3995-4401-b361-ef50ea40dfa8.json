{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van FinanciÃ«n (IXB) en de begrotingsstaat van Nationale Schuld (IXA) voor het jaar 2025\nNr.\n13\nMOTIE VAN HET LID VAN OOSTENBRUGGEN C.S.\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat de rijksbegrotingen van 2022, 2023 en 2024 tekorten voorspelden van respectievelijk 21,3 miljard, 29,6 miljard en 31,7 miljard euro;\nconstaterende dat er in 2022 uiteindelijk een sluitende jaarrekening was;\nconstaterende dat er in 2023 een klein tekort van 3,5 miljard euro was;\nconstaterende dat het CBS meldt dat er over de eerste zes maanden van 2024 zelfs een overschot is van 7,8 miljard euro;\nconstaterende dat er wel grote eenmalige tegenvallers waren (zoals het prijsplafond), maar geen grote eenmalige meevallers (bijvoorbeeld een grote privatisering) om dit te verklaren;\nconstateert dat de ramingen er structureel tientallen miljarden naast zaten, dat dit in het verleden niet gebeurde en in omliggende landen ook niet gebeurt;\nverzoekt de Algemene Rekenkamer op grond van artikel 7.23 van de Comptabiliteitswet 2016 een onderzoek in te stellen naar de oorzaken van de grote verschillen tussen de ramingen van het begrotingstekort en de uitkomsten,\nen gaat over tot de orde van de dag.\nVan Oostenbruggen\nTony van Dijck\nVermeer\nAukje de Vries\nInge van Dijk\nVan der Lee\nEerdmans\nFlach\nVijlbrief\nDassen",
  "content_char_count": 1463,
  "source": {
    "document_id": "9b536688-89fd-4b5a-8957-25e7796f5ae1",
    "document_nummer": "2024D36660",
    "document_soort": "Motie",
    "publication_id": "6bfe7aa0-3995-4401-b361-ef50ea40dfa8",
    "publication_content_type": "application/xml",
    "publication_length": 3239,
    "cached": false,
    "binary_path": "bronmateriaal-onbewerkt\\cache\\document_publications\\6bfe7aa0-3995-4401-b361-ef50ea40dfa8.xml"
  },
  "issues": []
}