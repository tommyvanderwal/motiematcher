{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 657\nPersoonsgebonden Budgetten\nNr.\n368\nMOTIE VAN HET LID BIKKER C.S.\nVoorgesteld\n24 april 2025\nDe Kamer,\ngehoord de beraadslaging,\noverwegende dat ouderinitiatieven en wooninitiatieven zoals de Thomashuizen en de Herbergier onder druk staan vanwege niet-toereikende tarieven die voor Wlz-pgb's worden gehanteerd;\noverwegende dat zonder toereikende tarieven deze initiatieven in ernstige mate moeten afschalen of moeten worden stopgezet en hiermee cruciale zorg, vaak georganiseerd door het eigen netwerk, weg zou vallen;\nverzoekt de regering te voorkomen dat ouderinitiatieven omvallen door financieringsproblemen vanwege stijgende structurele lasten;\nverzoekt de regering daartoe zo spoedig mogelijk met ouderinitiatieven samen in kaart te brengen waar ze tegen aanlopen ten aanzien van de financiering van de zorg en te bekijken wat een passende oplossing is om de wooninitiatieven te laten bestaan, en de Kamer hier voor het zomerreces over te informeren,\nen gaat over tot de orde van de dag.\nBikker\nWesterveld\nDiederik van Dijk\nKrul\nDobbe",
  "content_char_count": 1116,
  "source": {
    "document_id": "e66a9a0f-8392-443d-8cff-656cfe9d8a65",
    "document_nummer": "2025D19005",
    "document_soort": "Motie",
    "publication_id": "d9a2a285-7bad-472f-b171-084983ab4943",
    "publication_content_type": "application/xml",
    "publication_length": 5101,
    "cached": false,
    "binary_path": "bronmateriaal-onbewerkt\\cache\\document_publications\\d9a2a285-7bad-472f-b171-084983ab4943.xml"
  },
  "issues": []
}