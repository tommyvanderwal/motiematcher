{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 714\nRaming der voor de Tweede Kamer in 2026 benodigde uitgaven, alsmede aanwijzing en raming van de ontvangsten\nNr.\n11\nMOTIE VAN HET LID VAN NISPEN\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat er Kamerleden zijn die niet of nauwelijks aan debatten meedoen, geen Kamervragen of moties indienen, soms ook lokaal vertegenwoordiger zijn en daarvoor betaald krijgen en in sommige gevallen zelfs oneigenlijk gebruikmaken van de wachtgeldregeling en daarmee hun parlementaire taken verzaken en verwaarlozen, terwijl zij vorstelijk betaald worden met belastinggeld;\noverwegende dat dit soort Kamerleden negatief afstralen op het gehele parlement;\nspreekt uit dat Kamerleden hun taken serieus moeten nemen, dat zij behoren te werken voor het belastinggeld dat zij krijgen, en dat het slechts in uitzonderlijke omstandigheden wenselijk is om een zetel tussentijds (tijdelijk) over te dragen aan de volgende op de kieslijst;\nverzoekt het presidium te laten onderzoeken, bijvoorbeeld door een commissie van (staatsrecht)deskundigen, welke mogelijkheden er zouden kunnen komen om op te treden tegen Kamerleden die hun parlementaire taken verwaarlozen en tegen oneigenlijk gebruik van de wachtgeldregeling,\nen gaat over tot de orde van de dag.\nVan Nispen",
  "content_char_count": 1382,
  "source": {
    "document_id": "9a11d88c-1705-4805-9890-418ce949a186",
    "document_nummer": "2025D30908",
    "document_soort": "Motie",
    "publication_id": "9a234ef4-4654-4511-950b-af02286fc322",
    "publication_content_type": "application/xml",
    "publication_length": 5260,
    "cached": false,
    "binary_path": "bronmateriaal-onbewerkt\\cache\\document_publications\\9a234ef4-4654-4511-950b-af02286fc322.xml"
  },
  "issues": []
}