{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n31\nMOTIE VAN DE LEDEN SNELLER EN VAN NISPEN\nVoorgesteld tijdens het Wetgevingsoverleg van\n27 januari 2025\nDe Kamer,\ngehoord de beraadslaging,\nconstaterende dat de beoogde «beweging naar voren» in het gemoderniseerde Wetboek van Strafvordering voor verdachten betekent dat zij zich in een eerder stadium actief met hun verdediging moeten bezighouden, en dat daarom ook in een vroeger stadium adequate rechtsbijstand noodzakelijk is;\nconstaterende dat mogelijk ook vaker een beroep zal worden gedaan op de reclassering om te adviseren in strafzaken, om toezicht te houden op bijzondere voorwaarden, om gedragstrainingen te verzorgen en om werkstraffen uit te laten voeren;\noverwegende dat dat financiële consequenties zal hebben voor zowel de sociale advocatuur als voor de reclassering en dat daartoe nog geen structurele middelen beschikbaar zijn gesteld;\nverzoekt de regering om voldoende structurele middelen beschikbaar te maken voor de sociale advocatuur en de reclassering, zodat zij hun extra werkzaamheden adequaat kunnen uitvoeren, en dit te regelen voor de inwerkingtreding van de nieuwe wetgeving,\nen gaat over tot de orde van de dag.\nSneller\nVan Nispen",
  "content_char_count": 1329,
  "source": {
    "document_id": "5a1958ec-90a5-421a-aa54-1d042f69d81a",
    "document_nummer": "2025D03002",
    "document_soort": "Motie",
    "publication_id": "848ba9a7-a59e-4023-94ee-511ddb646f3e",
    "publication_content_type": "application/xml",
    "publication_length": 2755,
    "cached": false,
    "binary_path": "bronmateriaal-onbewerkt\\cache\\document_publications\\848ba9a7-a59e-4023-94ee-511ddb646f3e.xml"
  },
  "issues": []
}