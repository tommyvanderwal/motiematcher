{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1430\nMOTIE VAN HET LID WELZIJN C.S.\nVoorgesteld\n5 december 2024\nDe Kamer,\ngehoord de beraadslaging,\nconstaterende dat het kabinet met behulp van soortenmanagementplannen gemeenten ondersteunt om natuurvriendelijk te isoleren;\nconstaterende dat het drie jaar duurt voordat er overal in Nederland soortenmanagementplannen uitgerold zijn;\nconstaterende dat momenteel naar schatting een zesde van de gemeenten al een ontheffing heeft op basis van een presoortenmanagementplan;\noverwegende dat ook de overige gemeenten zo snel mogelijk moeten kunnen werken met een (pre)soortenmanagementplan, waarbij de huidige ontwikkelingen die spelen rondom eDNA als aanvulling op het soortenmanagementplan meegenomen kunnen worden;\nverzoekt de regering te verkennen hoe we het natuurvriendelijk isoleren versneld mogelijk maken via een spoedige inwerkingtreding van eDNA en een versneld proces van goedkeuring van (pre)SMP's, lerende van de manier zoals toegepast bijvoorbeeld in de provincie Utrecht, en de Kamer periodiek van de voortgang op de hoogte te stellen,\nen gaat over tot de orde van de dag.\nWelzijn\nPeter de Groot\nVedder",
  "content_char_count": 1226,
  "source": {
    "document_id": "f2db7a24-d088-4b83-b0fc-37e64eb9e7b4",
    "document_nummer": "2024D48016",
    "document_soort": "Motie",
    "publication_id": "9b1b58f0-82ce-4aff-ae2c-8104b89d4cf8",
    "publication_content_type": "application/xml",
    "publication_length": 2695,
    "cached": false,
    "binary_path": "bronmateriaal-onbewerkt\\cache\\document_publications\\9b1b58f0-82ce-4aff-ae2c-8104b89d4cf8.xml"
  },
  "issues": []
}