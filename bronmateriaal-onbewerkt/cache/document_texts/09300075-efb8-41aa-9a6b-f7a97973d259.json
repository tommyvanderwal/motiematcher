{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n47\nMOTIE VAN HET LID BREKELMANS C.S.\nVoorgesteld\n14 februari 2024\nDe Kamer,\ngehoord de beraadslaging,\noverwegende dat diverse Amerikaanse presidenten de Europese leden van de NAVO hebben opgeroepen om een grotere bijdrage te leveren aan de collectieve verdediging van het NAVO-grondgebied;\noverwegende dat de militaire verdediging van Europa in grote mate afhankelijk is van de strategische militaire capaciteiten van de Verenigde Staten;\nvan mening dat Europese landen binnen de NAVO meer verantwoordelijkheid moeten nemen voor de verdediging van Europa, mede om in de Verenigde Staten het draagvlak voor de NAVO en artikel 5 te behouden;\nvan mening dat een diepgaande dialoog tussen de Verenigde Staten en Europese landen nodig is om gezamenlijk vast te stellen hoe binnen de NAVO Europese landen geleidelijk meer strategische militaire capaciteiten kunnen ontwikkelen en overnemen;\nverzoekt de regering om binnen de NAVO een aanjagende rol te spelen om een dialoog tussen de VS en Europese landen tot stand te brengen om een plan en tijdspad op te stellen waarmee Europese landen geleidelijk meer strategische militaire capaciteiten binnen de NAVO op zich nemen,\nen gaat over tot de orde van de dag.\nBrekelmans\nPaternotte\nBoswijk",
  "content_char_count": 1417,
  "source": {
    "document_id": "bc34dfb8-ba44-4e89-9bb4-b42f67d90497",
    "document_nummer": "2024D05692",
    "document_soort": "Motie",
    "publication_id": "09300075-efb8-41aa-9a6b-f7a97973d259",
    "publication_content_type": "application/xml",
    "publication_length": 2937,
    "cached": false,
    "binary_path": "bronmateriaal-onbewerkt\\cache\\document_publications\\09300075-efb8-41aa-9a6b-f7a97973d259.xml"
  },
  "issues": []
}