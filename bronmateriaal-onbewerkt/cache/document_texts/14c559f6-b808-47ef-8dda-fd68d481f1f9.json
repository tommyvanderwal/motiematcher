{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3283\nMOTIE VAN HET LID VAN NISPEN\nVoorgesteld\n25 september 2024\nDe Kamer,\ngehoord de beraadslaging,\nconstaterende dat de Minister ervoor kiest om de financiering voor de landelijke voorzieningen vreemdelingen (lvv's) per 1 januari 2025 stop te zetten;\noverwegende dat de ambitie om uitgeprocedeerde asielzoekers terug te sturen begrijpelijk is, maar dat met het stopzetten van de financiering zij toch voornamelijk op straat zullen belanden, buiten beeld zullen raken en vanwege gebrek aan begeleiding juist niet weggaan;\noverwegende dat het risico op overlast groter wordt door asielzoekers op straat te zetten in buurten waar al bovengemiddeld veel problematiek heerst;\nverzoekt de regering de opvang voor uitgeprocedeerde asielzoekers pas te beÃ«indigen zodra de terugkeer van deze mensen is gerealiseerd en de risico's op overlast voldoende zijn ondervangen,\nen gaat over tot de orde van de dag.\nVan Nispen",
  "content_char_count": 1011,
  "source": {
    "document_id": "d6c067da-e8de-4379-88f2-3378b8d77557",
    "document_nummer": "2024D35115",
    "document_soort": "Motie",
    "publication_id": "14c559f6-b808-47ef-8dda-fd68d481f1f9",
    "publication_content_type": "application/xml",
    "publication_length": 2366,
    "cached": false,
    "binary_path": "bronmateriaal-onbewerkt\\cache\\document_publications\\14c559f6-b808-47ef-8dda-fd68d481f1f9.xml"
  },
  "issues": []
}