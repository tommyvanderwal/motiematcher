{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1472\nMOTIE VAN DE LEDEN VAN EIJK EN KISTEMAN\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat verder financieel gezonde bedrijven onnodig failliet gaan door aflossing van coronabelastingschulden;\nconstaterende dat sanering kan leiden tot hogere terugbetalingsverplichtingen dan wanneer er niet gesaneerd wordt;\noverwegende dat de Belastingdienst maatwerk kan bieden wat betreft terugbetalingsafspraken, bijvoorbeeld door een langere en flexibelere aflossingsperiode;\nverzoekt de regering te voorkomen dat verder financieel gezonde bedrijven onnodig failliet gaan, door binnen de vastgestelde budgettaire kaders en regels maatwerk te bieden en knelpunten op te lossen, en de Kamer over de voortgang te informeren in de periodieke stand-van-zakenbrieven,\nen gaat over tot de orde van de dag.\nVan Eijk\nKisteman",
  "content_char_count": 936,
  "source": {
    "document_id": "acbee3e7-4683-415e-babd-cbb9099c70d1",
    "document_nummer": "2025D13348",
    "document_soort": "Motie",
    "publication_id": "b8032e9b-9a8b-4ce4-88c2-b7e6e0ec4537",
    "publication_content_type": "application/xml",
    "publication_length": 2361,
    "cached": false,
    "binary_path": "bronmateriaal-onbewerkt\\cache\\document_publications\\b8032e9b-9a8b-4ce4-88c2-b7e6e0ec4537.xml"
  },
  "issues": []
}