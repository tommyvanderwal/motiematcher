{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 623\nActuele situatie in Noord-Afrika en het Midden-Oosten\nNr.\n373\nGEWIJZIGDE MOTIE VAN DE LEDEN CEDER EN STOFFER TER VERVANGING VAN DIE GEDRUKT ONDER NR. 358\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat de IRGC betrokken is bij terroristische activiteiten, de destabilisatie van het Midden-Oosten en de ondersteuning van proxymilities die geweld plegen;\nconstaterende dat er binnen Europa nog geen overeenstemming is om de IRGC op de EU-terreurlijst te plaatsen;\nvan mening dat in het licht van mogelijke nieuwe besprekingen over een mogelijke Irandeal het plaatsen van de IRGC op de internationale terreurlijst een noodzakelijke stap is om de invloed van het regime in te perken en de internationale veiligheid te bevorderen;\nverzoekt de regering om een hernieuwde poging te wagen om binnen de EU steun te vergaren voor het plaatsen van de IRGC op de EU-terreurlijst,\nen gaat over tot de orde van de dag.\nCeder\nStoffer",
  "content_char_count": 1026,
  "source": {
    "document_id": "456d713e-38e2-48f6-bae4-a7a706e6e64e",
    "document_nummer": "2025D21282",
    "document_soort": "Motie (gewijzigd/nader)",
    "publication_id": "7218ccdb-1c1c-4fa5-b800-16b29f18e1f3",
    "publication_content_type": "application/xml",
    "publication_length": 4904,
    "cached": false,
    "binary_path": "bronmateriaal-onbewerkt\\cache\\document_publications\\7218ccdb-1c1c-4fa5-b800-16b29f18e1f3.xml"
  },
  "issues": []
}