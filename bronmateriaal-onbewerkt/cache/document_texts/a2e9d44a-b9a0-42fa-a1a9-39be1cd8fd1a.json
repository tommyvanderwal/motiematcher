{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n93\nMOTIE VAN HET LID HELDER C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat in artikel 53 Wetboek van Strafvordering is bepaald dat een aangehouden verdachte ten spoedigste wordt overgebracht naar de plaats voor verhoor ter voorgeleiding aan de hulpofficier van justitie of de officier van justitie;\nconstaterende dat dit betekent dat ook voor geringe strafbare feiten, zoals een winkeldiefstal voor een relatief laag bedrag, politie-inzet vereist is;\nvan mening dat dit in de huidige omstandigheden van geringe politiecapaciteit en een afnemend aantal politiebureaus niet houdbaar is en de andere taken van de politie hiermee in de knel komen;\nverzoekt de regering met een voorstel te komen om dit knelpunt op te lossen, al dan niet door het aanpassen van artikel 53 Wetboek van Strafvordering,\nen gaat over tot de orde van de dag.\nHelder\nSix Dijkstra\nMichon-Derkzen",
  "content_char_count": 1099,
  "source": {
    "document_id": "6f4f2276-5b33-4979-9f70-2fa1688bb2ed",
    "document_nummer": "2024D45488",
    "document_soort": "Motie",
    "publication_id": "a2e9d44a-b9a0-42fa-a1a9-39be1cd8fd1a",
    "publication_content_type": "application/xml",
    "publication_length": 2599,
    "cached": false,
    "binary_path": "bronmateriaal-onbewerkt\\cache\\document_publications\\a2e9d44a-b9a0-42fa-a1a9-39be1cd8fd1a.xml"
  },
  "issues": []
}