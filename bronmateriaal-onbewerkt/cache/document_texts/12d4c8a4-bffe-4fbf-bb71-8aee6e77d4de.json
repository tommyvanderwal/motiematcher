{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 552\nWijziging van de Kieswet, houdende regels over taken van de Kiesraad met het oog op de bevordering van de kwaliteit van de uitvoering van het verkiezingsproces (Wet kwaliteitsbevordering uitvoering verkiezingsproces)\nNr.\n8\nMOTIE VAN HET LID VAN WAVEREN\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de Kiesraad de bevoegdheid krijgt om procesaanwijzingen te geven wanneer de procesmatige gang van zaken tijdens verkiezingen risico's oplevert voor de betrouwbaarheid van het verkiezingsproces;\noverwegende dat het momenteel onvoldoende duidelijk is welke signalen aanleiding kunnen zijn voor een dergelijke procesaanwijzing en langs welke kanalen deze signalen de Kiesraad bereiken, en of bijvoorbeeld klachten van individuele burgers ook aanleiding kunnen zijn voor het geven van een aanwijzing;\nverzoekt de regering de toegang tot de Kiesraad voor klachten over het verkiezingsproces te verduidelijken, zodat er helderheid is over welke signalen aanleiding kunnen zijn voor het geven van een procesaanwijzing en onder welke voorwaarden en afwegingscriteria dit kan worden gedaan,\nen gaat over tot de orde van de dag.\nVan Waveren",
  "content_char_count": 1241,
  "source": {
    "document_id": "6f6617bc-c3dc-4e3d-8ea1-aaecdccfbafa",
    "document_nummer": "2025D16334",
    "document_soort": "Motie",
    "publication_id": "12d4c8a4-bffe-4fbf-bb71-8aee6e77d4de",
    "publication_content_type": "application/xml",
    "publication_length": 2570,
    "cached": false,
    "binary_path": "bronmateriaal-onbewerkt\\cache\\document_publications\\12d4c8a4-bffe-4fbf-bb71-8aee6e77d4de.xml"
  },
  "issues": []
}