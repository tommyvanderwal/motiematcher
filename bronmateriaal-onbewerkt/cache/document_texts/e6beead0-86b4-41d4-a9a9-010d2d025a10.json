{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 697\nGebiedsgerichte economische perspectieven en Regionaal Economisch Beleid\nNr.\n150\nMOTIE VAN DE LEDEN KAMMINGA EN ZEEDIJK\nVoorgesteld\n12 juni 2024\nDe Kamer,\ngehoord de beraadslaging,\noverwegende dat de rijkswerkgelegenheid voor het overgrote deel is geconcentreerd in de Randstad;\nconstaterende dat hierdoor de meeste medewerkers van de rijksoverheid en in het bijzonder van de beleidsministeries in de Randstad en omgeving wonen;\nvan mening dat werken voor het Rijk geen synoniem zou moeten zijn voor wonen in de Randstad en dat een goede vertegenwoordiging vanuit het hele land beleidsvorming ten goede komt;\nverzoekt de regering om te onderzoeken of het mogelijk is om in de arbeidsvoorwaarden of arbeidsomstandigheden meer flexibiliteit in te bouwen zodat het makkelijker wordt om, ook als je verder van de Randstad woont, bij de rijksoverheid, inclusief de beleidsministeries, te werken,\nen gaat over tot de orde van de dag.\nKamminga\nZeedijk",
  "content_char_count": 1022,
  "source": {
    "document_id": "99c367e7-4d3e-47e1-9ad6-c1ddb6d829d1",
    "document_nummer": "2024D24400",
    "document_soort": "Motie",
    "publication_id": "e6beead0-86b4-41d4-a9a9-010d2d025a10",
    "publication_content_type": "application/xml",
    "publication_length": 2446,
    "cached": false,
    "binary_path": "bronmateriaal-onbewerkt\\cache\\document_publications\\e6beead0-86b4-41d4-a9a9-010d2d025a10.xml"
  },
  "issues": []
}