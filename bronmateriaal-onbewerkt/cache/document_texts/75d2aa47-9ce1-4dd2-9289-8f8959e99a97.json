{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1271\nMOTIE VAN HET LID MOOIMAN C.S.\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat het instrument «biedlogboek» zorgt voor een transparanter biedproces bij de koop van een woning, maar dat het biedlogboek nog niet altijd wordt gebruikt en relatief onbekend is;\noverwegende dat het van belang is dat het biedlogboek in de praktijk ook daadwerkelijk breed beschikbaar is;\nverzoekt de regering om gebreken ten aanzien van de beschikbaarheid van het biedlogboek te verhelpen en de makelaardij aan te sporen het aanbieden van\nbiedlogboeken tot norm te verheffen,\nen gaat over tot de orde van de dag.\nMooiman\nPeter de Groot\nFlach\nGrinwis",
  "content_char_count": 783,
  "source": {
    "document_id": "26bd40d1-2170-414c-b40a-8501e373b7ee",
    "document_nummer": "2025D06041",
    "document_soort": "Motie",
    "publication_id": "75d2aa47-9ce1-4dd2-9289-8f8959e99a97",
    "publication_content_type": "application/xml",
    "publication_length": 2307,
    "cached": false,
    "binary_path": "bronmateriaal-onbewerkt\\cache\\document_publications\\75d2aa47-9ce1-4dd2-9289-8f8959e99a97.xml"
  },
  "issues": []
}