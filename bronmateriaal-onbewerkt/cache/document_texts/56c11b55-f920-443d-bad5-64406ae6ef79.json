{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n22\nMOTIE VAN HET LID VAN DER PLAS\nVoorgesteld\n18 september 2025\nDe Kamer,\ngehoord de beraadslaging,\nconstaterende dat Duitsland met fysieke grenscontroles 54.000 illegale binnenkomsten heeft geregistreerd, waarbij 36.000 personen aan de grens zijn afgewezen;\nconstaterende dat van de bijna 20.000 illegale migranten die in Duitsland binnenkwamen, dankzij de grenscontroles, 14.000 illegalen aan de grens werden aangehouden;\nconstaterende dat grenscontroles in Duitsland dus bewezen goed werken;\noverwegende dat Nederland beschikt over militairen met operationele ervaring in grenstaken, opgedaan in internationale missies en NAVO-verband, en dat deze capaciteit onderbenut blijft;\nverzoekt de regering om Nederlandse militairen met relevante grenservaring met prioriteit in te zetten ter versterking van de nationale grensbewaking;\nverzoekt de regering om in de opleidingstrajecten van beroepsmilitairen aandacht te besteden aan grensbewaking ter voorbereiding op mogelijke inzet ter versterking van de nationale grensbewaking,\nen gaat over tot de orde van de dag.\nVan der Plas",
  "content_char_count": 1204,
  "source": {
    "document_id": "65a359cf-07ec-4594-9d48-141cbe98f800",
    "document_nummer": "2025D40105",
    "document_soort": "Motie",
    "publication_id": "56c11b55-f920-443d-bad5-64406ae6ef79",
    "publication_content_type": "application/xml",
    "publication_length": 4891,
    "cached": false,
    "binary_path": "bronmateriaal-onbewerkt\\cache\\document_publications\\56c11b55-f920-443d-bad5-64406ae6ef79.xml"
  },
  "issues": []
}