{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n600\nMOTIE VAN HET LID VAN DER BURG\nVoorgesteld\n21 augustus 2025\nDe Kamer,\ngehoord de beraadslaging,\noverwegende dat sprake is van grootschalige ondervoeding bij jonge kinderen en zwangere vrouwen en het aantal mensen dat zorg nodig heeft door ondervoeding is verviervoudigd sinds mei, citaat van Artsen zonder Grenzen;\nconstaterende dat sinds juni meer dan 90% van de huizen en 94% van de ziekenhuizen beschadigd of vernietigd is (World Health Organization);\nvan mening dat de internationale gemeenschap de morele en internationaalrechtelijke verplichting heeft om dit catastrofale leed een halt toe te roepen;\nverzoekt de regering er bij de IsraÃ«lische autoriteiten op aan te dringen dat VN-agentschappen, het Rode Kruis/Rode Halve Maan, kinderhulporganisaties en ngo's ongehinderde toegang moeten krijgen om de meest zorgbehoevenden in Gaza, zoals jonge kinderen en zwangere vrouwen, te verzorgen,\nen gaat over tot de orde van de dag.\nVan der Burg",
  "content_char_count": 1064,
  "source": {
    "document_id": "6d6cc1c2-ebd7-47de-ad33-cbddc655e115",
    "document_nummer": "2025D35477",
    "document_soort": "Motie",
    "publication_id": "c357142b-e78c-4fc6-bb09-6dac4c55c881",
    "publication_content_type": "application/xml",
    "publication_length": 4777,
    "cached": false,
    "binary_path": "bronmateriaal-onbewerkt\\cache\\document_publications\\c357142b-e78c-4fc6-bb09-6dac4c55c881.xml"
  },
  "issues": []
}