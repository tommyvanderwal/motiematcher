{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 867\nParlementaire enquête fraudebeleid en dienstverlening\nNr.\n23\nMOTIE VAN HET LID CEDER C.S.\nVoorgesteld\n15 januari 2025\nDe Kamer,\ngehoord de beraadslaging,\nconstaterende dat de parlementaire enquêtecommissie concludeert dat politici blind zijn voor de gevolgen voor mensen wanneer het stelsel van toeslagen niet grondig wordt hervormd;\noverwegende dat reeds enkele jaren wordt gewerkt aan het afschaffen van de kinderopvangtoeslag, in het hoofdlijnenakkoord nog eens is bevestigd dat de kinderopvangtoeslag wordt afgeschaft, maar er nog geen wetsvoorstel aan de Kamer is voorgelegd;\nverzoekt het kabinet om het wetsvoorstel voor hervorming van de kinderopvangtoeslag uiterlijk in de zomer van 2025 te publiceren voor consultatie en nog voor het einde van het jaar bij de Kamer in te dienen, en gedurende 2025 waar mogelijk stappen te zetten in een verdere vereenvoudiging van de zorgtoeslag en het kindgebonden budget,\nen gaat over tot de orde van de dag.\nCeder\nVan Eijk\nSneller\nStultiens",
  "content_char_count": 1064,
  "source": {
    "document_id": "25a420b0-e97c-4857-a96d-9a494012f59f",
    "document_nummer": "2025D01163",
    "document_soort": "Motie",
    "publication_id": "83df11c1-2fd0-4db9-afe3-65f9b8542925",
    "publication_content_type": "application/xml",
    "publication_length": 2514,
    "cached": false,
    "binary_path": "bronmateriaal-onbewerkt\\cache\\document_publications\\83df11c1-2fd0-4db9-afe3-65f9b8542925.xml"
  },
  "issues": []
}