{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n815\nMOTIE VAN HET LID HAAGE\nVoorgesteld\n22 mei 2025\nDe Kamer,\ngehoord de beraadslaging,\noverwegende dat brede scholengemeenschappen, brede brugklassen en dakpanklassen bijdragen aan kansengelijkheid doordat leerlingen er eenvoudig van onderwijsrichting kunnen wisselen zonder van school te moeten;\nconstaterende dat het onderwijsresultatenmodel dat de onderwijsinspectie hanteert bij haar oordeel over de kwaliteit van een school voor voortgezet onderwijs, ertoe leidt dat kansrijk geadviseerde instromers uit het basisonderwijs en nieuwkomersleerlingen op scholen meer risico lopen op een negatief kwaliteitsoordeel;\nverzoekt de regering om het onderwijsresultatenmodel fundamenteel te herzien teneinde deze perverse prikkels weg te nemen,\nen gaat over tot de orde van de dag.\nHaage",
  "content_char_count": 883,
  "source": {
    "document_id": "2e5f0354-b823-48e7-9498-1bc9808914ef",
    "document_nummer": "2025D23407",
    "document_soort": "Motie",
    "publication_id": "eca6e1e6-b6c3-4818-ab26-5be3284d2ff8",
    "publication_content_type": "application/xml",
    "publication_length": 4424,
    "cached": false,
    "binary_path": "bronmateriaal-onbewerkt\\cache\\document_publications\\eca6e1e6-b6c3-4818-ab26-5be3284d2ff8.xml"
  },
  "issues": []
}