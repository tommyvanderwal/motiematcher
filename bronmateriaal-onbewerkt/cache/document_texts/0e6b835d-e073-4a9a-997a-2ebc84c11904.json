{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n775\nMOTIE VAN HET LID WELZIJN C.S.\nVoorgesteld\n6 november 2024\nDe Kamer,\ngehoord de beraadslaging,\noverwegende dat Nederland een voorbehoud maakt ten aanzien van artikel 26 (recht op sociale zekerheid) van het Kinderrechtenverdrag;\noverwegende dat het doen vervallen van dit voorbehoud er concreet voor zorgt dat met name tieners die niet meer thuis wonen beter worden beschermd;\nconstaterende dat UNICEF hier al jaren aandacht voor vraagt;\nverzoekt de regering te onderzoeken wat de consequenties zijn van het opheffen van dit voorbehoud en aan te geven wat ervoor nodig is dit te doen, en de Kamer hierover begin volgend jaar te informeren,\nen gaat over tot de orde van de dag.\nWelzijn\nCeder\nLahlah",
  "content_char_count": 849,
  "source": {
    "document_id": "2c61b9b9-04f4-473f-94fa-16eeb245b4e6",
    "document_nummer": "2024D42411",
    "document_soort": "Motie",
    "publication_id": "0e6b835d-e073-4a9a-997a-2ebc84c11904",
    "publication_content_type": "application/xml",
    "publication_length": 2297,
    "cached": false,
    "binary_path": "bronmateriaal-onbewerkt\\cache\\document_publications\\0e6b835d-e073-4a9a-997a-2ebc84c11904.xml"
  },
  "issues": []
}