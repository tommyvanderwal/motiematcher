{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n944\nMOTIE VAN HET LID BOOMSMA\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat Nederland asielzoekers die in België asiel hebben aangevraagd in sommige gevallen niet terug kan sturen, omdat zij daar mogelijk geen opvang zouden krijgen;\noverwegende dat Duitsland heeft aangegeven asielzoekers terug te sturen aan de grens, terwijl conform de Dublinregels asielaanvragen eerst gecontroleerd moeten worden;\noverwegende dat de politie in Hannover al 386 mensen aan de Duitse grens heeft teruggestuurd naar Nederland;\noverwegende dat het wenselijk is dat buurlanden gezamenlijk optrekken en niet hun asielverplichtingen op elkaar afwentelen;\nverzoekt de regering om in overleg te treden met onze buurlanden België en Duitsland om tot een gezamenlijke aanpak en strategie te komen omtrent opvang en beleid aan de grens, de handhaving van de Dublinregels en de\nvoorbereiding op het Migratiepact, en de samenwerking te zoeken om samen met andere gelijkgestemde EU-lidstaten te streven naar effectiever beleid om tot beperking van migratie te komen,\nen gaat over tot de orde van de dag.\nBoomsma",
  "content_char_count": 1205,
  "source": {
    "document_id": "73d54a27-cb6e-414e-8662-b4dade2e0fd0",
    "document_nummer": "2025D22675",
    "document_soort": "Motie",
    "publication_id": "959996a8-717e-4205-832f-90e2263d26b1",
    "publication_content_type": "application/xml",
    "publication_length": 4782,
    "cached": false,
    "binary_path": "bronmateriaal-onbewerkt\\cache\\document_publications\\959996a8-717e-4205-832f-90e2263d26b1.xml"
  },
  "issues": []
}