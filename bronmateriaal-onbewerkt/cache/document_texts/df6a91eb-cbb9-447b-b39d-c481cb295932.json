{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n72\nMOTIE VAN HET LID CEDER\nVoorgesteld\n26 juni 2025\nDe Kamer,\ngehoord de beraadslaging,\noverwegende dat de huidige terugkeerprocedures zich beperken tot eenrichtingsverkeer van Dienst Terugkeer en Vertrek naar de vreemdeling;\noverwegende dat in 2024 de helft van de vertrekkende vreemdelingen met onbekende bestemming is vertrokken, en dat dit vaak betekent dat ze in Nederland blijven;\noverwegende dat er andere manieren zijn om de vreemdeling te bewegen om te vertrekken, maar dat hier nog niet veel en niet verplicht gebruik van wordt gemaakt;\noverwegende dat de motie-Boomsma/Van Zanten (\n32 317, nr. 958\n) een pakket maatregelen voor vrijwillige terugkeer van SyriÃ«rs uitwerkt en hierbij buiten de gebaande paden wordt gekeken;\nverzoekt de regering lessen te leren uit dit pakket en uit ervaringen uit andere landen en op basis daarvan aanbevelingen te doen voor aanpassingen van terugkeerprocedures, zowel vrijwillig als verplicht, zodat die effectiever worden, en de Kamer hierover te informeren,\nen gaat over tot de orde van de dag.\nCeder",
  "content_char_count": 1330,
  "source": {
    "document_id": "f187f862-f524-4089-996d-cb8f6f280830",
    "document_nummer": "2025D30393",
    "document_soort": "Motie",
    "publication_id": "df6a91eb-cbb9-447b-b39d-c481cb295932",
    "publication_content_type": "application/xml",
    "publication_length": 5338,
    "cached": false,
    "binary_path": "bronmateriaal-onbewerkt\\cache\\document_publications\\df6a91eb-cbb9-447b-b39d-c481cb295932.xml"
  },
  "issues": []
}