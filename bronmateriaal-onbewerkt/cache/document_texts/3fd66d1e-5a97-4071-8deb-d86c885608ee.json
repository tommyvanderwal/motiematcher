{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n25 295\nInfectieziektenbestrijding\nNr.\n2176\nMOTIE VAN HET LID TIELEN\nVoorgesteld\n10 april 2024\nDe Kamer,\ngehoord de beraadslaging,\noverwegende dat de strategische onafhankelijkheid van Europa op het gebied van productie en distributie van geneesmiddelen, hulpmiddelen en vaccins van groot belang is voor pandemische paraatheid;\noverwegende dat het WHO-pandemieverdrag passages bevat gericht op betere afspraken over productie en distributie;\nverzoekt de regering om samen met de EU-lidstaten te komen tot een productie- en distributieplan, inclusief een gezamenlijke inkoopstrategie voor geneesmiddelen, hulpmiddelen en vaccins;\nverzoekt de regering tevens om in kaart te brengen welke knelpunten gerelateerde bedrijven ervaren om zich in Nederland te vestigen en hoe deze te minimaliseren,\nen gaat over tot de orde van de dag.\nTielen",
  "content_char_count": 904,
  "source": {
    "document_id": "7bd54446-0861-451a-baa8-271dc9015820",
    "document_nummer": "2024D14486",
    "document_soort": "Motie",
    "publication_id": "3fd66d1e-5a97-4071-8deb-d86c885608ee",
    "publication_content_type": "application/xml",
    "publication_length": 2257,
    "cached": false,
    "binary_path": "bronmateriaal-onbewerkt\\cache\\document_publications\\3fd66d1e-5a97-4071-8deb-d86c885608ee.xml"
  },
  "issues": []
}