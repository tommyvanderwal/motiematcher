{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1265\nMOTIE VAN HET LID BOSWIJK C.S.\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat het aanvraagproces van geweldsmiddelen voor groene boa's, zoals een wapenstok of een vuurwapen, traag en complex verloopt;\noverwegende dat groene boa's in het buitengebied regelmatig te maken krijgen met ernstige dreigingen en zware criminaliteit, terwijl de politie vanwege lange aanrijtijden laat ter plaatse kan zijn;\noverwegende dat hierdoor de veiligheid van groene boa's in het geding is en zij zichzelf als vleugellam beschouwen zonder voldoende geweldsmiddelen;\nverzoekt de regering om de knelpunten in het aanvraagproces van geweldsmiddelen voor groene boa's in kaart te brengen en op basis daarvan maatregelen te nemen om dit proces te versnellen en te verbeteren, waaronder betere en heldere criteria, kortere doorlooptijden en betere samenwerking\ntussen betrokken instanties,\nen gaat over tot de orde van de dag.\nBoswijk\nMutluer\nDiederik van Dijk\nBikker\nVan der Werf\nMichon-Derkzen\nSix Dijkstra",
  "content_char_count": 1110,
  "source": {
    "document_id": "15cb829e-99fe-4a7e-a86a-b87284969e83",
    "document_nummer": "2025D24831",
    "document_soort": "Motie",
    "publication_id": "58dc5421-8093-476e-a490-ebb9414b78a3",
    "publication_content_type": "application/xml",
    "publication_length": 5429,
    "cached": false,
    "binary_path": "bronmateriaal-onbewerkt\\cache\\document_publications\\58dc5421-8093-476e-a490-ebb9414b78a3.xml"
  },
  "issues": []
}