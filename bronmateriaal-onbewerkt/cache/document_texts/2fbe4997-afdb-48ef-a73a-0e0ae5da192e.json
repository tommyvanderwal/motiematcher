{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 237\nAfrika-beleid\nNr.\n233\nGEWIJZIGDE MOTIE VAN HET LID VAN BAARLE TER VERVANGING VAN DIE GEDRUKT ONDER NR. 223\nVoorgesteld\n3 juni 2025\nDe Kamer,\ngehoord de beraadslaging,\nconstaterende dat er sterke aanwijzingen zijn, bevestigd door onder meer Human Rights Watch, dat de Rapid Support Forces (RSF) zich schuldig maken aan genocide en etnische zuivering in Sudan;\nconstaterende dat Human Rights Watch in haar rapport aanwijzingen ziet dat leden van de etnische groep Masalit doelgericht slachtoffer zijn geworden van geweld;\noverwegende dat de Verenigde Staten inmiddels officieel hebben vastgesteld dat de RSF zich schuldig maakt aan genocide, en dat dit een belangrijke stap is richting internationale erkenning van deze genocide en vervolging van de daders;\noverwegende dat de Sudanese Armed Forces (SAF) zich volgens Amnesty International schuldig maakt aan oorlogsmisdaden;\noverwegende dat misdaden tegen de menselijkheid niet onbestraft mogen blijven;\nverzoekt de regering om in EU-verband te pleiten voor het instellen van een onafhankelijk internationaal onderzoek naar de oorlogsmisdaden gepleegd door de strijdende partijen in Sudan,\nen gaat over tot de orde van de dag.\nVan Baarle",
  "content_char_count": 1264,
  "source": {
    "document_id": "5157206a-e340-4ced-b625-9ba281e03d89",
    "document_nummer": "2025D25116",
    "document_soort": "Motie (gewijzigd/nader)",
    "publication_id": "2fbe4997-afdb-48ef-a73a-0e0ae5da192e",
    "publication_content_type": "application/xml",
    "publication_length": 4940,
    "cached": false,
    "binary_path": "bronmateriaal-onbewerkt\\cache\\document_publications\\2fbe4997-afdb-48ef-a73a-0e0ae5da192e.xml"
  },
  "issues": []
}