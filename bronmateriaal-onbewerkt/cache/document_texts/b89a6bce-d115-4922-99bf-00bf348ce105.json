{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1122\nMOTIE VAN HET LID PATERNOTTE C.S.\nVoorgesteld tijdens het Notaoverleg van\n15 april 2024\nDe Kamer,\ngehoord de beraadslaging,\nconstaterende dat het amendement van de leden Omtzigt, Van der Lee, Dassen en Grinwis de regering verzocht de volledige opbrengst – vanaf 2029 beraamd op 194 miljoen per jaar – in te zetten om bij de studenten van de pechgeneratie de rente op de studieleningen te verlagen;\noverwegende dat alle studenten dachten dat dit ook zou gaan gebeuren;\nverzoekt de regering om de mogelijkheden uit te werken om met de middelen uit het amendement-Omtzigt c.s. de tegemoetkoming voor de leenstelselgeneratie te verhogen tot een maximum van het bedrag dat deze generatie is misgelopen,\nen gaat over tot de orde van de dag.\nPaternotte\nStultiens\nDassen\nErgin\nCeder",
  "content_char_count": 911,
  "source": {
    "document_id": "047db537-568e-4124-b12e-73ca50021276",
    "document_nummer": "2024D15144",
    "document_soort": "Motie",
    "publication_id": "b89a6bce-d115-4922-99bf-00bf348ce105",
    "publication_content_type": "application/xml",
    "publication_length": 2388,
    "cached": false,
    "binary_path": "bronmateriaal-onbewerkt\\cache\\document_publications\\b89a6bce-d115-4922-99bf-00bf348ce105.xml"
  },
  "issues": []
}