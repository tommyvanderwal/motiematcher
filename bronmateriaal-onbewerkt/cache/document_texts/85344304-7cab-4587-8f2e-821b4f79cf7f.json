{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 844\nIntegriteitsbeleid openbaar bestuur en politie\nNr.\n293\nMOTIE VAN DE LEDEN DASSEN EN VAN WAVEREN\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat transparantie van lobbyactiviteiten essentieel is voor het versterken van de democratische controle en het vertrouwen in de politiek;\nconstaterende dat diverse landen om ons heen al met succes werken met een transparant lobbyregister;\nconstaterende dat de openbare agenda's onvoldoende blijken te werken;\nconstaterende dat de Kamer eerder de motie-Dassen c.s. (\n35 896, nr. 12\n) en de motie-Dassen/Omtzigt (\n35 788, nr. 143\n) heeft aangenomen;\nverzoekt de regering om zo spoedig mogelijk een wetsvoorstel tot een lobbyregister naar Iers model naar de Kamer te sturen, zodat dit uiterlijk 1 september 2026 in werking kan treden,\nen gaat over tot de orde van de dag.\nDassen\nVan Waveren",
  "content_char_count": 936,
  "source": {
    "document_id": "296ab8fb-65d3-45c5-bfee-c32e33c1f3d0",
    "document_nummer": "2025D27344",
    "document_soort": "Motie",
    "publication_id": "85344304-7cab-4587-8f2e-821b4f79cf7f",
    "publication_content_type": "application/xml",
    "publication_length": 5181,
    "cached": false,
    "binary_path": "bronmateriaal-onbewerkt\\cache\\document_publications\\85344304-7cab-4587-8f2e-821b4f79cf7f.xml"
  },
  "issues": []
}