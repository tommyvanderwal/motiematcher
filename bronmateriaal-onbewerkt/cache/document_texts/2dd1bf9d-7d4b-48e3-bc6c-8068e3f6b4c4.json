{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1237\nMOTIE VAN HET LID VELTMAN C.S.\nVoorgesteld\n24 april 2025\nDe Kamer,\ngehoord de beraadslaging,\noverwegende dat spooremplacementen een cruciale schakel zijn bij een goed functionerend spoorgoederenvervoer en bij het vervoer van gevaarlijke stoffen;\noverwegende dat vanwege de energietransitie de komende jaren een toename wordt verwacht van het vervoer van gevaarlijke stoffen;\noverwegende dat gezien de veiligheid van spooremplacementen, de weerbaarheid en een adequate incidentbestrijding tevens betrokkenheid noodzakelijk is vanuit de lokale, publieke verantwoordelijkheid voor een veilige leefomgeving;\nverzoekt de regering in overleg met gemeenten en veiligheidsregio's de veiligheidseisen aan spooremplacementen in principe zo uniform mogelijk vast te stellen en in zeer uitzonderlijke gevallen, zoals bij Kijfhoek en de Rotterdamse haven, maatwerk mogelijk te maken,\nen gaat over tot de orde van de dag.\nVeltman\nBamenga\nDe Hoop",
  "content_char_count": 1048,
  "source": {
    "document_id": "feda0c83-ad09-4220-9640-abe85e628517",
    "document_nummer": "2025D18869",
    "document_soort": "Motie",
    "publication_id": "2dd1bf9d-7d4b-48e3-bc6c-8068e3f6b4c4",
    "publication_content_type": "application/xml",
    "publication_length": 4799,
    "cached": false,
    "binary_path": "bronmateriaal-onbewerkt\\cache\\document_publications\\2dd1bf9d-7d4b-48e3-bc6c-8068e3f6b4c4.xml"
  },
  "issues": []
}