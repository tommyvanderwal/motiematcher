{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nVIII\nJaarverslag en slotwet Ministerie van Onderwijs, Cultuur en Wetenschap 2023\nNr.\n22\nMOTIE VAN HET LID ERGIN\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\nconstaterende dat uit onderzoek van Maya Wind blijkt dat er sprake is van institutionele vervlechting van Israëlische universiteiten met de Israëlische wapenindustrie, en met het criminele en racistische regime van bezetting, kolonisering en apartheid dat Israël op de Palestijnen uitoefent;\nconstaterende dat alle elf universiteiten in Gaza van de kaart zijn geveegd, 408 van de 563 scholen kapot zijn gebombardeerd en 6.400 Palestijnse studenten en 300 docenten en andere strafleden zijn vermoord door Israël;\nconstaterende dat studenten van vele hogescholen en universiteiten hebben opgeroepen om banden met Israëlische onderwijsinstellingen te verbreken;\nvan mening dat samenwerken met partijen die op welke manier dan ook bijdragen aan de totale verwoesting van Gaza zeer ongewenst is;\nverzoekt de regering om besturen van hogescholen en universiteiten in Nederland op te roepen om samenwerkingen met Israëlische onderwijsinstellingen te verbreken,\nen gaat over tot de orde van de dag.\nErgin",
  "content_char_count": 1281,
  "source": {
    "document_id": "b2fff9b2-cec1-4b4e-b31e-97d34f3cbfff",
    "document_nummer": "2024D23999",
    "document_soort": "Motie",
    "publication_id": "c125a244-7e41-459a-a052-44c81e484759",
    "publication_content_type": "application/xml",
    "publication_length": 2716,
    "cached": false,
    "binary_path": "bronmateriaal-onbewerkt\\cache\\document_publications\\c125a244-7e41-459a-a052-44c81e484759.xml"
  },
  "issues": []
}