{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n487\nMOTIE VAN HET LID WIJEN-NASS\nVoorgesteld\n23 september 2025\nDe Kamer,\ngehoord de beraadslaging,\nconstaterende dat er in Nederland circa 1.400 langdurige vermissingszaken en circa 1.000 zaken met onbekende doden openstaan;\noverwegende dat deze zaken vaak niet onder de verantwoordelijkheid van het coldcaseteam vallen omdat die niet als misdrijf zijn aangemerkt, waardoor die tussen wal en schip kunnen raken;\noverwegende dat nabestaanden hierdoor onnodig lang in onzekerheid blijven en dat de coördinatie tussen politie, convenantpartners en andere instanties versnipperd en ontoereikend is;\noverwegende dat een single point of contact (SPOC) bij het Landelijk Expertisecentrum Persoonsvermissingen (LOEP) kan zorgen voor een centraal aanspreekpunt, betere afstemming en effectievere inzet van capaciteit en expertise;\nverzoekt de regering te voorzien in een SPOC bij het LOEP, dat fungeert als landelijk coördinatiepunt voor langdurige vermissingen en onbekende doden, zodat nabestaanden, politie en convenantpartners een duidelijk aanspreekpunt hebben en wordt geborgd dat zaken niet blijven liggen maar actief worden opgevolgd,\nen gaat over tot de orde van de dag.\nWijen-Nass",
  "content_char_count": 1304,
  "source": {
    "document_id": "ddc69214-9d0c-4dd7-8285-2bd5bc0d5e85",
    "document_nummer": "2025D41220",
    "document_soort": "Motie",
    "publication_id": "21c557e4-a790-451b-81a3-049818b45f39",
    "publication_content_type": "application/xml",
    "publication_length": 4893,
    "cached": false,
    "binary_path": "bronmateriaal-onbewerkt\\cache\\document_publications\\21c557e4-a790-451b-81a3-049818b45f39.xml"
  },
  "issues": []
}