{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n49\nMOTIE VAN DE LEDEN WESTERVELD EN DOBBE\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat er na invoering van het wetsvoorstel verschillende meldpunten zijn, onder meer bij de NZa, de IGJ en het OZJ, waar jongeren en ouders naartoe kunnen als zij geen (passende) hulp krijgen;\nconstaterende dat de verscheidenheid in meldpunten ervoor zorgt dat niet altijd duidelijk is voor jongeren en ouders welk meldpunt waarover gaat en waar ze moeten zijn;\noverwegende dat geen van de meldpunten doorzettingsmacht heeft als de zoektocht naar hulp echt vastloopt;\nverzoekt de regering te zorgen voor duidelijkheid zodat de rol en taakverdeling van de verschillende meldpunten helder is voor jongeren, ouders en hulpverleners, en te zorgen dat een van de meldpunten doorzettingsmacht krijgt, zodat er bij acute situaties daadwerkelijk hulp komt,\nen gaat over tot de orde van de dag.\nWesterveld\nDobbe",
  "content_char_count": 1308,
  "source": {
    "document_id": "5ea298b9-6849-47c1-9a29-4e0961b6915a",
    "document_nummer": "2025D13211",
    "document_soort": "Motie",
    "publication_id": "409bbaa8-d57a-4859-92a0-9c6f3229761a",
    "publication_content_type": "application/xml",
    "publication_length": 2731,
    "cached": false,
    "binary_path": "bronmateriaal-onbewerkt\\cache\\document_publications\\409bbaa8-d57a-4859-92a0-9c6f3229761a.xml"
  },
  "issues": []
}