{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nVI\nJaarverslag en slotwet Ministerie van Justitie en Veiligheid 2023\nNr.\n15\nMOTIE VAN HET LID MICHON-DERKZEN C.S.\nVoorgesteld tijdens het Wetgevingsoverleg\n20 juni 2024\nDe Kamer,\ngehoord de beraadslaging,\nconstaterende dat er vanaf het moment van oprichting kritiek is geweest op het Multidisciplinair Interventie Team (MIT), dat sinds 2022 verder is gegaan als de Nationale Samenwerking tegen Ondermijnende Criminaliteit (NSOC);\nconstaterende dat de NSOC achttien maanden de tijd heeft gekregen om haar concrete meerwaarde aan te tonen, in aanvulling op het goede werk dat reeds verricht wordt door de driehoeken, RIEC's en de Landelijke Eenheid;\nconstaterende dat er op 15 maart 2024 een evaluatie van de NSOC is ontvangen, waarin deze meerwaarde onderzocht is;\nvan mening dat de NSOC tot dusver de indruk wekt dat het de zoveelste nieuwe organisatie is die samenwerking tussen diensten faciliteert, terwijl een dergelijke samenwerking al staande praktijk is;\nvan mening dat de meerwaarde van de NSOC over de afgelopen achttien maanden onvoldoende is aangetoond;\nvoorts van mening dat we om de strijd tegen de georganiseerde criminaliteit te kunnen winnen alle middelen en mensen optimaal en efficiÃ«nt moeten inzetten;\nverzoekt het kabinet om de NSOC versneld af te bouwen en de daarvoor reeds gereserveerde middelen per 2025 te verdelen over de deelnemende organisaties,\nen gaat over tot de orde van de dag.\nMichon-Derkzen\nEllian\nHelder\nMutluer",
  "content_char_count": 1525,
  "source": {
    "document_id": "d564f46e-007c-472a-8d7b-05f594ef1aba",
    "document_nummer": "2024D26081",
    "document_soort": "Motie",
    "publication_id": "9c026327-759c-4cb3-aba2-7620feec06eb",
    "publication_content_type": "application/xml",
    "publication_length": 3113,
    "cached": false,
    "binary_path": "bronmateriaal-onbewerkt\\cache\\document_publications\\9c026327-759c-4cb3-aba2-7620feec06eb.xml"
  },
  "issues": []
}