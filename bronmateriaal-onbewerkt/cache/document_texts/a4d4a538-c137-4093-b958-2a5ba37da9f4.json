{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n43\nMOTIE VAN DE LEDEN WHITE EN KRÖGER\nVoorgesteld\n23 januari 2025\nDe Kamer,\ngehoord de beraadslaging,\nconstaterende dat het Intergovernmental Panel on Climate Change (IPCC) aangeeft dat kleine eilandstaten nu al grote nadelige gevolgen ondervinden van klimaatverandering, terwijl diezelfde eilanden amper hebben bijgedragen aan de oorzaken van klimaatverandering;\noverwegende dat het kabinet tegelijkertijd slechts een kleine 18 miljoen beschikbaar stelt voor klimaatbeleid op Caribisch Nederland voor 2025, en dat dit bedrag ook nog eens drastisch omlaaggaat in 2026 en 2027;\noverwegende dat de CAS-landen ook grote opgaven hebben om de nadelige gevolgen van de klimaatverandering tegen te gaan;\nverzoekt de regering om te inventariseren wat aanvullend nodig is voor effectief klimaatbeleid op de eilanden en deze inventarisatie met de Kamer te delen,\nen gaat over tot de orde van de dag.\nWhite\nKröger",
  "content_char_count": 1093,
  "source": {
    "document_id": "56d91d30-624b-4136-8f51-6677a86cbf24",
    "document_nummer": "2025D02406",
    "document_soort": "Motie",
    "publication_id": "a4d4a538-c137-4093-b958-2a5ba37da9f4",
    "publication_content_type": "application/xml",
    "publication_length": 2572,
    "cached": false,
    "binary_path": "bronmateriaal-onbewerkt\\cache\\document_publications\\a4d4a538-c137-4093-b958-2a5ba37da9f4.xml"
  },
  "issues": []
}