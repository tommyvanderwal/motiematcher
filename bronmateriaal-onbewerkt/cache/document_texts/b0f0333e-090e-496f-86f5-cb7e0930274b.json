{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n370\nMOTIE VAN DE LEDEN WIJEN-NASS EN FLACH\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat het kabinet opnieuw miljoenen euro's uittrekt voor trainingen inclusieve werving en selectie voor ambtenaren;\nconstaterende dat deze trainingen verplicht zijn en een ideologisch karakter hebben;\noverwegende dat artikel 1 en artikel 3 van de Grondwet reeds garanderen dat niemand mag worden gediscrimineerd en dat elke Nederlander op gelijke voet benoembaar is in openbare dienst;\nverzoekt de regering om te stoppen met het verplicht stellen van deze trainingen,\nen gaat over tot de orde van de dag.\nWijen-Nass\nFlach",
  "content_char_count": 749,
  "source": {
    "document_id": "e592f853-788f-4433-b30f-6bc83582afcb",
    "document_nummer": "2025D23284",
    "document_soort": "Motie",
    "publication_id": "b0f0333e-090e-496f-86f5-cb7e0930274b",
    "publication_content_type": "application/xml",
    "publication_length": 4432,
    "cached": false,
    "binary_path": "bronmateriaal-onbewerkt\\cache\\document_publications\\b0f0333e-090e-496f-86f5-cb7e0930274b.xml"
  },
  "issues": []
}