{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n900\nMOTIE VAN DE LEDEN BOOMSMA EN RAJKOWSKI\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat de vorige regering in een kopgroep van vijftien landen in mei een brief heeft gestuurd aan de Commissie over het verkennen van verschillende innovatieve oplossingen om irreguliere migratie te beperken, de bescherming van migranten te versterken en terugkeer te bevorderen;\noverwegende dat het van groot belang is om de terugkeer van uitgeprocedeerde asielzoekers te verbeteren;\nverzoekt de regering samen met andere gelijkgestemde lidstaten in te zetten op het realiseren van de «out of the box»-oplossingen, waaronder het versoepelen van het bandencriterium voor veilige derde landen, external processing en terugkeerhubs, en goede afspraken met alle landen op migratieroutes;\nverzoekt de regering tevens daarbij altijd oog te houden voor het respecteren van de mensenrechten,\nen gaat over tot de orde van de dag.\nBoomsma\nRajkowski",
  "content_char_count": 1048,
  "source": {
    "document_id": "6eef67eb-f4c0-49bb-8cda-6ce955b16fd7",
    "document_nummer": "2024D37707",
    "document_soort": "Motie",
    "publication_id": "a6722f12-de10-4277-aaef-594f5a05c289",
    "publication_content_type": "application/xml",
    "publication_length": 2474,
    "cached": false,
    "binary_path": "bronmateriaal-onbewerkt\\cache\\document_publications\\a6722f12-de10-4277-aaef-594f5a05c289.xml"
  },
  "issues": []
}