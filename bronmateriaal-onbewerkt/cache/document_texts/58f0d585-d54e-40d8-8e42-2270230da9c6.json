{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 444\nWijziging van een aantal wetten op het terrein van het Ministerie van Volksgezondheid, Welzijn en Sport om de grondslagen voor gegevensverwerkingen te verstevigen (Verzamelwet gegevensverwerking VWS I)\nNr.\n17\nMOTIE VAN HET LID BUSHOFF\nVoorgesteld\n5 september 2024\nDe Kamer,\ngehoord de beraadslaging,\nconstaterende dat het kabinet het voorstel omarmt om ook onderaannemers te laten vallen onder het winstverbod als de hoofdaannemer onderhevig is aan het winstverbod conform artikel 5 van de Wet toelating zorginstellingen en heeft toegezegd ambtelijke ondersteuning toe te wijzen aan het lid Bushoff bij de uitwerking ervan, teneinde dit te realiseren in het wetsvoorstel over integere bedrijfsvoering zorg- en jeugdhulpaanbieders;\nverzoekt het kabinet dit prioriteit te geven en de Wibz zo snel als mogelijk maar uiterlijk januari 2025 aan de Kamer te sturen, teneinde paal en perk te stellen aan excessieve winstuitkeringen aan investeerders in de zorg en geld bedoeld voor de zorg binnen de zorgsector te houden,\nen gaat over tot de orde van de dag.\nBushoff",
  "content_char_count": 1137,
  "source": {
    "document_id": "8efbc58b-4325-476e-a3bd-248eeae5f6e2",
    "document_nummer": "2024D31867",
    "document_soort": "Motie",
    "publication_id": "58f0d585-d54e-40d8-8e42-2270230da9c6",
    "publication_content_type": "application/xml",
    "publication_length": 2446,
    "cached": false,
    "binary_path": "bronmateriaal-onbewerkt\\cache\\document_publications\\58f0d585-d54e-40d8-8e42-2270230da9c6.xml"
  },
  "issues": []
}