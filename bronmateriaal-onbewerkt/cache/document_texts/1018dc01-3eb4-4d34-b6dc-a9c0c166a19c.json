{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3463\nMOTIE VAN HET LID PODT C.S.\nVoorgesteld\n4 september 2025\nDe Kamer,\ngehoord de beraadslaging,\nconstaterende dat Oekraïense jongeren worden belemmerd in hun deelname aan vervolgonderwijs vanwege hoge financiële drempels;\noverwegende dat zowel Nederland als Oekraïne in de toekomst erbij gebaat zijn dat deze jongeren een opleiding kunnen volgen;\noverwegende dat het kabinet miljarden vrijmaakt voor de steun aan Oekraïne en het mogelijk maken van vervolgonderwijs voor Oekraïense scholieren in Nederland een belangrijk onderdeel is van die steun;\nverzoekt het kabinet in samenspraak met onderwijsinstellingen te zorgen voor een landelijke oplossing waardoor Oekraïense jongeren die zich kwalificeren voor Nederlands hoger onderwijs, zonder financiële drempels kunnen deelnemen aan vervolgonderwijs, en de Kamer hier voor het indienen van de Najaarsnota over te informeren,\nen gaat over tot de orde van de dag.\nPodt\nVan Vroonhoven\nPiri",
  "content_char_count": 1039,
  "source": {
    "document_id": "37d687c9-e475-4bb4-a0c1-3fa6a822f49e",
    "document_nummer": "2025D37352",
    "document_soort": "Motie",
    "publication_id": "1018dc01-3eb4-4d34-b6dc-a9c0c166a19c",
    "publication_content_type": "application/xml",
    "publication_length": 4972,
    "cached": false,
    "binary_path": "bronmateriaal-onbewerkt\\cache\\document_publications\\1018dc01-3eb4-4d34-b6dc-a9c0c166a19c.xml"
  },
  "issues": []
}