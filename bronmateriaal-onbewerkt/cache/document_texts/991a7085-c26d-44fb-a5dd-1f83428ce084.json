{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n174\nMOTIE VAN DE LEDEN BRUYNING EN CEDER\nVoorgesteld\n19 december 2024\nDe Kamer,\ngehoord de beraadslaging,\nconstaterende dat niet alle gemeenten een permanent geopende winteropvang hebben;\nconstaterende dat de criteria voor het openen van een winteropvang in gemeenten kunnen verschillen en dat gemeenten de winteropvang alleen openen bij extreme weersomstandigheden, zoals temperaturen onder het vriespunt en/of weeralarmen;\nvan mening dat idealiter iedere dak- en thuisloze het recht zou moeten hebben om in de winterperiode gebruik te maken van een winteropvang, ongeacht in welke gemeente zij verblijven;\nverzoekt de regering in gesprek te gaan met de VNG en aan te dringen op verruimde en uniforme criteria voor het openen van de winteropvang en de koudweerregeling, en de Kamer hier bij een volgende voortgangsrapportage over te informeren,\nen gaat over tot de orde van de dag.\nBruyning\nCeder",
  "content_char_count": 1003,
  "source": {
    "document_id": "9046dd16-fc13-4719-909a-6ba0fa4e4c20",
    "document_nummer": "2024D51385",
    "document_soort": "Motie",
    "publication_id": "991a7085-c26d-44fb-a5dd-1f83428ce084",
    "publication_content_type": "application/xml",
    "publication_length": 2428,
    "cached": false,
    "binary_path": "bronmateriaal-onbewerkt\\cache\\document_publications\\991a7085-c26d-44fb-a5dd-1f83428ce084.xml"
  },
  "issues": []
}