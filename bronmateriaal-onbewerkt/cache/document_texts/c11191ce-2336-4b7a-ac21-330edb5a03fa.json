{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n353\nMOTIE VAN HET LID CHAKOR\nVoorgesteld\n5 december 2024\nDe Kamer,\ngehoord de beraadslaging,\nconstaterende dat de rijkswerkgelegenheid nog steeds grotendeels is geconcentreerd in de Randstad, ondanks de intentie van het kabinet om deze beter te spreiden over het land;\noverwegende dat een evenredige spreiding van rijkswerkgelegenheid bijdraagt aan economische kansen, leefbaarheid en toegankelijkheid in alle regio’s van Nederland;\noverwegende dat hybride werken nieuwe mogelijkheden biedt om de fysieke aanwezigheid van rijkskantoren in alle regio’s te optimaliseren, maar dat het huidige aantal rijksontmoetingsplekken onvoldoende is om het hele land goed te bedienen;\nverzoekt de regering de extra rijksontmoetingspleinen te creëren buiten de Randstad, zodat hybride werkers en inwoners in alle regio’s toegang hebben tot faciliteiten en diensten van de rijksoverheid,\nen gaat over tot de orde van de dag.\nChakor",
  "content_char_count": 1029,
  "source": {
    "document_id": "33a461ee-730b-4d36-bc6a-017eea8c141c",
    "document_nummer": "2024D48123",
    "document_soort": "Motie",
    "publication_id": "c11191ce-2336-4b7a-ac21-330edb5a03fa",
    "publication_content_type": "application/xml",
    "publication_length": 2388,
    "cached": false,
    "binary_path": "bronmateriaal-onbewerkt\\cache\\document_publications\\c11191ce-2336-4b7a-ac21-330edb5a03fa.xml"
  },
  "issues": []
}