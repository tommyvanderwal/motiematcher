{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 463\nWijziging van het Wetboek van Strafrecht en het Wetboek van Strafvordering en enige andere wetten in verband met verdere versterking van de strafrechtelijke aanpak van ondermijnende criminaliteit (versterking strafrechtelijke aanpak ondermijnende criminaliteit II)\nNr.\n20\nMOTIE VAN HET LID MICHON-DERKZEN C.S.\nVoorgesteld\n24 september 2025\nDe Kamer,\ngehoord de beraadslaging,\nconstaterende dat poortwachters op grond van de Wwft verplicht zijn om ongebruikelijke transacties te melden;\noverwegende dat deze meldingen later in een strafdossier bij het Openbaar Ministerie terecht kunnen komen;\noverwegende dat poortwachters soms ongewild criminele activiteiten faciliteren, maar uit angst voor represailles van criminelen geen ongebruikelijke transacties melden;\nverzoekt de regering te bewerkstelligen dat meldingen van poortwachters aan de FIU op verzoek van de melder geanonimiseerd in een strafdossier kunnen belanden, onder de voorwaarde dat de melding aan de FIU niet anoniem is,\nen gaat over tot de orde van de dag.\nMichon-Derkzen\nSix Dijkstra\nVan Nispen\nMutluer\nWijen-Nass\nDiederik van Dijk",
  "content_char_count": 1175,
  "source": {
    "document_id": "3787368a-4594-4b33-8337-2c3c889b4884",
    "document_nummer": "2025D41403",
    "document_soort": "Motie",
    "publication_id": "13bc2e9c-0511-44a8-a609-c43ca67c1009",
    "publication_content_type": "application/xml",
    "publication_length": 5767,
    "cached": false,
    "binary_path": "bronmateriaal-onbewerkt\\cache\\document_publications\\13bc2e9c-0511-44a8-a609-c43ca67c1009.xml"
  },
  "issues": []
}