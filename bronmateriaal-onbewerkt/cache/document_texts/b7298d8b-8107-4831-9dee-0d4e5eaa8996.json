{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 054\nWapenexportbeleid\nNr.\n448\nMOTIE VAN HET LID VERMEER\nVoorgesteld\n19 december 2024\nDe Kamer,\ngehoord de beraadslaging,\noverwegende dat in het verleden het gebruikelijk was dat de overheden van bondgenoten afspraken sloten tussen Nederlandse bedrijven en buitenlandse krijgsmachten ten behoeve van de productie van defensiematerieel;\noverwegende dat het sluiten van dit soort deals economische en defensieve voordelen kan bieden voor Nederland en onze bondgenoten;\nconstaterende dat de interesse voor dit type deals vanuit het buitenland richting ons toeneemt;\nverzoekt de regering om in de toekomst open te staan voor zogenaamde «government-to-governmentdeals» op het gebied van materieel ten behoeve van Defensie en zich proactief op te stellen in het faciliteren van deals tussen buitenlandse overheden en Nederlandse bedrijven,\nen gaat over tot de orde van de dag.\nVermeer",
  "content_char_count": 951,
  "source": {
    "document_id": "37412b4a-d653-49d6-9a30-6f441264a8c2",
    "document_nummer": "2024D51452",
    "document_soort": "Motie",
    "publication_id": "b7298d8b-8107-4831-9dee-0d4e5eaa8996",
    "publication_content_type": "application/xml",
    "publication_length": 2305,
    "cached": false,
    "binary_path": "bronmateriaal-onbewerkt\\cache\\document_publications\\b7298d8b-8107-4831-9dee-0d4e5eaa8996.xml"
  },
  "issues": []
}