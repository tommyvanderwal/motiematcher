{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2075\nMOTIE VAN DE LEDEN VAN CAMPEN EN BOSWIJK\nVoorgesteld\n16 april 2024\nDe Kamer,\ngehoord de beraadslaging,\nconstaterende dat Rusland niet alleen op conventionele wijze oorlog voert met Oekraïne, maar ook oorlog voert via de wereldmarkt voor granen en het Kremlin daarmee probeert de Europese landbouwmarkten te ontwrichten;\nvan mening dat het ontbreken van Russisch graan op de vele sanctiepakketten de solidariteit binnen de Europese Unie voor Oekraïne op het gebied van graanexport onnodig onder druk zet;\nverzoekt de regering zich proactief op te stellen bij de bespreking van het voorstel van de Europese Commissie om hogere invoertarieven in te voeren op Russisch graan;\nverzoekt de regering zich maximaal in te spannen om de Oekraïense landbouwsector te ondersteunen en Russische ondermijning van die sector tegen te gaan,\nen gaat over tot de orde van de dag.\nVan Campen\nBoswijk",
  "content_char_count": 986,
  "source": {
    "document_id": "dc0b8428-f360-461f-a172-ce6bd61555a0",
    "document_nummer": "2024D15524",
    "document_soort": "Motie",
    "publication_id": "d782d0c8-cbbc-4278-8881-acabd75701ea",
    "publication_content_type": "application/xml",
    "publication_length": 2425,
    "cached": false,
    "binary_path": "bronmateriaal-onbewerkt\\cache\\document_publications\\d782d0c8-cbbc-4278-8881-acabd75701ea.xml"
  },
  "issues": []
}