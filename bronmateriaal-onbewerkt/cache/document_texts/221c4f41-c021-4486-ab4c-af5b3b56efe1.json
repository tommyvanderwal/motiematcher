{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 159\nWijziging van de Opiumwet in verband met het toevoegen van een derde lijst met als doel het tegengaan van de productie van en de handel in nieuwe psychoactieve stoffen en enkele andere wijzigingen\nNr.\n24\nGEWIJZIGDE MOTIE VAN HET LID BIKKER C.S. TER VERVANGING VAN DIE GEDRUKT ONDER NR. 13\nVoorgesteld\n13 februari 2024\nDe Kamer,\ngehoord de beraadslaging,\nconstaterende dat het afgelopen jaar 340.000 volwassenen coca√Øne hebben gebruikt in Nederland, en dit een duidelijke toename is ten opzichte van voorgaande jaren;\nconstaterende dat ook het gebruik van andere drugs zoals MDMA is toegenomen en in elk geval niet afneemt;\nvan mening dat de toename van drugsgebruik ondermijnend werkt voor de bestrijding van drugscriminaliteit;\noverwegende dat de productie van drugs daarnaast gepaard gaat met grote belasting van het milieu in Nederland en andere landen;\noverwegende dat Rotterdam een publiekscampagne is gestart waarin drugsgebruikers op scherpe wijze worden aangesproken op het verband tussen vermeend onschuldig drugsgebruik in het uitgaansleven en geweld in de onderwereld;\nverzoekt de regering naar Rotterdams voorbeeld een landelijke campagne te starten waarin drugsgebruikers worden geconfronteerd met de gevolgen van drugsgebruik voor de samenleving,\nen gaat over tot de orde van de dag\nBikker\nHelder\nDiederik van Dijk\nKrul\nTielen\nEerdmans",
  "content_char_count": 1427,
  "source": {
    "document_id": "fd9f3611-5b53-4c96-86cb-07f1e208d696",
    "document_nummer": "2024D04580",
    "document_soort": "Motie (gewijzigd/nader)",
    "publication_id": "221c4f41-c021-4486-ab4c-af5b3b56efe1",
    "publication_content_type": "application/xml",
    "publication_length": 3008,
    "cached": false,
    "binary_path": "bronmateriaal-onbewerkt\\cache\\document_publications\\221c4f41-c021-4486-ab4c-af5b3b56efe1.xml"
  },
  "issues": []
}