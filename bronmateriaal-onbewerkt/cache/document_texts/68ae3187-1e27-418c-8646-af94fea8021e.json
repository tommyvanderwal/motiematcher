{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVI\nWijziging van de begrotingsstaten van het Ministerie van Justitie en Veiligheid (VI) voor het jaar 2025 (wijziging samenhangende met de Voorjaarsnota)\nNr.\n28\nMOTIE VAN HET LID LAHLAH C.S.\nVoorgesteld tijdens het wetgevingsoverleg van\n1 juli 2025\nDe Kamer,\ngehoord de beraadslaging,\nconstaterende dat de democratische rechtsstaat de ruggengraat vormt van een maatschappij waarin iedereen zich vrij, veilig en gelijkwaardig voelt en minderheden beschermd worden;\nconstaterende dat onder meer uit de toeslagenaffaire en de aardbevingsschade in Groningen is gebleken dat de democratische rechtsstaat niet vanzelfsprekend is en grondrechten niet altijd voldoende beschermd worden;\nconstaterende dat volgens de Staatscommissie rechtsstaat de rechtsstaat op de begroting bescherming verdient met waarborging van structurele investeringen;\nspreekt uit dat een Minister van Rechtsbescherming met eigen zeggenschap over structurele begrotingsmiddelen onderdeel uit moet maken van een volgend kabinet,\nen gaat over tot de orde van de dag.\nLahlah\nKoekkoek\nTeunissen",
  "content_char_count": 1134,
  "source": {
    "document_id": "19866de3-1233-4a9a-9d52-69abf596e243",
    "document_nummer": "2025D31394",
    "document_soort": "Motie",
    "publication_id": "68ae3187-1e27-418c-8646-af94fea8021e",
    "publication_content_type": "application/xml",
    "publication_length": 5312,
    "cached": false,
    "binary_path": "bronmateriaal-onbewerkt\\cache\\document_publications\\68ae3187-1e27-418c-8646-af94fea8021e.xml"
  },
  "issues": []
}