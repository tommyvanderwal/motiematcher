{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n405\nMOTIE VAN HET LID CHAKOR C.S.\nVoorgesteld\n12 juni 2024\nDe Kamer,\ngehoord de beraadslaging,\nconstaterende dat discriminatie op de arbeidsmarkt nog steeds aan de orde van de dag is, zoals ook blijkt uit onderzoek van de Radboud Universiteit waarin de conclusie was dat vrouwen met een hoofddoek twee tot zeven keer minder positieve reacties krijgen;\nvan mening dat discriminatie op de arbeidsmarkt voorkomen dient te worden;\nverzoekt de regering om als (rijks)overheid nu en in de toekomst een voorbeeld te zijn op het gebied van het bestrijden van arbeidsmarktdiscriminatie, om lokaal, regionaal en landelijk met werkgeversorganisaties het gesprek aan te gaan over gelijke kansen voor iedereen, en om de Kamer hierover jaarlijks te rapporteren,\nen gaat over tot de orde van de dag.\nChakor\nPatijn\nVan Oostenbruggen.",
  "content_char_count": 924,
  "source": {
    "document_id": "eff6a8f4-9129-49b7-8e05-889b4071bff5",
    "document_nummer": "2024D24379",
    "document_soort": "Motie",
    "publication_id": "18673966-4d08-4f17-b9d0-764b2af0c1ff",
    "publication_content_type": "application/xml",
    "publication_length": 2350,
    "cached": false,
    "binary_path": "bronmateriaal-onbewerkt\\cache\\document_publications\\18673966-4d08-4f17-b9d0-764b2af0c1ff.xml"
  },
  "issues": []
}