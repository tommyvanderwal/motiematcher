{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 684\nWaddenzeebeleid\nNr.\n290\nGEWIJZIGDE MOTIE VAN HET LID GRINWIS C.S. TER VERVANGING VAN DIE GEDRUKT ONDER NR. 285\nVoorgesteld\n11 maart 2025\nDe Kamer,\ngehoord de beraadslaging,\noverwegende dat er met betrekking tot de nieuwe concessie Waddenveren Oost veel onduidelijkheden spelen, zoals de uitkomst van de MIRT-verkenning Ameland en de vaargeul, elektrificatie en de netcongestie en inzake het autobeleid op Ameland;\noverwegende dat er met betrekking tot de concessie Waddenveren West minder maar deels vergelijkbare onzekerheden spelen en daarnaast het feit dat de gemeente Terschelling aan de vooravond staat van een grootschalige havenrenovatie;\nverzoekt de regering voor de concessie Waddenveren Oost in te zetten op een tussenconcessie met een zodanige looptijd dat gedurende die concessie de relevante be√Ønvloedbare onzekerheden fors worden gereduceerd, in plaats van op een nieuwe reguliere concessie met een looptijd van vijftien jaar;\nverzoekt de regering daarnaast te bezien of een dergelijke tussenconcessie met een kortere looptijd ook nodig is voor de concessie Waddenveren West,\nen gaat over tot de orde van de dag.\nGrinwis\nSoepboer\nVedder",
  "content_char_count": 1228,
  "source": {
    "document_id": "b57c736b-2a5f-422f-94c6-d7e55ada76f7",
    "document_nummer": "2025D10095",
    "document_soort": "Motie (gewijzigd/nader)",
    "publication_id": "cafcd661-4c26-4c38-b39c-c65266078041",
    "publication_content_type": "application/xml",
    "publication_length": 2676,
    "cached": false,
    "binary_path": "bronmateriaal-onbewerkt\\cache\\document_publications\\cafcd661-4c26-4c38-b39c-c65266078041.xml"
  },
  "issues": []
}