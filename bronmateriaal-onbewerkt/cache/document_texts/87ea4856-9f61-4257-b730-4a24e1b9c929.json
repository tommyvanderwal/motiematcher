{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n16\nMOTIE VAN HET LID PODT\nVoorgesteld\n7 november 2024\nDe Kamer,\ngehoord de beraadslaging,\nconstaterende dat de Minister van Asiel en Migratie blijft spreken over «het vervangen van noodopvanglocaties door grootschalige sobere opvanglocaties verdeeld over Nederland»;\nconstaterende dat de Minister alleen over het faciliteren van kleinschalige opvanglocaties spreekt in de context van opvang van alleenstaande minderjarige vreemdelingen;\nconstaterende dat voor kleinschalige opvang vaak meer draagvlak is in gemeenten, omdat die beter passen in buurten en wijken en er minder sprake is van overlast, en dat de Kamer zich hier ook middels de motie-Podt (Kamerstuk\n19 637, nr. 3287\n) bij meerderheid voor heeft uitgesproken;\nverzoekt het kabinet ook kleinschalige reguliere voorzieningen te blijven faciliteren en gemeenten die hierom verzoeken welwillend tegemoet te treden,\nen gaat over tot de orde van de dag.\nPodt",
  "content_char_count": 1100,
  "source": {
    "document_id": "3f29d04d-8860-4c3a-92f8-67fa8113e288",
    "document_nummer": "2024D42653",
    "document_soort": "Motie",
    "publication_id": "87ea4856-9f61-4257-b730-4a24e1b9c929",
    "publication_content_type": "application/xml",
    "publication_length": 2578,
    "cached": false,
    "binary_path": "bronmateriaal-onbewerkt\\cache\\document_publications\\87ea4856-9f61-4257-b730-4a24e1b9c929.xml"
  },
  "issues": []
}