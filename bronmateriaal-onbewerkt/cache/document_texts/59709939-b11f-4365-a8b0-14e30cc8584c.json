{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1308\nMOTIE VAN HET LID DIJK\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat kinderbrillen niet standaard vergoed worden vanuit het basispakket waardoor 28.000 kinderen geen bril hebben, terwijl ze deze wel nodig hebben;\noverwegende dat de uitkomsten van het onderzoek naar deze problemen pas rond de jaarwisseling komen en dit te laat is om een oplossing te bieden voor kinderen die op dit moment het schoolbord niet kunnen lezen;\nverzoekt het kabinet met een oplossing te komen om kinderbrillen vanuit het basispakket tijdelijk te vergoeden totdat er een structurele oplossing is gevonden,\nen gaat over tot de orde van de dag.\nDijk",
  "content_char_count": 768,
  "source": {
    "document_id": "c84dd618-3378-4d95-a79e-f329db7d960c",
    "document_nummer": "2025D28623",
    "document_soort": "Motie",
    "publication_id": "59709939-b11f-4365-a8b0-14e30cc8584c",
    "publication_content_type": "application/xml",
    "publication_length": 4295,
    "cached": false,
    "binary_path": "bronmateriaal-onbewerkt\\cache\\document_publications\\59709939-b11f-4365-a8b0-14e30cc8584c.xml"
  },
  "issues": []
}