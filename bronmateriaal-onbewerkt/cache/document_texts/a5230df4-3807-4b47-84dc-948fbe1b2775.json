{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n945\nMOTIE VAN DE LEDEN EL ABASSI EN VAN NISPEN\nVoorgesteld\n8 april 2025\nDe Kamer,\ngehoord de beraadslaging,\nconstaterende dat veel burgers bij het accepteren van een strafbeschikking niet weten dat dit kan leiden tot een strafblad;\noverwegende dat een onwetende instemming met juridische consequenties de rechtszekerheid en het vertrouwen in het strafrecht ondermijnt;\nverzoekt de regering te waarborgen dat het OM verplicht wordt om voor het opleggen van een strafbeschikking actief en begrijpelijk te informeren over de gevolgen, waaronder het strafblad,\nen gaat over tot de orde van de dag.\nEl Abassi\nVan Nispen",
  "content_char_count": 722,
  "source": {
    "document_id": "9786f2aa-205c-491e-a6e9-ab0c5ca57c95",
    "document_nummer": "2025D15657",
    "document_soort": "Motie",
    "publication_id": "a5230df4-3807-4b47-84dc-948fbe1b2775",
    "publication_content_type": "application/xml",
    "publication_length": 2125,
    "cached": false,
    "binary_path": "bronmateriaal-onbewerkt\\cache\\document_publications\\a5230df4-3807-4b47-84dc-948fbe1b2775.xml"
  },
  "issues": []
}