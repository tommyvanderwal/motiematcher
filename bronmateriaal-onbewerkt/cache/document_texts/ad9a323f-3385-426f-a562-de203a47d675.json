{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 196\nWijziging van de Vreemdelingenwet 2000 in verband met aanscherping van het openbare ordebeleid voor criminele vreemdelingen\nNr.\n9\nMOTIE VAN DE LEDEN KOEKKOEK EN PODT\nVoorgesteld\n17 januari 2024\nDe Kamer,\ngehoord de beraadslaging,\nconstaterende dat met het schrappen van de laatste zin van artikel 21, vierde lid, de «derde glijdende schaal» van toepassing wordt;\nconstaterende dat hierdoor de mogelijkheid ontstaat om bij een cumulatie van veroordelingen voor lichtere delicten over te gaan tot weigering van de verblijfsvergunning regulier voor onbepaalde tijd en de daaruit voortvloeiende uitzetting;\noverwegende dat dit niet in verhouding staat tot het doel van de wetswijziging om het mogelijk te maken de aanvraag van de verblijfsvergunning regulier voor onbepaalde tijd voor zeer zware criminelen te kunnen weigeren;\nverzoekt de regering om ervoor te zorgen dat alleen zeer ernstige misdrijven meewegen in de beoordeling van de IND voor het toekennen van een verblijfsvergunning regulier voor onbepaalde tijd aan vreemdelingen die in Nederland geboren en getogen zijn,\nen gaat over tot de orde van de dag.\nKoekkoek\nPodt",
  "content_char_count": 1203,
  "source": {
    "document_id": "100c02e3-5ec8-4cf2-bbfb-71d17297a6d5",
    "document_nummer": "2024D01061",
    "document_soort": "Motie",
    "publication_id": "ad9a323f-3385-426f-a562-de203a47d675",
    "publication_content_type": "application/xml",
    "publication_length": 2628,
    "cached": false,
    "binary_path": "bronmateriaal-onbewerkt\\cache\\document_publications\\ad9a323f-3385-426f-a562-de203a47d675.xml"
  },
  "issues": []
}