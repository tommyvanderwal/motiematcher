{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n549\nMOTIE VAN HET LID PATERNOTTE\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat de Raad zal spreken over sanctieverlichting voor Syrië en dat het kabinet tijdelijke en voorwaardelijke opheffing van een aantal sancties ten behoeve van de wederopbouw steunt;\noverwegende dat de situatie in Syrië onvoorspelbaar is waardoor de keuze voor tijdelijke opheffing begrijpelijk is, maar dat deze tijdelijkheid ook zorgt voor onzekerheid onder maatschappelijke en private partijen die willen bijdragen aan de wederopbouw, bijvoorbeeld omdat het afsluiten van contracten te grote risico's met zich meebrengt;\noverwegende dat snelle hulp en wederopbouw van belang zijn voor de democratische transitie;\nverzoekt het kabinet te pleiten voor het verder uitbreiden van humanitaire uitzonderingen binnen het sanctieregime, bijvoorbeeld door deze niet alleen toe te passen op VN-organisaties en internationale organisaties, maar ook op ngo's en het opnemen van humanitaire uitzonderingen;\nverzoekt het kabinet tevens te bezien hoe de overheid garant kan staan voor Nederlandse hulporganisaties en bedrijven die bijdragen aan de wederopbouw, bijvoorbeeld volgens het model van de exportkredietverzekering of een ander instrument,\nen gaat over tot de orde van de dag.\nPaternotte",
  "content_char_count": 1408,
  "source": {
    "document_id": "079b2248-376d-42a4-8e32-c7aeab71b27b",
    "document_nummer": "2025D02181",
    "document_soort": "Motie",
    "publication_id": "2fb13fb2-821d-4bff-b50c-5a26d0ac642f",
    "publication_content_type": "application/xml",
    "publication_length": 2783,
    "cached": false,
    "binary_path": "bronmateriaal-onbewerkt\\cache\\document_publications\\2fb13fb2-821d-4bff-b50c-5a26d0ac642f.xml"
  },
  "issues": []
}