{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1141\nMOTIE VAN DE LEDEN CEDER EN KRUL\nVoorgesteld\n19 juni 2024\nDe Kamer,\ngehoord de beraadslaging,\nconstaterende dat het Ministerie van Onderwijs betrokken is bij de Landelijke Agenda Suïcidepreventie;\noverwegende dat 15% van de jongeren denkt aan zelfdoding en dat scholen dus essentieel zijn bij het voorkomen van suïcides;\noverwegende dat eenmalig is uitgevraagd hoeveel onderwijsinstellingen suïcidepreventiebeleid voeren, maar niet wat dat in de praktijk betekent;\noverwegende dat voor goede suïcidepreventie meer bekend moet zijn over onder andere het gevoerde beleid, de training van medewerkers en de betrokkenheid van het netwerk (zoals familie en zorg) op onderwijsinstellingen;\nverzoekt de regering de Kamer tweejaarlijks, in lijn met het bovenstaande, te informeren over hoe het suïcidepreventiebeleid op onderwijsinstellingen in de praktijk wordt gebracht, bijvoorbeeld in reguliere voortgangsrapportages,\nen gaat over tot de orde van de dag.\nCeder\nKrul",
  "content_char_count": 1098,
  "source": {
    "document_id": "28167f2b-0424-4f5c-b51e-31c44fcf979b",
    "document_nummer": "2024D25679",
    "document_soort": "Motie",
    "publication_id": "c19b5e67-41d3-42d5-837c-6fe3c212e0a3",
    "publication_content_type": "application/xml",
    "publication_length": 2549,
    "cached": false,
    "binary_path": "bronmateriaal-onbewerkt\\cache\\document_publications\\c19b5e67-41d3-42d5-837c-6fe3c212e0a3.xml"
  },
  "issues": []
}