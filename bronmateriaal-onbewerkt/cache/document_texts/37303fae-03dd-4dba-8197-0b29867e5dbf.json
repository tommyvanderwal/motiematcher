{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n387\nMOTIE VAN HET LID WINGELAAR C.S.\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de Plastic Tafel breed draagvlak heeft uitgesproken voor invoering van een circulaire hefboom;\noverwegende dat de invoering dreigt te vertragen doordat de Europese delegated act voor het digitale productpaspoort textiel pas in 2027 in werking treedt en pas achttien maanden later handhaafbaar is;\noverwegende dat hierdoor kostbare jaren verloren dreigen te gaan en circulaire bedrijven in Nederland onzekerheid ervaren;\nverzoekt de regering:\n–\nzich expliciet te committeren aan een beleidstraject dat moet leiden tot een wettelijke borging van de circulaire hefboom ter perspectief van de industrie;\n–\nzich in Brussel actief in te zetten voor publicatie van de delegated act voor het digitale productpaspoort voor textiel in uiterlijk januari 2027;\n–\nte borgen dat zowel binnenlandse producten als importproducten onder gelijke voorwaarden vallen,\nen gaat over tot de orde van de dag.\nWingelaar\nGabriëls\nBuijsse",
  "content_char_count": 1145,
  "source": {
    "document_id": "df12e8b3-4d0a-4667-9694-0836a4d1dcc5",
    "document_nummer": "2025D42995",
    "document_soort": "Motie",
    "publication_id": "37303fae-03dd-4dba-8197-0b29867e5dbf",
    "publication_content_type": "application/xml",
    "publication_length": 5613,
    "cached": false,
    "binary_path": "bronmateriaal-onbewerkt\\cache\\document_publications\\37303fae-03dd-4dba-8197-0b29867e5dbf.xml"
  },
  "issues": []
}