{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n37\nMOTIE VAN DE LEDEN NORDKAMP EN DOBBE\nVoorgesteld\n4 december 2024\nDe Kamer,\ngehoord de beraadslaging,\nconstaterende dat:\n•\nNederland een wapenexportbeleid kent dat het risico op mensenrechtenschendingen of schendingen van het humanitair oorlogsrecht expliciet meeweegt in het toekennen van wapenexportvergunningen;\n•\ndergelijk beleid niet bestaat voor de import van defensiematerieel;\n•\nbij de aanschaf van defensiematerieel het risico bestaat om indirect betrokken te raken bij schendingen van het internationaal recht zoals het humanitair oorlogsrecht;\noverwegende dat het kabinet een grondwettelijke en morele inspanningsverplichting heeft om binnen zijn mogelijkheden schendingen van het internationaal recht te voorkomen;\nverzoekt het kabinet om beleid op te stellen over de wijze waarop het internationaal humanitair recht en mogelijke schendingen daarvan expliciet worden meegewogen bij de beoordeling van de inkoop van defensiematerieel en dit voor het zomerreces van 2025 aan de Kamer voor te leggen,\nen gaat over tot de orde van de dag.\nNordkamp\nDobbe",
  "content_char_count": 1239,
  "source": {
    "document_id": "c844082f-271a-4701-81ea-ea23f7be166b",
    "document_nummer": "2024D47866",
    "document_soort": "Motie",
    "publication_id": "fb6b9f4d-f3e7-4fc8-9894-b7500e0c98c4",
    "publication_content_type": "application/xml",
    "publication_length": 3163,
    "cached": false,
    "binary_path": "bronmateriaal-onbewerkt\\cache\\document_publications\\fb6b9f4d-f3e7-4fc8-9894-b7500e0c98c4.xml"
  },
  "issues": []
}