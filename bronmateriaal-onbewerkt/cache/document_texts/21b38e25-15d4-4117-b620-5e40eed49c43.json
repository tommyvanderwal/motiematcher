{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 343\nInitiatiefnota van het lid Krul over «Geneesmiddelen weer binnen bereik\nNr.\n7\nMOTIE VAN DE LEDEN TIELEN EN HERTZBERGER\nVoorgesteld tijdens het Notaoverleg van\n7 oktober 2024\nDe Kamer,\ngehoord de beraadslaging,\nconstaterende dat veel klinische medicijnonderzoeken primair worden gedaan om de effectiviteit en veiligheid van geneesmiddelen bij volwassen, meestal westerse, mannen in kaart te brengen;\noverwegende dat een dergelijke onderzoeksetting lang niet altijd representatief is voor de daadwerkelijke effecten bij gebruik door mannelijke patiënten en al helemaal niet bij gebruik door vrouwelijke patiënten en kinderen;\noverwegende dat dit soms kan leiden tot onverwachte effecten en suboptimaal gebruik van medicijnen;\nverzoekt de regering om toe te werken naar gestandaardiseerd en voorgeschreven postmarketingonderzoek om de effecten van medicijnen bij gebruik door verschillende doelgroepen in de praktijk te monitoren, en om daarin kwaliteit-van-levendata op te nemen,\nen gaat over tot de orde van de dag.\nTielen\nHertzberger",
  "content_char_count": 1111,
  "source": {
    "document_id": "506479cd-9bf9-479b-a810-35e8e0be1dab",
    "document_nummer": "2024D37060",
    "document_soort": "Motie",
    "publication_id": "21b38e25-15d4-4117-b620-5e40eed49c43",
    "publication_content_type": "application/xml",
    "publication_length": 2536,
    "cached": false,
    "binary_path": "bronmateriaal-onbewerkt\\cache\\document_publications\\21b38e25-15d4-4117-b620-5e40eed49c43.xml"
  },
  "issues": []
}