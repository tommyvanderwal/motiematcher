{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 715\nStaat van de Europese Unie 2025\nNr.\n24\nMOTIE VAN DE LEDEN DIEDERIK VAN DIJK EN VAN CAMPEN\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat Hamas op de Europese terreurlijst staat en landen als Duitsland en Oostenrijk inmiddels aan Hamas gelieerde organisaties, zoals Samidoun, hebben verboden;\nconstaterende dat organisaties die steun verlenen aan of sympathie tonen voor Hamas nog steeds actief zijn in Nederland;\nconstaterende dat een terreurverdachte gelinkt aan een Nederlandse Â«hulp\"organisatie wordt verdacht van het beramen van een terroristische aanslag op Joodse instellingen;\nverzoekt de regering zich in Europees verband in te spannen om organisaties die banden hebben met terroristische organisaties in het Midden-Oosten op de Europese sanctielijst te plaatsen, en de Kamer over de uitkomsten te informeren;\nverzoekt de regering tevens om in navolging van de VS in Europees verband te pleiten voor het blokkeren van de geldstromen en het opleggen van sancties aan organisaties die zich voordoen als humanitair hulpverlener, maar in werkelijkheid geld doorsluizen naar terreurorganisaties zoals Hamas,\nen gaat over tot de orde van de dag.\nDiederik van Dijk\nVan Campen",
  "content_char_count": 1286,
  "source": {
    "document_id": "5434ba0b-fa64-4549-871a-a6d912cf4243",
    "document_nummer": "2025D27650",
    "document_soort": "Motie",
    "publication_id": "5b21d792-3b7d-4980-9dbd-1894435afde2",
    "publication_content_type": "application/xml",
    "publication_length": 5179,
    "cached": false,
    "binary_path": "bronmateriaal-onbewerkt\\cache\\document_publications\\5b21d792-3b7d-4980-9dbd-1894435afde2.xml"
  },
  "issues": []
}