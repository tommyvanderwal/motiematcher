{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3355\nMOTIE VAN HET LID VAN NISPEN C.S.\nVoorgesteld\n12 februari 2025\nDe Kamer,\ngehoord de beraadslaging,\noverwegende dat de Minister de motie van het lid Van Nispen (\n36 600-XX, nr. 29\n), over uiterlijk 1 december met een plan komen om uitvoering te geven aan het uitgangspunt dat kinderen worden opgevangen op locaties met de juiste voorzieningen, niet heeft uitgevoerd;\noverwegende dat ook andere moties die de Minister oproepen de situatie voor kinderen in de noodopvang snel te verbeteren, zoals de motie-Boomsma/Rajkowski (\n19 637, nr. 3334\n) en de motie-Ceder/Boomsma (\n36 600-XX, nr. 41\n), niet zijn uitgevoerd, en ook de rapportage over de motie-Podt (\n19 637, nr. 3089\n) over de opvang van alleenstaande minderjarige vreemdelingen;\nspreekt uit dat het niet uitvoeren van moties niet acceptabel is en dat de belangen van kinderen gerespecteerd moeten worden;\nverzoekt de regering, in lijn met de eerder aangenomen moties, de goede opvang van kinderen in de asielopvang met de juiste voorzieningen volle prioriteit te geven, dit zo snel als mogelijk in orde te maken, de Kamer uiterlijk 1 maart hierover te informeren en vervolgens iedere maand over de voortgang te rapporteren,\nen gaat over tot de orde van de dag.\nVan Nispen\nPodt\nCeder\nPiri",
  "content_char_count": 1350,
  "source": {
    "document_id": "7d6a5a6f-9ba6-4543-9431-25d8068cf1f2",
    "document_nummer": "2025D05851",
    "document_soort": "Motie",
    "publication_id": "df7ed857-5b45-4290-acec-40c6fa5655e7",
    "publication_content_type": "application/xml",
    "publication_length": 3105,
    "cached": false,
    "binary_path": "bronmateriaal-onbewerkt\\cache\\document_publications\\df7ed857-5b45-4290-acec-40c6fa5655e7.xml"
  },
  "issues": []
}