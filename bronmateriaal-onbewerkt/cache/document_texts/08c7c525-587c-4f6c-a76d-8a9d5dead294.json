{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1148\nMOTIE VAN DE LEDEN STOFFER EN FLACH\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat woningcorporaties slechts onder strikte voorwaarden middenhuurwoningen mogen bouwen, omdat dit geen diensten van algemeen economisch belang (niet-DAEB) zijn op grond van Europese regelgeving;\noverwegende dat woningcorporaties meer in staat moeten worden gesteld om woningen met een middenhuur te bouwen, met behoud van de eigenstandige positie van woningcorporaties;\nverzoekt de regering zich in Europees verband blijvend in te spannen om de voorwaarden voor het bouwen van middenhuurwoningen door woningcorporaties te versoepelen;\nverzoekt de regering tevens onderzoek te doen naar maatregelen die woningcorporaties in staat stellen deze woningen ook daadwerkelijk te bouwen, bijvoorbeeld ook op financieel gebied,\nen gaat over tot de orde van de dag.\nStoffer\nFlach",
  "content_char_count": 1005,
  "source": {
    "document_id": "edec26e5-012f-46e9-9cd3-b649a2895796",
    "document_nummer": "2024D04632",
    "document_soort": "Motie",
    "publication_id": "08c7c525-587c-4f6c-a76d-8a9d5dead294",
    "publication_content_type": "application/xml",
    "publication_length": 2431,
    "cached": false,
    "binary_path": "bronmateriaal-onbewerkt\\cache\\document_publications\\08c7c525-587c-4f6c-a76d-8a9d5dead294.xml"
  },
  "issues": []
}