{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n420\nGEWIJZIGDE MOTIE VAN HET LID VAN BAARLE TER VERVANGING VAN DIE GEDRUKT ONDER NR. 413\nVoorgesteld\n24 september 2024\nDe Kamer,\ngehoord de beraadslaging,\nconstaterende dat experts volgens de regering stellen dat het zinvol en soms zelfs noodzakelijk is om maatregelen op organisatieniveau tegen discriminatie verplicht te stellen;\nverzoekt de regering, Rijksbreed commitment te organiseren in de aanpak van discriminatie binnen de rijksoverheid, door op een gestructureerde wijze afspraken te maken over maatregelen op organisatieniveau, zodat binnen iedere Rijksorganisatie dezelfde doelen tegen discriminatie worden gesteld, maatregelen worden afgestemd, de inspanningen hiervoor op dezelfde wijze worden verantwoord en leidinggevenden een eenduidige norm kunnen uitdragen,\nverzoekt de regering tevens om deze afspraken binnen zes maanden te maken,\nen gaat over tot de orde van de dag.\nVan Baarle",
  "content_char_count": 1006,
  "source": {
    "document_id": "b0e1a773-c52b-4cba-a16b-c656bd22ed71",
    "document_nummer": "2024D34619",
    "document_soort": "Motie (gewijzigd/nader)",
    "publication_id": "e69cc717-fa79-47ea-816b-eab9059d211c",
    "publication_content_type": "application/xml",
    "publication_length": 2337,
    "cached": false,
    "binary_path": "bronmateriaal-onbewerkt\\cache\\document_publications\\e69cc717-fa79-47ea-816b-eab9059d211c.xml"
  },
  "issues": []
}