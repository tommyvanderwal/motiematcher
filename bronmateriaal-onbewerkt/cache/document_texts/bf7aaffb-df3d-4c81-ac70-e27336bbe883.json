{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 684\nWaddenzeebeleid\nNr.\n289\nMOTIE VAN HET LID CHAKOR\nVoorgesteld\n6 maart 2025\nDe Kamer,\ngehoord de beraadslaging,\noverwegende dat de concessie voor de Waddenveren een door de Staat aanbesteed monopolie vormt, waarbij de concessiehouder een gegarandeerde en concurrentievrije markt wordt geboden;\noverwegende dat de huidige concessie afspraken bevat over (dreigende) overschrijdingen van een redelijk rendement, maar deze bepaling vooralsnog niet is gehandhaafd of zelfs maar gecontroleerd;\noverwegende dat hierdoor niet kan worden nagegaan of eilanders en bezoekers niet meer moeten betalen dan redelijk is volgens de concessieafspraken;\nverzoekt de regering om de Kamer (desnoods vertrouwelijk) te informeren over in het verleden behaalde rendementen;\nverzoekt de regering om in de komende concessie de concessiehouder te verplichten hier jaarlijks op te rapporteren en mogelijke overwinsten af te laten dragen aan een speciaal fonds voor bijzondere mobiliteitsbehoeften van eilanders,\nen gaat over tot de orde van de dag.\nChakor",
  "content_char_count": 1104,
  "source": {
    "document_id": "9da88196-7619-4507-a635-fdc32bceb074",
    "document_nummer": "2025D09297",
    "document_soort": "Motie",
    "publication_id": "bf7aaffb-df3d-4c81-ac70-e27336bbe883",
    "publication_content_type": "application/xml",
    "publication_length": 2477,
    "cached": false,
    "binary_path": "bronmateriaal-onbewerkt\\cache\\document_publications\\bf7aaffb-df3d-4c81-ac70-e27336bbe883.xml"
  },
  "issues": []
}