{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1239\nMOTIE VAN HET LID KOEKKOEK\nVoorgesteld\n24 april 2025\nDe Kamer,\ngehoord de beraadslaging,\nconstaterende dat 740 meter lange goederentreinen een Europese verplichting zijn en van groot belang zijn voor de concurrentiekracht van het spoorgoederenvervoer;\noverwegende dat Duitsland hier al jaren op inzet, terwijl Nederland nog geen uitvoeringsplan heeft;\noverwegende dat wel middelen zijn gereserveerd voor de Brabantroute, Betuweroute en Bentheimroute, maar de uitvoering stokt;\noverwegende dat efficiënt gebruik van het spoor nodig is voor concurrentie met de weg, klimaatdoelen en militaire mobiliteit;\nverzoekt de regering uiterlijk eind 2025 een uitvoerbaar en financieel onderbouwd plan aan de Kamer te sturen voor het structureel mogelijk maken van 740 meter lange goederentreinen op genoemde routes voor 2030;\nverzoekt afspraken te maken met Duitsland over grensoverschrijdende afstemming richting Rhein-Ruhrgebied, Polen en Tsjechië,\nen gaat over tot de orde van de dag.\nKoekkoek",
  "content_char_count": 1102,
  "source": {
    "document_id": "f8bd8488-9b88-4a48-82c2-e92e34733a93",
    "document_nummer": "2025D18871",
    "document_soort": "Motie",
    "publication_id": "443a5ff4-3fb9-4385-82f7-6ccf2cf023e9",
    "publication_content_type": "application/xml",
    "publication_length": 4753,
    "cached": false,
    "binary_path": "bronmateriaal-onbewerkt\\cache\\document_publications\\443a5ff4-3fb9-4385-82f7-6ccf2cf023e9.xml"
  },
  "issues": []
}