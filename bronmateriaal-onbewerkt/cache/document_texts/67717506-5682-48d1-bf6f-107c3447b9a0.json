{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 163\nWijziging van Boek 7 van het Burgerlijk Wetboek en de Overgangswet nieuw Burgerlijk Wetboek in verband met de aanpassing van de termijn van de omkering van de bewijslast voor consumentenkoop van levende dieren (Aanpassingswet bewijslasttermijn consumentenkoop levende dieren)\nNr.\n13\nMOTIE VAN HET LID TEUNISSEN\nVoorgesteld tijdens het Wetgevingsoverleg van\n20 januari 2025\nDe Kamer,\ngehoord de beraadslaging,\nconstaterende dat de Tweede Kamer in 2021 een motie heeft aangenomen waarmee de regering wordt verzocht een verbod in te stellen op alle dieronvriendelijke hulp- en trainingsmiddelen (motie-Graus\n28 286, nr. 1175\n);\nconstaterende dat het voorgaande kabinet deze motie heeft uitgevoerd door een jarenlang onderzoek uit te zetten naar de beleving van de honden- en paardensector over bepaalde trainingsmiddelen;\nconstaterende dat, nu de resultaten van het onderzoek binnen zijn, de Staatssecretaris laat weten geen hulp- en trainingsmiddelen te zullen uitfaseren;\noverwegende dat de motie-Graus hiermee niet is uitgevoerd;\nverzoekt de regering alsnog te komen met een algemene maatregel van bestuur waarmee een verbod wordt ingesteld op alle dieronvriendelijke hulp- en trainingsmiddelen, conform de eerder aangenomen motie,\nen gaat over tot de orde van de dag.\nTeunissen",
  "content_char_count": 1356,
  "source": {
    "document_id": "0ca3954c-9035-484a-883c-c6f8fc8757e0",
    "document_nummer": "2025D01717",
    "document_soort": "Motie",
    "publication_id": "67717506-5682-48d1-bf6f-107c3447b9a0",
    "publication_content_type": "application/xml",
    "publication_length": 2799,
    "cached": false,
    "binary_path": "bronmateriaal-onbewerkt\\cache\\document_publications\\67717506-5682-48d1-bf6f-107c3447b9a0.xml"
  },
  "issues": []
}