{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n844\nMOTIE VAN HET LID OOSTENBRINK\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de heropening van de Driessenschool in Grootschermer als zelfstandige school met een eigen stichting tot brede steun en gemeenschapsherstel heeft geleid in de omgeving;\noverwegende dat fusies van kleine scholen in grotere koepels vaak leiden tot verlies van lokale binding, gemeenschapszin en bereikbaarheid van onderwijs;\noverwegende dat het Grootschermervoorbeeld een werkbaar alternatief biedt voor opheffing of fusie;\nverzoekt de regering om in overleg met de VNG en de PO-Raad een handreiking op te stellen voor lokale initiatieven die een zelfstandige school willen oprichten of behouden, en gemeenten en schoolbesturen actief te ondersteunen bij het faciliteren van lokale doorstarts,\nen gaat over tot de orde van de dag.\nOostenbrink",
  "content_char_count": 958,
  "source": {
    "document_id": "23a34a66-784e-43da-97ef-789d7050308d",
    "document_nummer": "2025D38572",
    "document_soort": "Motie",
    "publication_id": "c6693a78-05e5-4e46-9dcc-8e183da0c8e0",
    "publication_content_type": "application/xml",
    "publication_length": 4658,
    "cached": false,
    "binary_path": "bronmateriaal-onbewerkt\\cache\\document_publications\\c6693a78-05e5-4e46-9dcc-8e183da0c8e0.xml"
  },
  "issues": []
}