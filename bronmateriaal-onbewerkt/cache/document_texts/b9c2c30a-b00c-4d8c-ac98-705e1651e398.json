{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 446\nRuimtevaartbeleid\nNr.\n93\nMOTIE VAN HET LID THIJSSEN\nVoorgesteld\n2 september 2025\nDe Kamer,\ngehoord de beraadslaging,\nconstaterende dat Europa op het gebied van telecommunicatie afhankelijk is van de Amerikaanse Starlink-constellatie;\nconstaterende dat Europese bedrijven individueel niet de schaal hebben om met Starlink te concurreren;\noverwegende dat dit deels ondervangen kan worden door de satellieten van Europese partijen met elkaar te laten communiceren, waarmee er tot een volwaardige dekking kan worden gekomen;\nverzoekt het kabinet te pleiten voor interoperabiliteit in Europees verband bij het ontwikkelen van alternatieven voor Starlink,\nen gaat over tot de orde van de dag.\nThijssen",
  "content_char_count": 773,
  "source": {
    "document_id": "132c6e00-ae75-4104-8226-1940d9c327e9",
    "document_nummer": "2025D36580",
    "document_soort": "Motie",
    "publication_id": "b9c2c30a-b00c-4d8c-ac98-705e1651e398",
    "publication_content_type": "application/xml",
    "publication_length": 4407,
    "cached": false,
    "binary_path": "bronmateriaal-onbewerkt\\cache\\document_publications\\b9c2c30a-b00c-4d8c-ac98-705e1651e398.xml"
  },
  "issues": []
}