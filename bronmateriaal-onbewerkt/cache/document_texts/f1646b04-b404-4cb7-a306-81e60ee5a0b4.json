{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 574\nInitiatiefnota van de leden Six Dijkstra en Kathmann over «Wolken aan de horizon»\nNr.\n13\nMOTIE VAN DE LEDEN BRUYNING EN THIJSSEN\nVoorgesteld tijdens het Notaoverleg van\n2 juni 2025\nDe Kamer,\ngehoord de beraadslaging,\noverwegende dat het gebruik van niet-Europese cloudaanbieders door de Nederlandse overheid een nationaal veiligheidsrisico teweegbrengt wat betreft zowel continuïteit als vertrouwelijkheid;\nverzoekt de regering om in het herziene rijksbrede cloudbeleid expliciet op te nemen dat gevoelige overheidsdata, zoals gerubriceerde informatie, vertrouwelijke informatie en bijzondere persoonsgegevens, niet ondergebracht mogen worden op cloudinfrastructuur die valt onder verstrekkende buitenlandse inlichtingenwetgeving en/of lawful intercept-wetgeving, zoals die van de Verenigde Staten en China;\nverzoekt de regering tevens in het herziene rijksbrede cloudbeleid op te nemen dat essentiële overheidsdiensten, zoals het Diginetwerk, inning van belastingen en sociale zekerheid, en fysieke kritieke infrastructuur (stormkeringen, sluizen en kritieke transportinfrastructuur) niet afhankelijk mogen zijn van cloudinfrastructuur die onder controle staat van een niet-Europese mogendheid,\nen gaat over tot de orde van de dag.\nBruyning\nThijssen",
  "content_char_count": 1328,
  "source": {
    "document_id": "e9cc3ef1-cd85-40ac-bd43-c31b04730f11",
    "document_nummer": "2025D25480",
    "document_soort": "Motie",
    "publication_id": "f1646b04-b404-4cb7-a306-81e60ee5a0b4",
    "publication_content_type": "application/xml",
    "publication_length": 5166,
    "cached": false,
    "binary_path": "bronmateriaal-onbewerkt\\cache\\document_publications\\f1646b04-b404-4cb7-a306-81e60ee5a0b4.xml"
  },
  "issues": []
}