{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n391\nMOTIE VAN HET LID PALMEN\nVoorgesteld\n25 april 2024\nDe Kamer,\ngehoord de beraadslaging,\nconstaterende dat in 2023 het aantal meldingen van discriminatie en antisemitisme explosief is toegenomen bij zowel de politie als regionale antidiscriminatiebureaus;\nconstaterende dat het van cruciaal belang is dat er een volledig overzicht is van discriminatiecijfers en de opvolging daarvan;\nconstaterende dat, in het kader van meldingsbereidheid, slechts een op de vijf mensen die discriminatie ervaart ergens melding van doet;\noverwegende dat mensen vaker geen melding maken, omdat ze geen vertrouwen hebben in de overheid dat er iets met hun klacht gebeurt;\noverwegende dat de overheidsaanpak in het tegengaan van antisemitisme een graadmeter is voor de samenleving;\nverzoekt de regering de Kamer tweemaandelijks te informeren met een volledig overzicht van alle antisemitische incidenten, tot welke concrete acties deze incidenten hebben geleid en tevens de Kamer te informeren over de hoeveelheid mensen die zijn beboet, aangehouden of worden vervolgd,\nen gaat over tot de orde van de dag.\nPalmen",
  "content_char_count": 1202,
  "source": {
    "document_id": "ceb21d7d-5e72-4454-9789-ee3f6fcf9fbe",
    "document_nummer": "2024D17390",
    "document_soort": "Motie",
    "publication_id": "c8f31275-9034-45e7-a927-b7fda282dcb7",
    "publication_content_type": "application/xml",
    "publication_length": 2596,
    "cached": false,
    "binary_path": "bronmateriaal-onbewerkt\\cache\\document_publications\\c8f31275-9034-45e7-a927-b7fda282dcb7.xml"
  },
  "issues": []
}