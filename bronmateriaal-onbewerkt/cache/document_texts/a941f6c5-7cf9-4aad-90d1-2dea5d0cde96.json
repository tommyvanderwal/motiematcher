{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2968\nMOTIE DE LEDEN PATERNOTTE EN BOSWIJK\nVoorgesteld\n14 november 2024\nDe Kamer,\ngehoord de beraadslaging,\nconstaterende dat de EU duizenden Oekraïense militairen traint die ook vechten voor onze veiligheid;\noverwegende dat Clingendael op de voordelen wijst ten aanzien van het kunnen aansluiten op lokale omstandigheden en materieel door deze trainingen deels op Oekraïens grondgebied plaats te laten vinden;\noverwegende dat het een duidelijk signaal geeft van Europese steun aan Oekraïne en dat het kabinet heeft aangegeven geen opties uit te sluiten;\noverwegende dat Frankrijk reeds heeft besloten om Franse militaire instructeurs in te zetten, ook op Oekraïens grondgebied;\noverwegende dat het mandaat voor EUMAM hernieuwd is, maar slechts ruimte biedt voor trainingen op het grondgebied van de Unie;\nverzoekt het kabinet om er tijdens de RBZ met gelijkgestemde lidstaten zoals Frankrijk voor te pleiten dat het trainen van Oekraïense militairen op Oekraïens grondgebied ook alsnog mogelijk wordt in de nieuwe mandaatperiode van EUMAM,\nen gaat over tot de orde van de dag.\nPaternotte\nBoswijk",
  "content_char_count": 1229,
  "source": {
    "document_id": "2f730aaa-ac2e-4b2f-a0a3-851e99e23032",
    "document_nummer": "2024D44073",
    "document_soort": "Motie",
    "publication_id": "a941f6c5-7cf9-4aad-90d1-2dea5d0cde96",
    "publication_content_type": "application/xml",
    "publication_length": 2714,
    "cached": false,
    "binary_path": "bronmateriaal-onbewerkt\\cache\\document_publications\\a941f6c5-7cf9-4aad-90d1-2dea5d0cde96.xml"
  },
  "issues": []
}