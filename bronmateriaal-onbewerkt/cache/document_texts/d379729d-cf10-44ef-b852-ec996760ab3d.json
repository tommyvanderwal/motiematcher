{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n382\nMOTIE VAN DE LEDEN BUIJSSE EN GABRIËLS\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat bedrijven die actief zijn in de circulaire textielbranche in Nederland in zwaar weer verkeren door sterke concurrentie van (ultrafast) textiel uit onder andere China;\nconstaterende dat de textielbranche gezamenlijk wil werken aan een visie en een praktisch aanbod om afzetmarkten en concurrentiekracht te versterken en Europese wetgeving te benutten en hierbij het kabinet vraagt om praktische ondersteuning;\nroept de regering op om onder leiding van de Speciaal Regeringsvertegenwoordiger Circulaire Economie met de bedrijven en organisaties uit de textielbranche een circulaire textieltafel in te stellen met de opdracht in gesprek te gaan en waar mogelijk afspraken te maken binnen de bestaande budgettaire kaders, en de Kamer hierover begin 2026 te informeren,\nen gaat over tot de orde van de dag.\nBuijsse\nGabriëls",
  "content_char_count": 1056,
  "source": {
    "document_id": "d9231a1e-0670-4569-af7a-119a3c4328b0",
    "document_nummer": "2025D42990",
    "document_soort": "Motie",
    "publication_id": "d379729d-cf10-44ef-b852-ec996760ab3d",
    "publication_content_type": "application/xml",
    "publication_length": 4791,
    "cached": false,
    "binary_path": "bronmateriaal-onbewerkt\\cache\\document_publications\\d379729d-cf10-44ef-b852-ec996760ab3d.xml"
  },
  "issues": []
}