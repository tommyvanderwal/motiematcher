{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n768\nMOTIE VAN HET LID PIJPELINK\nVoorgesteld\n26 november 2024\nDe Kamer,\ngehoord de beraadslaging,\noverwegende dat de herziening van het curriculum voor de leraren ingrijpende wijzigingen in de lesstof met zich meebrengt;\nvan oordeel dat het niet vanzelf spreekt dat leraren zich de nieuwe lesstof specifiek gericht op basisvaardigheden en de curriculumherziening allemaal eigen kunnen maken binnen de extra uren die leraren jaarlijks kunnen claimen voor professionalisering;\noverwegende dat in deze tijd de cao moet worden vastgelegd en dat in het voortgezet onderwijs de cao-onderhandelingen zijn afgebroken op werkdruk en gebrek aan tijd voor docenten;\nvan oordeel dat de regering het succes van het herstelplan voor de kwaliteit van het onderwijs moet en kan faciliteren bij de sociale partners;\nverzoekt de regering om bij het plan voor bij- en nascholing van leraren in het primair en voortgezet onderwijs voldoende tijd en ondersteuning voor de leraren te hanteren als randvoorwaarde voor invoering van de curriculumherziening,\nen gaat over tot de orde van de dag.\nPijpelink",
  "content_char_count": 1179,
  "source": {
    "document_id": "985b9870-c3dd-4fbb-9398-0f79d23aebf3",
    "document_nummer": "2024D46208",
    "document_soort": "Motie",
    "publication_id": "491e79e2-6c85-45ed-ad60-bb9abac6d1c4",
    "publication_content_type": "application/xml",
    "publication_length": 2552,
    "cached": false,
    "binary_path": "bronmateriaal-onbewerkt\\cache\\document_publications\\491e79e2-6c85-45ed-ad60-bb9abac6d1c4.xml"
  },
  "issues": []
}