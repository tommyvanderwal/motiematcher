{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 843\nSeksuele intimidatie en geweld\nNr.\n104\nMOTIE VAN HET LID UITERMARK C.S.\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat de Minister in het commissiedebat op 6 maart de conclusie van de commissie-Hendriks heeft overgenomen dat georganiseerd en gewelddadig seksueel misbruik van kinderen in Nederland bestaat;\noverwegende dat de opsporing en vervolging van de daders van dergelijke gruweldaden meer dient te worden versterkt en benaderd vanuit het perspectief van het georganiseerd verband waarin deze misdrijven plaatsvinden;\noverwegende dat er meer expertise noodzakelijk is om het zicht op en de opsporing van deze bijzonder ernstige categorie van zedendelicten te verbeteren;\noverwegende dat het instellen van een expertisecentrum/meldpunt van belang is, zodat vertrouwelijk melding kan worden gedaan en slachtoffers worden bijgestaan;\nverzoekt de regering om te bevorderen dat een expertisecentrum georganiseerd en gewelddadig misbruik van kinderen wordt opgericht en dat de Stichting Misbruikt! en het Kenniscentrum Transgenerationeel Georganiseerd Geweld bij de vormgeving en de co√∂rdinatie daarvan worden betrokken,\nen gaat over tot de orde van de dag.\nUitermark\nMutluer\nVan Nispen\nMichon-Derkzen",
  "content_char_count": 1312,
  "source": {
    "document_id": "dc108a75-7d40-4964-8de1-3bef51384147",
    "document_nummer": "2024D09585",
    "document_soort": "Motie",
    "publication_id": "b1e28768-43bf-489f-8767-abeb13983853",
    "publication_content_type": "application/xml",
    "publication_length": 2805,
    "cached": false,
    "binary_path": "bronmateriaal-onbewerkt\\cache\\document_publications\\b1e28768-43bf-489f-8767-abeb13983853.xml"
  },
  "issues": []
}