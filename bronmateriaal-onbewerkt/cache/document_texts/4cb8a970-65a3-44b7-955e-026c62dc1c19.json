{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n586\nMOTIE VAN DE LEDEN FLACH EN GRINWIS\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat de kosten voor een netaansluiting onder meer voor de industrie sterk oplopen en het verschil met bedrijven in omliggende landen steeds groter wordt;\noverwegende dat de oplopende netkosten de gewenste elektrificatie van de industrie belemmeren en de concurrentiepositie verzwakken;\noverwegende dat de indirecte kostencompensatie slechts met een termijn van drie jaar is verlengd, terwijl in omliggende landen tot 2030 compensatie wordt verstrekt;\noverwegende dat de volumecorrectieregeling is afgeschaft, terwijl deze in omliggende landen wordt gehandhaafd;\nverzoekt de regering zich in te zetten voor verdere verlaging van de netkosten voor de industrie en het verkleinen van de verschillen met omliggende landen, en de Kamer hierover te informeren voor het volgende begrotingsdebat Klimaat en Groene Groei,\nen gaat over tot de orde van de dag.\nFlach\nGrinwis",
  "content_char_count": 1103,
  "source": {
    "document_id": "7e719ee6-5d48-4bf5-86b4-5c90404a874c",
    "document_nummer": "2025D27093",
    "document_soort": "Motie",
    "publication_id": "4cb8a970-65a3-44b7-955e-026c62dc1c19",
    "publication_content_type": "application/xml",
    "publication_length": 4795,
    "cached": false,
    "binary_path": "bronmateriaal-onbewerkt\\cache\\document_publications\\4cb8a970-65a3-44b7-955e-026c62dc1c19.xml"
  },
  "issues": []
}