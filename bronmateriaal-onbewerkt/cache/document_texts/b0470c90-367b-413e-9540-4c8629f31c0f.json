{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1159\nMOTIE VAN DE LEDEN DIEDERIK VAN DIJK C.S.\nVoorgesteld\n30 september 2025\nDe Kamer,\ngehoord de beraadslaging,\nconstaterende dat Spanje, Frankrijk, Griekenland en Denemarken binnen de EU pleiten voor het invoeren van een Europese digitale leeftijdsgrens, gepaard met verplichte leeftijdsverificatie voor onlinediensten, om jongeren beter te beschermen tegen schadelijke online-invloeden;\noverwegende dat het van belang is om bij de invoering van een Europese digitale leeftijdsgrens voor onlinediensten een adequaat leeftijdsverificatiesysteem toe te passen, daarbij de privacy van gebruikers te waarborgen en te streven naar een zo gebruiksvriendelijke en technisch-efficiÃ«nte aanpak;\nverzoekt de regering, naast nationale initiatieven, zich in EU-verband aan te sluiten bij het initiatief van Spanje, Frankrijk, Griekenland en Denemarken om leeftijdsgrenzen en verplichte leeftijdsverificatie op alle onlinediensten, waaronder sociale media, in te voeren, daarbij specifiek aandacht te vragen voor waarborgen ten aanzien van de privacy van gebruikers, de rechten van ouders en te pleiten voor het verplicht stellen van deze verificatie op appstoreniveau op EU-niveau,\nen gaat over tot de orde van de dag.\nDiederik van Dijk\nSix Dijkstra\nCeder",
  "content_char_count": 1379,
  "source": {
    "document_id": "439996ee-ccf2-4cc3-a9e7-2c4bc11dcb86",
    "document_nummer": "2025D42614",
    "document_soort": "Motie",
    "publication_id": "b0470c90-367b-413e-9540-4c8629f31c0f",
    "publication_content_type": "application/xml",
    "publication_length": 5661,
    "cached": false,
    "binary_path": "bronmateriaal-onbewerkt\\cache\\document_publications\\b0470c90-367b-413e-9540-4c8629f31c0f.xml"
  },
  "issues": []
}