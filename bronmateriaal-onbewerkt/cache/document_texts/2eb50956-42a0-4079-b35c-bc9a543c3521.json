{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 197\nWijziging van de Wet verbod op kolen bij elektriciteitsproductie en de Wet van 7 juli 2021 tot wijziging van de Wet verbod op kolen bij elektriciteitsproductie in verband met beperking van de CO\n2\n-emissie (vroegtijdige intrekking productiebeperking, wijziging delegatiegrondslag kolenfonds en drie verbeteringen uitvoering productiebeperking)\nNr.\n17\nMOTIE VAN HET LID BECKERMAN\nVoorgesteld\n15 februari 2024\nDe Kamer,\ngehoord de beraadslaging,\nconstaterende dat de meeste banen zullen verdwijnen of veranderen in bedrijven die sterk leunen op fossiele energiebronnen;\nvan mening dat werknemers die hun baan verliezen door klimaatbeleid ondersteuning verdienen;\nverzoekt de regering onderzoek te doen naar het oprichten van een fonds dat voortbouwt op het al bestaande Kolenfonds dat:\n•\nbudget biedt voor om-, bij- en herscholing voor elke individuele werknemer die zijn of haar baan verliest als gevolg van de energietransitie;\n•\nvoldoende tijd en budget voorziet voor professionele begeleiding naar ander werk;\n•\ningezet kan worden om de overstap te maken van de ene sector naar de andere;\n•\nruimte biedt voor een langdurige extra financiële aanvulling bij het aanvaarden van een lager betaalde baan;\n•\nruimte biedt voor omgang met pensioenopbouw of maatwerkregelingen voor oudere werknemers;\n•\nrekening houdt met de sectorale en regionale voorkeur van de werknemer;\n•\nbestuurd en uitgevoerd wordt door sociale partners;\n•\naangevuld wordt door twee partijen: het Rijk en bedrijven,\nen gaat over tot de orde van de dag.\nBeckerman",
  "content_char_count": 1607,
  "source": {
    "document_id": "c5b589ac-69a3-4914-aed6-c8e1969aea34",
    "document_nummer": "2024D05793",
    "document_soort": "Motie",
    "publication_id": "2eb50956-42a0-4079-b35c-bc9a543c3521",
    "publication_content_type": "application/xml",
    "publication_length": 3992,
    "cached": false,
    "binary_path": "bronmateriaal-onbewerkt\\cache\\document_publications\\2eb50956-42a0-4079-b35c-bc9a543c3521.xml"
  },
  "issues": []
}