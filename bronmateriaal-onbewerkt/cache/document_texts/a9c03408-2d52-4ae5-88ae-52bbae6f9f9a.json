{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2974\nMOTIE VAN DE LEDEN HIRSCH EN BOSWIJK\nVoorgesteld\n14 november 2024\nDe Kamer,\ngehoord de beraadslaging,\nconstaterende dat bedrijven voor het voldoen aan hun ketenzorgplicht afhankelijk zijn van maatschappelijke organisaties in productielanden met kennis van de lokale context;\nconstaterende dat het kabinet de beleidsambitie heeft om financiële steun te verlenen aan «maatschappelijke organisaties die goede relaties onderhouden met overheden in productielanden»;\noverwegende dat maatschappelijke organisaties te allen tijde onafhankelijk en kritisch moeten kunnen opereren ten opzichte van overheden, zeker in productielanden waar de overheid ondemocratisch is;\noverwegende dat juist in dergelijke landen de overheden geen positieve houding ten aanzien van ketenzorgplichtrichtlijnen hebben en ondernemers dus de steun van maatschappelijke organisaties extra hard nodig hebben om aan hun verplichtingen te voldoen;\nverzoekt de regering om het hebben van goede relaties met de overheid niet als criterium te hanteren voor financiële steun aan maatschappelijke organisaties,\nen gaat over tot de orde van de dag.\nHirsch\nBoswijk",
  "content_char_count": 1262,
  "source": {
    "document_id": "d9794280-1775-48b9-96ad-e4cb892a5231",
    "document_nummer": "2024D44274",
    "document_soort": "Motie",
    "publication_id": "a9c03408-2d52-4ae5-88ae-52bbae6f9f9a",
    "publication_content_type": "application/xml",
    "publication_length": 2724,
    "cached": false,
    "binary_path": "bronmateriaal-onbewerkt\\cache\\document_publications\\a9c03408-2d52-4ae5-88ae-52bbae6f9f9a.xml"
  },
  "issues": []
}