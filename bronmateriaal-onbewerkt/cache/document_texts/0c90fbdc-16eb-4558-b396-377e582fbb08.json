{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n41\nMOTIE VAN DE LEDEN CEDER EN BOOMSMA\nVoorgesteld\n7 november 2024\nDe Kamer,\ngehoord de beraadslaging,\nconstaterende dat volgens cijfers van het COA het aantal kinderen dat in asielnoodopvang of crisisnoodopvang heeft gezeten sinds begin juli 2023 met 65% gestegen is tot 5.566 in juli dit jaar;\nconstaterende dat het bovendien voorkomt dat kinderen veel langer dan volgens de norm is toegestaan in noodopvang opgevangen worden;\noverwegende dat de situatie in de noodopvang nadelig is voor de ontwikkeling van kinderen en dat deze in sommige gevallen zelfs tot gevallen van ondervoeding heeft geleid;\nverzoekt de regering erop toe te zien dat bestuursafspraken tussen COA en lokale overheden over de termijnen van het verblijf in de noodopvang vooral ten aanzien van kinderen nageleefd worden en gezinnen met kinderen met voorrang te plaatsen in reguliere opvang wanneer die beschikbaar komt,\nen gaat over tot de orde van de dag.\nCeder\nBoomsma",
  "content_char_count": 1129,
  "source": {
    "document_id": "ca58d7ec-a1ba-46d2-a2a8-ca80f3021a12",
    "document_nummer": "2024D42702",
    "document_soort": "Motie",
    "publication_id": "0c90fbdc-16eb-4558-b396-377e582fbb08",
    "publication_content_type": "application/xml",
    "publication_length": 2606,
    "cached": false,
    "binary_path": "bronmateriaal-onbewerkt\\cache\\document_publications\\0c90fbdc-16eb-4558-b396-377e582fbb08.xml"
  },
  "issues": []
}