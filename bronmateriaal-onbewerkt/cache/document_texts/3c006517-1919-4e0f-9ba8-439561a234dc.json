{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1153\nMOTIE VAN HET LID DE HOOP\nVoorgesteld\n14 januari 2025\nDe Kamer,\ngehoord de beraadslaging,\noverwegende dat de achterstanden bij het CBR mede worden veroorzaakt doordat veel kandidaten onvoldoende voorbereid aan het examen deelnemen, zakken en later nogmaals moeten afrijden, waardoor de werklast voor het CBR hoger is dan nodig;\noverwegende dat de kwaliteitsverschillen tussen rijscholen erg groot zijn en circa 1.200 rijscholen een slagingspercentage van minder dan 30% hebben;\noverwegende dat deze rijscholen het CBR onevenredig belasten en hun eigen klanten, andere kandidaten en andere rijscholen duperen;\nverzoekt de regering om met sancties, verplichte bijscholing, hogere tarieven voor herexamens, intrekkingen van licenties of andere mogelijke maatregelen te komen die slecht scorende rijscholen dwingen tot kwaliteitsverbetering,\nen gaat over tot de orde van de dag.\nDe Hoop",
  "content_char_count": 1000,
  "source": {
    "document_id": "7da8b0c4-2b07-4366-a4d9-4c295f00687e",
    "document_nummer": "2025D00926",
    "document_soort": "Motie",
    "publication_id": "3c006517-1919-4e0f-9ba8-439561a234dc",
    "publication_content_type": "application/xml",
    "publication_length": 2353,
    "cached": false,
    "binary_path": "bronmateriaal-onbewerkt\\cache\\document_publications\\3c006517-1919-4e0f-9ba8-439561a234dc.xml"
  },
  "issues": []
}