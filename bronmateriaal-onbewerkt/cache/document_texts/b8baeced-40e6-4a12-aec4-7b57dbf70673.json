{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 683\nDierziektebeleid\nNr.\n298\nMOTIE VAN DE LEDEN HOLMAN EN VEDDER\nVoorgesteld\n27 juni 2024\nDe Kamer,\ngehoord de beraadslaging,\noverwegende dat infectieuze boviene rhinotrache√Øtis (IBR) een algemeen voorkomende virusziekte is met een negatieve impact op de diergezondheid en het dierenwelzijn en met aanzienlijke economische schade;\noverwegende dat bij de start van een actief IBR-programma het nog minimaal vijf jaar duurt voor IBR volledig verdwijnt;\noverwegende dat de sector al twintig jaar met een privaat bestrijdingsprogramma werkt aan het bestrijden van IBR en daarin redelijk succesvol is geweest;\noverwegende dat het zonder wettelijke bestrijding, moeilijk, zo niet onmogelijk, is om volledig IBR-vrij te worden;\noverwegende dat voor het verkrijgen van de EU-vrijstatus en het maximaliseren en consolideren van de behaalde gezondheidswinst het nodig is dat alle rundvee- en vleesveebedrijven participeren in de bestrijding;\nverzoekt de regering zich samen met de sector in te zetten om zo spoedig mogelijk een EU-vrijstatus voor IBR te behalen,\nen gaat over tot de orde van de dag.\nHolman\nVedder",
  "content_char_count": 1177,
  "source": {
    "document_id": "1c5dc897-7d69-4e5a-8bc8-7835511e4248",
    "document_nummer": "2024D27326",
    "document_soort": "Motie",
    "publication_id": "b8baeced-40e6-4a12-aec4-7b57dbf70673",
    "publication_content_type": "application/xml",
    "publication_length": 2644,
    "cached": false,
    "binary_path": "bronmateriaal-onbewerkt\\cache\\document_publications\\b8baeced-40e6-4a12-aec4-7b57dbf70673.xml"
  },
  "issues": []
}