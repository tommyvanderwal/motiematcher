{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 095\nFrequentiebeleid\nNr.\n590\nMOTIE VAN DE LEDEN POSTMA EN IDSINGA\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de overgang van FM naar DAB leidt tot gedeeld gebruik van frequenties door publieke en commerciële regionale zenders;\nconstaterende dat steeds meer luisteraars overstappen van FM naar DAB;\noverwegende dat commerciële zenders niet investeren in minder rendabele gebieden zoals de Wadden, waardoor digitale dekking van publieke regionale omroepen daar in het gedrang komt;\noverwegende dat regionale publieke omroepen een belangrijke basisvoorziening vormen voor nieuws, cultuur en noodcommunicatie in de regio;\nvan mening dat publieke regionale omroepen in staat moeten zijn een volwaardige dekking in hun provincie te realiseren;\nverzoekt de regering de regie te nemen om voor regionale publieke omroepen volledige dekking voor DAB in hun gehele uitzendgebied te garanderen, zodat zij in alle delen van de provincie goed te ontvangen zijn,\nen gaat over tot de orde van de dag.\nPostma\nIdsinga",
  "content_char_count": 1110,
  "source": {
    "document_id": "b642f664-8b65-4909-bc14-ffa544bceec2",
    "document_nummer": "2025D15984",
    "document_soort": "Motie",
    "publication_id": "f3d63d05-0081-487e-9c43-e8a2f13edda1",
    "publication_content_type": "application/xml",
    "publication_length": 2578,
    "cached": false,
    "binary_path": "bronmateriaal-onbewerkt\\cache\\document_publications\\f3d63d05-0081-487e-9c43-e8a2f13edda1.xml"
  },
  "issues": []
}