{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n25\nMOTIE VAN HET LID ROODERKERK C.S.\nVoorgesteld\n7 november 2024\nDe Kamer,\ngehoord de beraadslaging,\noverwegende dat toekomstige generaties het hardst worden geraakt door klimaatverandering;\nconstaterende dat bij het Nationaal Groeifonds input van jongeren werd gevraagd via de «Raad voor de Toekomst»;\nverzoekt de regering na de uitwerking van de Klimaat- en Energieverkenning en de Klimaatfondsbegroting jaarlijks (klimaat)jongerenorganisaties te vragen om een reactie op de uitgewerkte plannen en de Kamer hierover te informeren;\nverzoekt de regering de Kamer bij de Voorjaarsnota te informeren over de creatieve manieren om jongeren in Nederland beter en structureler te betrekken bij het klimaatbeleid door bijvoorbeeld de toepassing van de generatietoets,\nen gaat over tot de orde van de dag.\nRooderkerk\nPostma\nKröger\nKoekkoek\nGrinwis\nTeunissen",
  "content_char_count": 1048,
  "source": {
    "document_id": "e4190dc0-e417-4a9d-8499-1f04c080d943",
    "document_nummer": "2024D42804",
    "document_soort": "Motie",
    "publication_id": "4fc497f9-a37e-4151-b141-138b16838ed1",
    "publication_content_type": "application/xml",
    "publication_length": 2623,
    "cached": false,
    "binary_path": "bronmateriaal-onbewerkt\\cache\\document_publications\\4fc497f9-a37e-4151-b141-138b16838ed1.xml"
  },
  "issues": []
}