{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3031\nMOTIE VAN DE LEDEN CEDER EN HIRSCH\nVoorgesteld\n23 januari 2025\nDe Kamer,\ngehoord de beraadslaging,\nconstaterende dat er wereldwijd een toenemend aantal van 160 miljoen kinderarbeiders zijn;\nconstaterende dat de Corporate Sustainability Due Diligence Directive (CSDDD) voor juli 2026 omgezet moet zijn in Nederlandse wetgeving;\noverwegende dat uit een impactassessment op de Europese CSDDD blijkt dat bedrijven gebaat zijn bij deze richtlijn doordat op middellange termijn de voordelen de kosten zullen overtreffen;\nverzoekt de regering de Kamer te verzekeren van effectieve voortzetting van implementatie van de CSDDD in de Wet internationaal verantwoord ondernemen en de Kamer te voorzien van een gespecificeerd tijdpad, ten gunste van rechtszekerheid voor de Nederlandse bedrijven,\nen gaat over tot de orde van de dag.\nCeder\nHirsch",
  "content_char_count": 972,
  "source": {
    "document_id": "318ca732-1fbf-4b8c-8073-d0e21c56e65d",
    "document_nummer": "2025D02387",
    "document_soort": "Motie",
    "publication_id": "a08c9ffe-b683-476c-a316-5d45127e695e",
    "publication_content_type": "application/xml",
    "publication_length": 2409,
    "cached": false,
    "binary_path": "bronmateriaal-onbewerkt\\cache\\document_publications\\a08c9ffe-b683-476c-a316-5d45127e695e.xml"
  },
  "issues": []
}