{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n423\nMOTIE VAN HET LID VAN CAMPEN\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat de zogenoemde manosphere groeit, zich niet langer beperkt tot obscure onlinehoeken en steeds meer jongeren het risico lopen op beïnvloeding met antifeministische, misogyne en anti-lhbtiq+-opvattingen;\nconstaterende dat homoacceptatie onder jongeren met een migratieachtergrond of etnische minderheidsstatus gemiddeld lager ligt;\noverwegende dat deze ontwikkelingen de sociale cohesie onder druk zetten en kunnen bijdragen aan geweld, radicalisering en schadelijke ideeën over gender en seksuele diversiteit;\nverzoekt de regering om aanvullend op bestaande programma's gerichte maatregelen te ontwikkelen tegen de invloed van de manosphere en intolerantie onder jongeren met een migratieachtergrond of etnische minderheidsstatus,\nen gaat over tot de orde van de dag.\nVan Campen",
  "content_char_count": 987,
  "source": {
    "document_id": "2963d899-aa29-44ab-95f3-5c8bd032329a",
    "document_nummer": "2025D31372",
    "document_soort": "Motie",
    "publication_id": "63b4d769-18ec-4a5e-be0f-ea91339cd716",
    "publication_content_type": "application/xml",
    "publication_length": 4591,
    "cached": false,
    "binary_path": "bronmateriaal-onbewerkt\\cache\\document_publications\\63b4d769-18ec-4a5e-be0f-ea91339cd716.xml"
  },
  "issues": []
}