{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1451\nMOTIE VAN DE LEDEN THIJSSEN EN KRÖGER\nVoorgesteld\n19 december 2024\nDe Kamer,\ngehoord de beraadslaging,\nconstaterende dat de indirecte kostencompensatie (IKC) een fossiele subsidie is die door het vorige kabinet «ondoeltreffend en ondoelmatig» werd geacht en hierom is afgeschaft;\nconstaterende dat de regeling desondanks afgelopen jaar opnieuw is ingevoerd en dat het kabinet hierover bij de Voorjaarsnota van 2025 opnieuw een beslissing moet nemen;\noverwegende dat het herinvoeren van een fossiele subsidie geen duurzame oplossing is voor de hoge elektriciteitsprijzen waar sommige bedrijven mee te maken krijgen;\nverzoekt de regering voorafgaand aan de voorjaarsbesluitvorming met een voorstel te komen voor een op de energietransitie gericht alternatief voor de IKC, en dit voorstel tijdig met de Kamer te delen,\nen gaat over tot de orde van de dag.\nThijssen\nKröger",
  "content_char_count": 984,
  "source": {
    "document_id": "fa72db6a-3603-49f0-bc02-4cf122360aab",
    "document_nummer": "2024D51510",
    "document_soort": "Motie",
    "publication_id": "1eb2dd07-b9a7-4b90-a398-ffcc8e181b5f",
    "publication_content_type": "application/xml",
    "publication_length": 2413,
    "cached": false,
    "binary_path": "bronmateriaal-onbewerkt\\cache\\document_publications\\1eb2dd07-b9a7-4b90-a398-ffcc8e181b5f.xml"
  },
  "issues": []
}