{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1277\nMOTIE VAN HET LID PETER DE GROOT C.S.\nVoorgesteld\n12 februari 2025\nDe Kamer,\ngehoord de beraadslaging,\noverwegende dat er een schreeuwend tekort is aan betaalbare koopwoningen;\noverwegende dat in de bouwopgave behoefte is aan minimaal 27% betaalbare koopwoningen;\nconstaterende dat in afspraak 19.1 uit de Woontop de contouren van de realisatiestimulans worden weergegeven;\nconstaterende dat van de beschikbare 5 miljard euro uit het hoofdlijnenakkoord voor wonen 2,5 miljard euro ingezet wordt voor de realisatiestimulans, waarmee gemeenten een vast bedrag per gerealiseerde woning krijgen;\nconstaterende dat nu slechts 400 miljoen euro van de realisatiestimulans uitgegeven lijkt te worden aan de realisatiestimulans voor betaalbare koopwoningen;\nverzoekt de regering de toekenning van de realisatiestimulans aan betaalbare koopwoningen voor onder andere starters niet te beperken tot 400 miljoen euro,\nen gaat over tot de orde van de dag.\nPeter de Groot\nFlach\nVijlbrief\nGrinwis\nWijen-Nass",
  "content_char_count": 1112,
  "source": {
    "document_id": "72bf3b83-8059-4b4c-91ad-6e28586c24b2",
    "document_nummer": "2025D06047",
    "document_soort": "Motie",
    "publication_id": "4741bfa7-9552-492c-bf25-c3b068eef5bf",
    "publication_content_type": "application/xml",
    "publication_length": 2648,
    "cached": false,
    "binary_path": "bronmateriaal-onbewerkt\\cache\\document_publications\\4741bfa7-9552-492c-bf25-c3b068eef5bf.xml"
  },
  "issues": []
}