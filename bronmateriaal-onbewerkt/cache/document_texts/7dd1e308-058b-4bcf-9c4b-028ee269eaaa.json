{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1195\nMOTIE VAN DE LEDEN SOEPBOER EN KRUL\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat universiteiten en hogescholen zelf in actie zijn gekomen om de verengelsing en internationalisering in het hoger en wetenschappelijk onderwijs terug te dringen;\noverwegende dat dit initiatief moet worden gewaardeerd en aangemoedigd;\noverwegende dat we er nog lang niet zijn en dat er meer nodig is om Nederlands weer de norm te laten zijn in het hoger onderwijs en onderzoek;\noverwegende dat daarvoor, naast het uitwerken van de Wib, verdere bindende afspraken nodig zijn tussen de sector en het ministerie;\noverwegende dat zowel bij de uitvoering van de Wib als bij verdere bindende afspraken ruimte moet zijn voor maatwerk en de regio moet worden ontzien;\nverzoekt de Minister verdere stappen te ondernemen om tot aanvullende, zo bindend mogelijke en controleerbare afspraken met hogescholen en universiteiten te komen over het verder terugdringen van de verengelsing en internationalisering teneinde het Nederlands weer de norm te maken,\nen gaat over tot de orde van de dag.\nSoepboer\nKrul",
  "content_char_count": 1242,
  "source": {
    "document_id": "97f0f6ed-f58c-472f-9887-8e7cd0457772",
    "document_nummer": "2025D23333",
    "document_soort": "Motie",
    "publication_id": "7dd1e308-058b-4bcf-9c4b-028ee269eaaa",
    "publication_content_type": "application/xml",
    "publication_length": 5315,
    "cached": false,
    "binary_path": "bronmateriaal-onbewerkt\\cache\\document_publications\\7dd1e308-058b-4bcf-9c4b-028ee269eaaa.xml"
  },
  "issues": []
}