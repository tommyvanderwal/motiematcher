{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 755\nWijziging van de Omgevingswet (maatwerkaanpak PAS-projecten)\nNr.\n46\nGEWIJZIGDE MOTIE VAN HET LID HOLMAN TER VERVANGING VAN DIE GEDRUKT ONDER NR. 26\nVoorgesteld\n30 september 2025\nDe Kamer,\ngehoord de beraadslaging,\nconstaterende dat ...\n•\nHet kabinet in haar startpakket stikstof naast generiek beleid kiest voor een regionale maatwerkaanpak voor de Veluwe en de Peel\n•\nEr in Regio Foodvalley een grote opgave ligt op het gebied van stikstof, maar ook op het gebied van natuurherstel en kwaliteit van bekensystemen. En dat deze opgave in een gebied groter dan 500m rondom de Veluwe speelt.\n•\nMet het oppakken van deze opgave in deze regio effectief resultaat geboekt kan worden, zoals ook aangegeven door Erisman in het rapport «Naar een ontspannen Nederland»\n•\nRFV zelf een aanbod heeft gedaan aan Minister Wiersma om als regio/ gebied onder een regionaal stikstof plafond te gaan komen waarbij de regio met ondernemers afspraken maakt over de bijdragen die zij met hun bedrijf leveren\noverwegende dat ...\n•\nRegio Foodvalley, die van grote invloed is op de Veluwe, zelf vraagt om een gebiedsdoel/emissieplafond voor stikstof van maximaal 2 kiloton in 2035,\n•\nDat vervolgens regionaal vertaald wordt naar heldere doelen per deelsector en, waar nodig, bedrijfsnormen binnen de veehouderij, zodat voor iedere ondernemer duidelijk is wat er verwacht wordt en waardoor ondernemers op basis van eigen vakmanschap oplossingen kiezen die passen bij hun bedrijf\nverzoek de regering om ...\n•\nmet Regio Foodvalley een gebiedsdoel/emissieplafond voor stikstof vast te stellen en te onderzoeken hoe je dit doel vast kan leggen in de Omgevingswet.\n•\nTe kijken welke middelen beschikbaar kunnen worden gesteld hiervoor uit de bij de voorjaarsnota gereserveerde middelen van 300 miljoen voor de aanpak Veluwe / de Peel en de 2,6 miljard euro die is overgeheveld naar de LVVN-begroting voor de jaren 2028 t/m 2030»\nen gaat over tot de orde van de dag.\nHolman",
  "content_char_count": 2019,
  "source": {
    "document_id": "c6b18faa-be88-4b9b-b010-d9ec6de10e2b",
    "document_nummer": "2025D39925",
    "document_soort": "Motie (gewijzigd/nader)",
    "publication_id": "94aec03f-f26a-4af3-ad09-e19a9bceabda",
    "publication_content_type": "application/xml",
    "publication_length": 7080,
    "cached": false,
    "binary_path": "bronmateriaal-onbewerkt\\cache\\document_publications\\94aec03f-f26a-4af3-ad09-e19a9bceabda.xml"
  },
  "issues": []
}