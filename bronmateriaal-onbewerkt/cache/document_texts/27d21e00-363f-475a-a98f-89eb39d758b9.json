{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXII\nWijziging van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025 (wijziging samenhangende met de Voorjaarsnota)\nNr.\n17\nMOTIE VAN HET LID WELZIJN\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat budgetten op de begrotingsstaat voor Volkshuisvesting niet duidelijk aantonen wat ze concreet opleveren;\noverwegende dat indicatoren aan de instrumenten toevoegen een goed inzicht kan geven in de beoogde doelen behorend bij de budgetten;\noverwegende dat behaalde resultaten een goede sturing kunnen opleveren voor de indicatoren van de instrumenten op de volgende begroting;\nverzoekt de regering om per woningbouwinstrument, bijvoorbeeld het grootschalige gebiedsbudget of het Nationaal Fonds Betaalbare Koopwoningen, op de begrotingen een verplichte indicator toe te voegen bestaande uit het aantal te realiseren woningen per jaar, de verwachte startbouw en het aandeel in het betaalbare segment,\nen gaat over tot de orde van de dag.\nWelzijn",
  "content_char_count": 1107,
  "source": {
    "document_id": "d140d0e3-39c7-4bb9-986b-7307569fc1d4",
    "document_nummer": "2025D28989",
    "document_soort": "Motie",
    "publication_id": "27d21e00-363f-475a-a98f-89eb39d758b9",
    "publication_content_type": "application/xml",
    "publication_length": 4937,
    "cached": false,
    "binary_path": "bronmateriaal-onbewerkt\\cache\\document_publications\\27d21e00-363f-475a-a98f-89eb39d758b9.xml"
  },
  "issues": []
}