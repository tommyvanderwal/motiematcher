{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n74\nGEWIJZIGDE MOTIE VAN HET LID ERKENS C.S. TER VERVANGING VAN DIE GEDRUKT ONDER NR. 45\nVoorgesteld\n13 februari 2024\nDe Kamer,\ngehoord de beraadslaging,\noverwegende dat een oorlog die ook Nederland en onze NAVO-bondgenoten in directe zin kan raken, een risico is waar wij ons altijd op moeten voorbereiden;\noverwegende dat dit niet alleen vraagt om investeringen in Defensie maar ook om het voorbereiden en weerbaar maken van de gehele samenleving en overheid;\noverwegende dat Nederland dit in de Koude Oorlog al deed maar dat bijvoorbeeld Finland hier ook nooit mee is gestopt;\nverzoekt het kabinet om scenario's uit te werken, inclusief de benodigde beleidskeuzes en draaiboeken, om Nederland bij verschillende dreigingsniveaus veilig te houden, en hierover zo snel als mogelijk aan de Kamer te rapporteren,\nen gaat over tot de orde van de dag.\nErkens\nDassen\nTuinman",
  "content_char_count": 1044,
  "source": {
    "document_id": "0ba3ee1a-632d-469a-aa4b-54f3c1bcd06e",
    "document_nummer": "2024D04644",
    "document_soort": "Motie (gewijzigd/nader)",
    "publication_id": "5560c77c-750a-467a-a460-6b2123ce26fe",
    "publication_content_type": "application/xml",
    "publication_length": 2543,
    "cached": false,
    "binary_path": "bronmateriaal-onbewerkt\\cache\\document_publications\\5560c77c-750a-467a-a460-6b2123ce26fe.xml"
  },
  "issues": []
}