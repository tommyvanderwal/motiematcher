{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 338\nWetenschapsbudget\nNr.\n281\nMOTIE VAN HET LID DEKKER\nVoorgesteld\n3 december 2024\nDe Kamer,\ngehoord de beraadslaging,\nconstaterende dat de centrale verstrekking van onderzoeksgelden vanuit NWO uniformiteit binnen de Nederlandse onderzoekswereld in de hand werkt;\noverwegende dat de Nederlandse onderzoekswereld juist gebaat is bij pluriformiteit;\noverwegende dat een meer directe financiering van Nederlandse universiteiten deze pluriformiteit zou kunnen bevorderen, omdat het de onafhankelijke positie van universiteiten versterkt;\nverzoekt de regering een plan uit te werken voor hoe meer onderzoeksgelden zonder tussenkomst van NWO en dus op meer directe wijze aan Nederlandse universiteiten zouden kunnen worden verstrekt,\nen gaat over tot de orde van de dag.\nDekker",
  "content_char_count": 845,
  "source": {
    "document_id": "892ecd19-9333-49ab-bc28-c331c36fc605",
    "document_nummer": "2024D47571",
    "document_soort": "Motie",
    "publication_id": "48e3acb9-e908-4866-986f-e8b08e093ddb",
    "publication_content_type": "application/xml",
    "publication_length": 2197,
    "cached": false,
    "binary_path": "bronmateriaal-onbewerkt\\cache\\document_publications\\48e3acb9-e908-4866-986f-e8b08e093ddb.xml"
  },
  "issues": []
}