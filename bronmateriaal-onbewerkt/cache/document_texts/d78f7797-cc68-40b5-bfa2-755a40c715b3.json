{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2950\nMOTIE VAN HET LID CEDER\nVoorgesteld\n10 oktober 2024\nDe Kamer,\ngehoord de beraadslaging,\noverwegende dat Iran Rusland militair steunt in de oorlog tegen Oekraïne door het sturen van drones, munitie en ballistische raketten, waarmee Oekraïense burgers en infrastructuur aangevallen worden;\noverwegende dat Iran nauw samenwerkt met Hamas, Islamitische Jihad, Hezbollah, de Houthi's in Jemen en milities in Irak;\noverwegende dat Iran vanwege die samenwerking met deze groepen Israël recent al twee keer direct heeft aangevallen;\noverwegende dat de lraanse Revolutionaire Garde hierbij een centrale rol speelt;\nspreekt uit dat de lraanse Revolutionaire Garde een terroristische organisatie is en roept de regering op deze organisatie als zodanig te behandelen,\nen gaat over tot de orde van de dag.\nCeder",
  "content_char_count": 937,
  "source": {
    "document_id": "518c16e3-b015-492f-ba8a-9d6ff24823f1",
    "document_nummer": "2024D37982",
    "document_soort": "Motie",
    "publication_id": "d78f7797-cc68-40b5-bfa2-755a40c715b3",
    "publication_content_type": "application/xml",
    "publication_length": 2326,
    "cached": false,
    "binary_path": "bronmateriaal-onbewerkt\\cache\\document_publications\\d78f7797-cc68-40b5-bfa2-755a40c715b3.xml"
  },
  "issues": []
}