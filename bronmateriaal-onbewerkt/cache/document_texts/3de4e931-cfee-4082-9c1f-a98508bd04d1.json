{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n1064\nMOTIE VAN HET LID LAHLAH C.S.\nVoorgesteld\n4 september 2025\nDe Kamer,\ngehoord de beraadslaging,\noverwegende dat het volgen van onderwijs de kansen van veroordeelde jongeren op de arbeidsmarkt vergroot en de kans op recidive verkleint;\nconstaterende dat onderwijsprogramma's in jji's onder druk staan door capaciteits- en personeelstekorten;\noverwegende dat het vastlopen van de keten vraagt om oplossingen die het gevangeniswezen ontlasten en de ontwikkeling van jonge gedetineerden weer centraal stellen;\noverwegende dat een terbeschikkingstelling onderwijs (tbo), waarbij veroordeelden zonder startkwalificatie verplicht worden om onderwijs te volgen en scholen een opnameplicht krijgen, hieraan kan bijdragen;\nverzoekt de regering om te onderzoeken wat er nodig is om een terbeschikkingstelling onderwijs in te voeren als maatregel die rechters naast een celstraf kunnen opleggen,\nen gaat over tot de orde van de dag.\nLahlah\nEl Abassi\nBruyning",
  "content_char_count": 1056,
  "source": {
    "document_id": "6b8597c9-d2d8-43b4-bac7-2c5d4ae5b6a2",
    "document_nummer": "2025D37133",
    "document_soort": "Motie",
    "publication_id": "3de4e931-cfee-4082-9c1f-a98508bd04d1",
    "publication_content_type": "application/xml",
    "publication_length": 4706,
    "cached": false,
    "binary_path": "bronmateriaal-onbewerkt\\cache\\document_publications\\3de4e931-cfee-4082-9c1f-a98508bd04d1.xml"
  },
  "issues": []
}