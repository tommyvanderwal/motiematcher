{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 529\nGaswinning\nNr.\n1250\nMOTIE VAN DE LEDEN BUSHOFF EN BECKERMAN\nVoorgesteld\n12 september 2024\nDe Kamer,\ngehoord de beraadslaging,\nconstaterende dat na jaren van onzekerheid en compleet vastgelopen versterkingsoperaties nu tal van gedupeerden nog steeds vastlopen en woningen «op norm» worden verklaard zonder goede onderbouwing en zonder dat er ook maar iets aan de woning veiliger is geworden;\nverzoekt de regering in vastgelopen versterkingszaken in gesprek te gaan met gedupeerden en praktische en financiële barrières te doorbreken;\nverzoekt de regering voorts zaken niet zomaar af te doen met een «op norm»-verklaring zonder dat de woning versterkt en hersteld is, maar met deze gedupeerden in gesprek te gaan om tot een oplossing te komen waarbij de woning schadevrij, veilig en duurzaam wordt,\nen gaat over tot de orde van de dag.\nBushoff\nBeckerman",
  "content_char_count": 929,
  "source": {
    "document_id": "a677d7e2-0f40-49d1-bd35-e98e88330944",
    "document_nummer": "2024D32881",
    "document_soort": "Motie",
    "publication_id": "2986b3d1-b4ec-4419-bd2a-c55f6f549a06",
    "publication_content_type": "application/xml",
    "publication_length": 2339,
    "cached": false,
    "binary_path": "bronmateriaal-onbewerkt\\cache\\document_publications\\2986b3d1-b4ec-4419-bd2a-c55f6f549a06.xml"
  },
  "issues": []
}