{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n64\nMOTIE VAN HET LID CEDER C.S.\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat christenen in verschillende deelstaten van Nigeria vaak doelwit zijn van geweld;\noverwegende dat de Nigeriaanse overheid niet of onvoldoende in staat lijkt christenen te beschermen tegen aanvallen van Boko Haram, Islamic State in West Africa Province of andere gewapende bendes;\noverwegende dat het geweld tegen christenen bijdraagt aan de instabiliteit in Nigeria en een oorzaak is dat mensen hun land ontvluchten;\nverzoekt de regering er bij de Nigeriaanse regering op aan te dringen haar burgers beter te beschermen tegen de aanvallen van gewapende bendes en terreurgroepen en zich er in Europees verband voor in te zetten dat ook de Europese Unie hierop aandringt bij de Nigeriaanse regering en daarnaast hiervoor advies en hulp aanbiedt,\nen gaat over tot de orde van de dag.\nCeder\nStoffer\nBoswijk",
  "content_char_count": 1101,
  "source": {
    "document_id": "fc0e2391-73e7-4383-ac7e-5a5d05d3a265",
    "document_nummer": "2024D05711",
    "document_soort": "Motie",
    "publication_id": "df560f89-f6fb-4d4c-88a4-14e498f06440",
    "publication_content_type": "application/xml",
    "publication_length": 2600,
    "cached": false,
    "binary_path": "bronmateriaal-onbewerkt\\cache\\document_publications\\df560f89-f6fb-4d4c-88a4-14e498f06440.xml"
  },
  "issues": []
}