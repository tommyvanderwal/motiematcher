{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n34\nMOTIE VAN HET LID VAN BAARLE C.S.\nVoorgesteld\n20 november 2024\nDe Kamer,\ngehoord de beraadslaging,\nconstaterende dat Palestijnen op de Westelijke Jordaanoever het slachtoffer zijn van gewelddadige kolonisten en onteigening;\noverwegende dat de regering onderschrijft dat de voortdurende IsraÃ«lische bezetting van de Westelijke Jordaanoever onrechtmatig is;\nvan mening dat het vanuit internationaalrechtelijk perspectief van belang is dat schendingen door gewelddadige kolonisten en illegale onteigeningen worden gedocumenteerd en de schade wordt bijgehouden;\nverzoekt de regering te bezien op welke wijze het komende jaar middels een bijdrage aan ngo's op de Westelijke Jordaanoever een bijdrage geleverd kan worden aan de documentatie van schendingen gepleegd door gewelddadige kolonisten en documentatie van illegale onteigeningen, alsmede ondersteuning van de slachtoffers hiervan, om hiermee naleving van het internationaal recht te ondersteunen,\nen gaat over tot de orde van de dag.\nVan Baarle\nDobbe\nTeunissen",
  "content_char_count": 1210,
  "source": {
    "document_id": "1b42ed32-d855-4bc4-8e35-75003189735f",
    "document_nummer": "2024D45088",
    "document_soort": "Motie",
    "publication_id": "a1d0f075-3a64-43a9-a3c4-709b80ac2516",
    "publication_content_type": "application/xml",
    "publication_length": 2713,
    "cached": false,
    "binary_path": "bronmateriaal-onbewerkt\\cache\\document_publications\\a1d0f075-3a64-43a9-a3c4-709b80ac2516.xml"
  },
  "issues": []
}