{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 270\nRegels ter bevordering van de digitale weerbaarheid van bedrijven (Wet bevordering digitale weerbaarheid bedrijven)\nNr.\n9\nGEWIJZIGDE MOTIE VAN HET LID KATHMANN TER VERVANGING VAN DIE GEDRUKT ONDER NR. 8\nVoorgesteld\n19 maart 2024\nDe Kamer,\ngehoord de beraadslaging,\noverwegende dat iedereen de ruimte moet voelen om binnen een bedrijf melding te doen als ze een risico voor de digitale veiligheid vermoeden of signaleren,\nvan mening dat een dergelijke werkcultuur niet vanzelf gaat maar bedrijven al veel kunnen doen door een medewerker te benoemen als «digitale hulpverlener» (DHV) met geringe gevolgen voor de regeldruk,\nconstaterende dat er vanuit de NIS2-securityrichtlijn ook nieuwe verplichtingen zullen gelden voor midden- en grootbedrijven waarvan het aanwijzen van een DHV’er alvast een laagdrempelige en concrete invulling is,\nverzoekt de regering om in de jaarlijkse Cybersecuritymonitor het aantal bedrijven met een aangewezen digitale hulpverlener voor medewerkers op te nemen,\nverzoekt de regering om bedrijven gericht te informeren over deze digitale hulpverleners voor medewerkers vanuit het Digital Trust Center,\nen gaat over tot de orde van de dag.\nKathmann",
  "content_char_count": 1252,
  "source": {
    "document_id": "f1bb824d-dfe9-4a69-b6b9-a53191275917",
    "document_nummer": "2024D10543",
    "document_soort": "Motie (gewijzigd/nader)",
    "publication_id": "b73e723c-426c-4a2c-ad33-fba54bf00166",
    "publication_content_type": "application/xml",
    "publication_length": 2627,
    "cached": false,
    "binary_path": "bronmateriaal-onbewerkt\\cache\\document_publications\\b73e723c-426c-4a2c-ad33-fba54bf00166.xml"
  },
  "issues": []
}