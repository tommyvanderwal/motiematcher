{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n58\nMOTIE VAN DE LEDEN BIKKER EN VAN HIJUM\nVoorgesteld\n18 september 2025\nDe Kamer,\ngehoord de beraadslaging,\nconstaterende dat de NS per 1 juli jongstleden de populaire jongerendagkaart heeft afgeschaft, die jongeren van 12 jaar tot 18 jaar juist de gelegenheid bood om voor een beperkt bedrag in daluren te reizen;\noverwegende dat het kabinet het voornemen heeft de Onderwegpas te introduceren, een landelijk reisproduct gericht op huishoudens met een laag inkomen, met als primair doel het tegengaan van vervoersarmoede;\nconstaterende dat de betaalbaarheid van treinreizen voor huishoudens met de laagste inkomens onder druk staat;\nspreekt uit dat de jongerendagkaart in 2026 weer in ere dient te worden hersteld;\nverzoekt de regering zich in te zetten om de geoormerkte middelen uit het Klimaatfonds en de middelen uit het Social Climate Fund, bestemd voor de Onderwegpas, als eerste in te zetten voor de doorontwikkeling en implementatie van een kortingsproduct voor reizen van jongeren en minima met de NS,\nen gaat over tot de orde van de dag.\nBikker\nVan Hijum",
  "content_char_count": 1191,
  "source": {
    "document_id": "f4b2cfff-422a-4fc2-a116-ad4aff615ea6",
    "document_nummer": "2025D40141",
    "document_soort": "Motie",
    "publication_id": "89ba784a-95c6-43be-9168-4bcd431c170c",
    "publication_content_type": "application/xml",
    "publication_length": 5108,
    "cached": false,
    "binary_path": "bronmateriaal-onbewerkt\\cache\\document_publications\\89ba784a-95c6-43be-9168-4bcd431c170c.xml"
  },
  "issues": []
}