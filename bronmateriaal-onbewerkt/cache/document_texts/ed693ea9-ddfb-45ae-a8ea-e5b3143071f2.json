{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 851\nWijziging van de Wet Huis voor klokkenluiders en enige andere wetten ter implementatie van Richtlijn (EU) 2019/1937 van het Europees parlement en de Raad van 23 oktober 2019 (PbEU 2019, L 305) en enige andere wijzigingen\nNr.\n71\nMOTIE VAN DE LEDEN CHAKOR EN VAN NISPEN\nVoorgesteld\n16 januari 2025\nDe Kamer,\ngehoord de beraadslaging,\noverwegende dat een centrale autoriteit die met gezag kan optreden van groot belang is om het wettelijk stelsel van het beschermen van klokkenluiders goed te laten functioneren;\noverwegende dat het wenselijk is om het Huis voor Klokkenluiders binnen het wettelijk stelsel die centrale rol te geven en dit wettelijk te verankeren;\noverwegende dat een wettelijk verankerde centrale autoriteit goed kan monitoren en rapporteren hoe het wettelijk stelsel functioneert;\nverzoekt de regering om met een voorstel te komen om wettelijk te borgen dat het Huis voor Klokkenluiders de rol van centrale autoriteit krijgt,\nen gaat over tot de orde van de dag.\nChakor\nVan Nispen",
  "content_char_count": 1074,
  "source": {
    "document_id": "844f317f-6eda-4ef6-8089-1beb7a4d2a1d",
    "document_nummer": "2025D01237",
    "document_soort": "Motie",
    "publication_id": "ed693ea9-ddfb-45ae-a8ea-e5b3143071f2",
    "publication_content_type": "application/xml",
    "publication_length": 2499,
    "cached": false,
    "binary_path": "bronmateriaal-onbewerkt\\cache\\document_publications\\ed693ea9-ddfb-45ae-a8ea-e5b3143071f2.xml"
  },
  "issues": []
}