{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 760\nKabinetscrisis 2025\nNr.\n35\nMOTIE VAN DE LEDEN OUWEHAND EN DIJK\nVoorgesteld\n27 augustus 2025\nDe Kamer,\ngehoord de beraadslaging,\nconstaterende dat door het bombarderen van ziekenhuizen en het blokkeren van de toevoer van medicijnen er een schrijnend tekort is aan medische hulp om kinderen uit Gaza te behandelen;\nconstaterende dat deze kinderen volgens hulporganisaties niet tijdig in de regio kunnen worden geholpen;\nconstaterende dat deze kinderen daardoor de noodzakelijke zorg om bijvoorbeeld permanente blindheid te voorkomen of kanker te behandelen niet krijgen;\noverwegende dat landen als Frankrijk, het VK, Spanje, Italië, Zwitserland, België, Noorwegen, Ierland, Griekenland en Roemenië reeds hebben toegezegd kinderen op te nemen;\nverzoekt de regering gehoor te geven aan de oproep van de Wereldgezondheidsorganisatie en humanitaire organisaties om een aantal kinderen met de hoogste medische noden te laten behandelen in Nederlandse ziekenhuizen,\nen gaat over tot de orde van de dag.\nOuwehand\nDijk",
  "content_char_count": 1086,
  "source": {
    "document_id": "32bc076a-6f9a-494b-b67f-9214b06d31de",
    "document_nummer": "2025D35810",
    "document_soort": "Motie",
    "publication_id": "9d2fc32e-371c-46dd-9b21-0b53dbfa298c",
    "publication_content_type": "application/xml",
    "publication_length": 5007,
    "cached": false,
    "binary_path": "bronmateriaal-onbewerkt\\cache\\document_publications\\9d2fc32e-371c-46dd-9b21-0b53dbfa298c.xml"
  },
  "issues": []
}