{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n9\nMOTIE VAN HET LID TIMMERMANS C.S.\nVoorgesteld\n19 september 2024\nDe Kamer,\ngehoord de beraadslaging,\noverwegende dat het kabinet voornemens is om delen van de Vreemdelingenwet buiten werking te stellen op grond van het staatsnoodrecht, zonder voorafgaande goedkeuring van het parlement;\noverwegende dat het toepassen van staatsnoodrecht het risico in zich bergt dat het (juridisch) onhoudbaar blijkt;\noverwegende dat in het parlement en de samenleving zeer uiteenlopende opvattingen bestaan over migratie die het verdienen om zorgvuldig besproken te worden;\nvan mening dat een zorgvuldige wetsbehandeling in zowel de Tweede Kamer als de Eerste Kamer wenselijk is;\nverzoekt de regering om af te zien van het voornemen om artikel 111 van de Vreemdelingenwet in werking te stellen, en eventuele wijzigingen van de Vreemdelingenwet alleen via een ordentelijk wetgevingsproces voor te leggen aan het parlement;\nspreekt uit dat de Kamer bereid is deze wetgeving met spoed te behandelen,\nen gaat over tot de orde van de dag.\nTimmermans\nJetten\nBikker\nDijk\nDassen\nBontenbal",
  "content_char_count": 1192,
  "source": {
    "document_id": "8a4a0d2e-17f7-4bda-9e34-d01d10dd5dfa",
    "document_nummer": "2024D34083",
    "document_soort": "Motie",
    "publication_id": "1a4effb8-3020-47c2-84df-06ca876d2b4e",
    "publication_content_type": "application/xml",
    "publication_length": 2751,
    "cached": false,
    "binary_path": "bronmateriaal-onbewerkt\\cache\\document_publications\\1a4effb8-3020-47c2-84df-06ca876d2b4e.xml"
  },
  "issues": []
}