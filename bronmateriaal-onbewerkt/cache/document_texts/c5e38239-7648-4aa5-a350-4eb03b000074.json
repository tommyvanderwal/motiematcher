{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 672\nInitiatiefnota van de leden Omtzigt en Idsinga over «Realistisch ramen»\nNr.\n5\nMOTIE VAN DE LEDEN VAN DER LEE EN FLACH\nVoorgesteld tijdens het Notaoverleg van\n31 maart 2025\nDe Kamer,\ngehoord de beraadslaging,\noverwegende dat gemiddeld genomen over de afgelopen 21 jaar de inkomsten van het Rijk zijn onderschat en de uitgaven zijn overschat;\noverwegende dat betere kwartaalmonitoring gedurende een begrotingsjaar eerder inzicht biedt in het ontstaan van meevallende inkomsten of onderuitputting in uitgaven tijdens de loop van een begrotingsjaar;\noverwegende dat de huidige begrotingsregels onvoldoende ruimte bieden om lopende het jaar financiële middelen te her-alloceren, bijvoorbeeld omdat «meevallende uitgaven niet mogen worden ingezet voor nieuw beleid of intensiveren van staand beleid»;\nverzoekt de regering om meer ruimte in de begrotingsregels te creëren, zodat er op basis van een derde kwartaalmonitor een extra besluitvormingsmoment in een begrotingsjaar kan ontstaan, waarin besloten kan worden om eventuele inkomstenmeevallers of onderuitputting in uitgaven te bestemmen voor bijvoorbeeld productiviteitsbevorderende investeringen in mobiliteit, digitale verbindingen of het transport van energie, of aan te wenden voor intensivering van ander staand beleid,\nen gaat over tot de orde van de dag.\nVan der Lee\nFlach",
  "content_char_count": 1406,
  "source": {
    "document_id": "67f8aa3a-62e7-4906-af02-6dc2f96578b3",
    "document_nummer": "2025D14114",
    "document_soort": "Motie",
    "publication_id": "c5e38239-7648-4aa5-a350-4eb03b000074",
    "publication_content_type": "application/xml",
    "publication_length": 2835,
    "cached": false,
    "binary_path": "bronmateriaal-onbewerkt\\cache\\document_publications\\c5e38239-7648-4aa5-a350-4eb03b000074.xml"
  },
  "issues": []
}