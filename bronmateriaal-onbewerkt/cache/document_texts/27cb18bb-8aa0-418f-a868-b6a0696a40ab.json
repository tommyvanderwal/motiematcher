{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2858\nMOTIE VAN HET LID VAN BAARLE C.S.\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat de Israëlische annexatie van Palestijns land in strijd is met het internationaal recht en dat het verplaatsen van de eigen bevolking naar bezet gebied een oorlogsmisdaad is;\noverwegende dat onder het internationaal recht staten verplicht zijn om samen te werken om een schending van het internationaal recht te beëindigen en dat het internationaal recht andere staten de mogelijkheid biedt om tegenmaatregelen te nemen;\nverzoekt de regering om te onderkennen dat zij onder internationaal recht de plicht heeft om zich internationaal in te spannen om de Israëlische annexatie van Palestijns gebied ongedaan te maken en daartoe internationaal draagvlak te zoeken voor concrete maatregelen in de richting van de Israëlische regering,\nen gaat over tot de orde van de dag.\nVan Baarle\nDassen\nPiri",
  "content_char_count": 1043,
  "source": {
    "document_id": "dbb39b5e-f9de-4dc3-a3b7-7c42844403ae",
    "document_nummer": "2024D09556",
    "document_soort": "Motie",
    "publication_id": "27cb18bb-8aa0-418f-a868-b6a0696a40ab",
    "publication_content_type": "application/xml",
    "publication_length": 2486,
    "cached": false,
    "binary_path": "bronmateriaal-onbewerkt\\cache\\document_publications\\27cb18bb-8aa0-418f-a868-b6a0696a40ab.xml"
  },
  "issues": []
}