{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n804\nMOTIE VAN DE LEDEN SOEPBOER EN ROODERKERK\nVoorgesteld\n22 mei 2025\nDe Kamer,\ngehoord de beraadslaging,\noverwegende dat goede arbeidsvoorwaarden randvoorwaardelijk zijn voor goed onderwijs, zoals ook de Staatssecretaris heeft erkend tijdens het commissiedebat over sturing;\nconstaterende dat de Staatssecretaris (mede)stelselverantwoordelijk is voor de arbeidsvoorwaarden in de OCW-sectoren;\noverwegende dat deze politieke verantwoordelijkheid gepaard moet gaan met een corresponderende politieke bevoegdheid;\nconstaterende dat het de Staatssecretaris nu ontbreekt aan deze bevoegdheid daar zij niet deelneemt aan de cao-onderhandelingen en dus geen directe invloed heeft op de uitkomst;\nverzoekt de Staatssecretaris om voortaan, net als haar ambtsgenoten al doen bij de cao-onderhandelingen van de kabinetssectoren, als derde partij deel te nemen aan de cao-onderhandelingen voor het funderend onderwijs,\nen gaat over tot de orde van de dag.\nSoepboer\nRooderkerk",
  "content_char_count": 1064,
  "source": {
    "document_id": "e357566d-9184-4e4e-880d-1ea5683e6196",
    "document_nummer": "2025D23383",
    "document_soort": "Motie",
    "publication_id": "4830ca2d-1018-46bf-b08e-1f2597670ca0",
    "publication_content_type": "application/xml",
    "publication_length": 4949,
    "cached": false,
    "binary_path": "bronmateriaal-onbewerkt\\cache\\document_publications\\4830ca2d-1018-46bf-b08e-1f2597670ca0.xml"
  },
  "issues": []
}