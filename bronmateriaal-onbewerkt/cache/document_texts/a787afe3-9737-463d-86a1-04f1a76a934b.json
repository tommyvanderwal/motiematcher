{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1482\nMOTIE VAN DE LEDEN ERKENS EN GRINWIS\nVoorgesteld\n11 maart 2025\nDe Kamer,\ngehoord de beraadslaging,\nconstaterende dat vergunningen voor schone energieproductie en energie-infrastructuur een ongekende papierwinkel opleveren, met voorbeelden van 3.500 pagina's aan papierwerk en procedures die acht jaar of langer duren;\noverwegende dat de Franse overheid al generatieve kunstmatige intelligentie gebruikt, onder andere in het project Albert, om administratieve lasten te versnellen en te versimpelen, bijvoorbeeld door de analyse van milieuprojecten te automatiseren;\nverzoekt de regering om een pilot te starten voor het toepassen van generatieve Al om vergunningverlening te versnellen en te versimpelen en de Kamer hierover voor de zomer te informeren,\nen gaat over tot de orde van de dag.\nErkens\nGrinwis",
  "content_char_count": 921,
  "source": {
    "document_id": "91841535-b65c-4f0f-b812-9460ac0fea00",
    "document_nummer": "2025D10320",
    "document_soort": "Motie",
    "publication_id": "a787afe3-9737-463d-86a1-04f1a76a934b",
    "publication_content_type": "application/xml",
    "publication_length": 2325,
    "cached": false,
    "binary_path": "bronmateriaal-onbewerkt\\cache\\document_publications\\a787afe3-9737-463d-86a1-04f1a76a934b.xml"
  },
  "issues": []
}