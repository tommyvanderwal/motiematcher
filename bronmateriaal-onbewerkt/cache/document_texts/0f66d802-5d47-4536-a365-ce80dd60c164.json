{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n264\nMOTIE VAN HET LID AARTSEN C.S.\nVoorgesteld\n25 september 2024\nDe Kamer,\ngehoord de beraadslaging,\nconstaterende dat per 1 januari 2025 het handhavingsmoratorium wordt opgeheven;\noverwegende dat er veel onduidelijkheid en onrust is onder zzp'ers en opdrachtgevers, waardoor veel opdrachtgevers preventief afzien van samenwerking met zzp'ers, terwijl dat wettelijk gezien niet nodig is;\noverwegende dat er een koerswijziging in de handhavingsstrategie nodig is om de rust onder opdrachtgevers en zzp'ers weer terug te brengen;\nverzoekt de regering de handhavingsstrategie te wijzigen, om zo een zachtere landing te introduceren bij het opheffen van het handhavingsmoratorium door voorlopig, voor in ieder geval één jaar, risicogericht te gaan handhaven, met de focus op probleemgevallen zoals gedwongen zelfstandigheid, onderbetaling, evidente schijnzelfstandigen en arbeidsmigratieconstructies, door naheffingen op te leggen bij deze probleemgevallen;\nverzoekt de regering in de overige gevallen bij de keuze van inzet van handhavingsinstrumenten, waaronder een waarschuwing vooraf, zo veel als mogelijk rekening te houden met de menselijke maat en maatwerk,\nen gaat over tot de orde van de dag.\nAartsen\nVijlbrief\nFlach\nRikkers-Oosterkamp\nVan Oostenbruggen",
  "content_char_count": 1368,
  "source": {
    "document_id": "0be25871-7dee-4ea8-ad2e-811b98edeea9",
    "document_nummer": "2024D34922",
    "document_soort": "Motie",
    "publication_id": "0f66d802-5d47-4536-a365-ce80dd60c164",
    "publication_content_type": "application/xml",
    "publication_length": 2885,
    "cached": false,
    "binary_path": "bronmateriaal-onbewerkt\\cache\\document_publications\\0f66d802-5d47-4536-a365-ce80dd60c164.xml"
  },
  "issues": []
}