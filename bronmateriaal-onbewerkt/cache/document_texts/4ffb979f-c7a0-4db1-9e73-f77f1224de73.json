{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n63\nMOTIE VAN DE LEDEN CEDER EN WHITE\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat studenten afkomstig uit het Caribisch deel van het Koninkrijk vaak te maken krijgen met sociaaleconomische en culturele drempels bij het volgen van hoger onderwijs in Europees Nederland;\noverwegende dat de aanwezigheid van dependances van Nederlandse universiteiten en hogescholen op de Caribische eilanden niet alleen de toegankelijkheid van hoger onderwijs kan vergroten, maar ook bijdraagt aan de lokale kenniseconomie, werkgelegenheid en het terugdringen van de braindrain;\nverzoekt de regering:\n•\nmet de overheden van het Caribisch deel van het Koninkrijk en universiteiten en hogescholen in Nederland in gesprek te gaan over de wenselijkheid en mogelijkheden rond het opzetten van (tijdelijke) dependances op de eilanden en BES-gemeenten in het Caribisch deel van het Koninkrijk;\n•\nde Kamer uiterlijk in het derde kwartaal van 2025 te informeren over de uitkomsten van deze gesprekken en eventuele vervolgstappen indien de uitkomst positief is,\nen gaat over tot de orde van de dag.\nCeder\nWhite",
  "content_char_count": 1305,
  "source": {
    "document_id": "852b28a1-5ca7-4c06-ae42-e9d5677309b0",
    "document_nummer": "2025D21611",
    "document_soort": "Motie",
    "publication_id": "4ffb979f-c7a0-4db1-9e73-f77f1224de73",
    "publication_content_type": "application/xml",
    "publication_length": 5637,
    "cached": false,
    "binary_path": "bronmateriaal-onbewerkt\\cache\\document_publications\\4ffb979f-c7a0-4db1-9e73-f77f1224de73.xml"
  },
  "issues": []
}