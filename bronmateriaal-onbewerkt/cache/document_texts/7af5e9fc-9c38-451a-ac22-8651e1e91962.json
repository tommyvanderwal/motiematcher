{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1494\nMOTIE VAN DE LEDEN VIJLBRIEF EN PODT\nVoorgesteld\n10 april 2025\nDe Kamer,\ngehoord de beraadslaging,\nconstaterende dat jonge boeren het financieel gezien relatief vaak lastig hebben;\nconstaterende dat deze jonge boeren tegelijkertijd met grote opgaven geconfronteerd worden, bijvoorbeeld op het gebied van verduurzaming en het toekomstbestendig maken van hun boerderij;\nvan mening dat deze jonge boeren cruciaal zijn voor een sterke en toekomstbestendige landbouw in Nederland;\nconstaterende dat uit de evaluatie van de landbouwvrijstelling blijkt dat er zeer waarschijnlijk andere vormgevingen van een regeling voor boeren mogelijk zijn die hen beter helpen;\nverzoekt de regering om budgetneutrale alternatieve regelingen voor een landbouwvrijstelling uit te werken die jonge boeren op een doeltreffende en efficiÃ«nte manier ondersteunen bij het verduurzamen en toekomstbestendig maken van hun boerderij;\nverzoekt de regering om de Kamer hierover voor het Belastingplan 2026 te\ninformeren,\nen gaat over tot de orde van de dag.\nVijlbrief\nPodt",
  "content_char_count": 1143,
  "source": {
    "document_id": "65b1ad16-5187-4c45-ae77-c549586aab09",
    "document_nummer": "2025D16086",
    "document_soort": "Motie",
    "publication_id": "7af5e9fc-9c38-451a-ac22-8651e1e91962",
    "publication_content_type": "application/xml",
    "publication_length": 2683,
    "cached": false,
    "binary_path": "bronmateriaal-onbewerkt\\cache\\document_publications\\7af5e9fc-9c38-451a-ac22-8651e1e91962.xml"
  },
  "issues": []
}