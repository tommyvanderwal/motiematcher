{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 715\nStaat van de Europese Unie 2025\nNr.\n13\nMOTIE VAN DE LEDEN BONTENBAL EN VAN CAMPEN\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat de regering in haar brief over de Staat van de Unie aangeeft dat we op een kantelpunt staan in Europa en dat de keuze is om ofwel gevormd te worden door de gebeurtenissen ofwel onze eigen toekomst vorm te geven;\nconstaterende dat de regering inmiddels demissionair is;\noverwegende dat de Europese Unie geconfronteerd wordt met geopolitieke, economische en maatschappelijke uitdagingen die vragen om een ambitieus en samenhangend Nederlands antwoord;\noverwegende dat de Europese Unie geen rekening houdt met stilstand in Nederland en doorwerkt aan grote maatschappelijke uitdagingen;\nverzoekt de regering verder te werken aan cruciale Europese onderwerpen voor Nederland die niet kunnen wachten, zoals de uitwerking van Draghi en Letta, veiligheid, migratie en klimaat in combinatie met het nieuwe MFK, waarbij draagvlak in het parlement voor Europese voorstellen leidend is;\nverzoekt de regering zich daartoe in de EU als een constructieve, positieve en realistische bondgenoot op te stellen,\nen gaat over tot de orde van de dag.\nBontenbal\nVan Campen",
  "content_char_count": 1289,
  "source": {
    "document_id": "171dec25-dfae-4ec0-a0c7-fed289175ceb",
    "document_nummer": "2025D27639",
    "document_soort": "Motie",
    "publication_id": "41c82a3c-ebda-42d6-bf90-bf4e6b010f8e",
    "publication_content_type": "application/xml",
    "publication_length": 5068,
    "cached": false,
    "binary_path": "bronmateriaal-onbewerkt\\cache\\document_publications\\41c82a3c-ebda-42d6-bf90-bf4e6b010f8e.xml"
  },
  "issues": []
}