{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n135\nGEWIJZIGDE MOTIE VAN DE LEDEN VAN NISPEN EN MOHANDIS TER VERVANGING VAN DIE GEDRUKT ONDER NR. 127\nVoorgesteld\n15 februari 2024\nDe Kamer,\ngehoord de beraadslaging,\nconstaterende dat kinderen uit gezinnen met een laag inkomen twaalf keer zo vaak geen zwemdiploma hebben als kinderen uit gezinnen met een hoog inkomen,\noverwegende dat uit het SEO-onderzoek blijkt dat de zwemveiligheid door het herinvoeren van schoolzwemmen zou toenemen, terwijl de klassenverschillen op het gebied van zwemvaardigheid zouden afnemen,\noverwegende dat uit dit onderzoek ook blijkt dat de kosten voor de overheid op zijn minst grotendeels worden gecompenseerd door besparingen voor ouders en dat er dus geen sprake zou zijn van hoge extra kosten, maar vooral van een verschuiving,\nverzoekt de regering om in overleg met het onderwijs realistische scenarioâ€™s op te stellen om schoolzwemmen op termijn weer in te voeren en deze voor de begrotingsbehandeling aan de Kamer te sturen,\nen gaat over tot de orde van de dag.\nVan Nispen\nMohandis",
  "content_char_count": 1224,
  "source": {
    "document_id": "d853384e-c6f9-4a73-893a-cf3897c5769e",
    "document_nummer": "2024D05435",
    "document_soort": "Motie (gewijzigd/nader)",
    "publication_id": "e061ba29-def3-4e39-9f63-8de5d509bae9",
    "publication_content_type": "application/xml",
    "publication_length": 2705,
    "cached": false,
    "binary_path": "bronmateriaal-onbewerkt\\cache\\document_publications\\e061ba29-def3-4e39-9f63-8de5d509bae9.xml"
  },
  "issues": []
}