{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n53\nMOTIE VAN HET LID STOFFER\nVoorgesteld\n18 september 2025\nDe Kamer,\ngehoord de beraadslaging,\nconstaterende dat het kabinet de beloofde invoering van rode diesel niet wil doorzetten;\nvan mening dat meer financiële zekerheid op het boerenerf onverminderd nodig is, gelet op de grote schommelingen in omzetten en kosten, de bezuinigingen op Europese landbouwsteun en de milieuopgaven;\nverzoekt de regering richting de komende formatie knelpunten te inventariseren en onderzoek te doen naar mogelijkheden voor een betere aansluiting van de vennootschapsbelasting op de landbouwpraktijk, bijvoorbeeld in de vorm van een meerjarige achterwaartse verliesrekening en een fiscale investeringsreserve voor stalvernieuwing ten behoeve van milieu en dierenwelzijn,\nen gaat over tot de orde van de dag.\nStoffer",
  "content_char_count": 926,
  "source": {
    "document_id": "cb6ba997-9dc6-4d89-a309-3d7a21487968",
    "document_nummer": "2025D40136",
    "document_soort": "Motie",
    "publication_id": "0a659cce-f715-43eb-a020-b39460dda84f",
    "publication_content_type": "application/xml",
    "publication_length": 4558,
    "cached": false,
    "binary_path": "bronmateriaal-onbewerkt\\cache\\document_publications\\0a659cce-f715-43eb-a020-b39460dda84f.xml"
  },
  "issues": []
}