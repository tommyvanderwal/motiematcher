{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n33\nMOTIE VAN HET LID MUTLUER C.S.\nVoorgesteld tijdens het Wetgevingsoverleg van\n27 januari 2025\nDe Kamer,\ngehoord de beraadslaging,\noverwegende dat het nieuwe Wetboek van Strafvordering in een vroeg stadium een actieve opstelling van de verdediging en daarmee de raadsman vereist;\noverwegende dat het stelsel van gesubsidieerde rechtsbijstand nog niet op orde is, waardoor verdachten zonder financiële middelen benadeeld kunnen worden;\nverzoekt de regering in overleg te treden met de Raad voor Rechtsbijstand en de Nederlandse orde van advocaten om te waarborgen dat de gesubsidieerde rechtsbijstand tijdig en adequaat beschikbaar is voor alle verdachten, ongeacht hun detentiestatus;\nverzoekt de regering tevens te onderzoeken welke aanvullende maatregelen nodig zijn om de positie van verdachten zonder financiële draagkracht te versterken, in lijn met de adviezen van de Afdeling advisering van de Raad van State,\nen gaat over tot de orde van de dag.\nMutluer\nLahlah\nVan Nispen",
  "content_char_count": 1146,
  "source": {
    "document_id": "faedaa85-5436-45cb-9977-747849e25dd7",
    "document_nummer": "2025D03006",
    "document_soort": "Motie",
    "publication_id": "a90311a3-2559-4628-986c-9d8f2b132214",
    "publication_content_type": "application/xml",
    "publication_length": 2594,
    "cached": false,
    "binary_path": "bronmateriaal-onbewerkt\\cache\\document_publications\\a90311a3-2559-4628-986c-9d8f2b132214.xml"
  },
  "issues": []
}