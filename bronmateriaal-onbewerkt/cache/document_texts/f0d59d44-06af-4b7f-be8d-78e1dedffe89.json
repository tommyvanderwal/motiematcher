{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 247\nAcute zorg\nNr.\n443\nMOTIE VAN HET LID BUSHOFF\nVoorgesteld\n11 april 2024\nDe Kamer,\ngehoord de beraadslaging,\nconstaterende dat er een spreidingsnorm, de 45 minutennorm, is voor de aanrijtijd van ambulances naar SEH-posten, maar zo'n norm niet bestaat voor de bereikbaarheid van zorg met eigen vervoer en ov;\noverwegende dat oudere mensen, mensen die beperkt zijn in hun mobiliteit en mensen met een krappe beurs grote gevolgen ondervinden van de verplaatsing van zorg als zij daardoor verder moeten reizen;\nverzoekt de regering te komen tot een bereikbaarheidsnorm, zodat bij verplaatsing van zorg met eigen vervoer en ov een ziekenhuis binnen 45 minuten bereikbaar blijft of, waar de reistijd met eigen vervoer en ov naar een ziekenhuis al meer dan 45 minuten bedraagt, de reistijd niet toeneemt,\nen gaat over tot de orde van de dag.\nBushoff",
  "content_char_count": 918,
  "source": {
    "document_id": "8afd61c4-ad5f-4f28-af92-de74c32e2cbb",
    "document_nummer": "2024D14522",
    "document_soort": "Motie",
    "publication_id": "f0d59d44-06af-4b7f-be8d-78e1dedffe89",
    "publication_content_type": "application/xml",
    "publication_length": 2249,
    "cached": false,
    "binary_path": "bronmateriaal-onbewerkt\\cache\\document_publications\\f0d59d44-06af-4b7f-be8d-78e1dedffe89.xml"
  },
  "issues": []
}