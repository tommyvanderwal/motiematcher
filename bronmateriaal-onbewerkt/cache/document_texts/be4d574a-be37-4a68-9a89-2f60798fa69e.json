{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n358\nMOTIE VAN HET LID VAN DER VELDE\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\noverwegende dat de Minister van OCW op 4 april 2025 zijn plannen voor de hervorming van het publieke omroepbestel heeft gepresenteerd;\nconstaterende dat het Commissariaat voor de Media (CvdM) wettelijk belast is met het toezicht op de pluriformiteit van het media-aanbod;\nconstaterende dat het huidige toezicht en de gebruikte monitor van het CvdM vooral focussen op institutionele en oppervlakkige vormen van diversiteit;\noverwegende dat de daadwerkelijke pluriformiteit in het publieke debat afhangt van de aanwezigheid van een brede verscheidenheid aan ideeÃ«n;\nvan mening dat de kern van pluriformiteit ligt in de vertegenwoordiging van zowel progressieve als conservatieve perspectieven, en dat eenzijdigheid daarin een democratisch risico vormt;\nverzoekt de regering het Commissariaat voor de Media de opdracht te geven om bij het toezicht op pluriformiteit primair te toetsen op de verhouding tussen progressieve en conservatieve inhoudelijke representatie en ervoor te zorgen dat deze criteria leidend worden in de beoordeling van het aanbod van media gefinancierd met publieke middelen,\nen gaat over tot de orde van de dag.\nVan der Velde",
  "content_char_count": 1374,
  "source": {
    "document_id": "92e5c7bb-fd74-4080-8721-d5db01f53c21",
    "document_nummer": "2025D16832",
    "document_soort": "Motie",
    "publication_id": "be4d574a-be37-4a68-9a89-2f60798fa69e",
    "publication_content_type": "application/xml",
    "publication_length": 2770,
    "cached": false,
    "binary_path": "bronmateriaal-onbewerkt\\cache\\document_publications\\be4d574a-be37-4a68-9a89-2f60798fa69e.xml"
  },
  "issues": []
}