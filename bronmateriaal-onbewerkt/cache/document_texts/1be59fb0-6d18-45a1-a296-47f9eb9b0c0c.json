{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1238\nMOTIE VAN HET LID PODT\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat er grote tekorten zijn op de arbeidsmarkt, waaronder zeker ook in publieke sectoren als zorg, onderwijs, en Defensie;\nconstaterende dat de aanpak van deze tekorten in de publieke sectoren nu grotendeels gefragmenteerd plaatsvindt, waardoor er onder andere onderlinge concurrentie ontstaat;\nconstaterende dat dit inefficiënt is en er zo bijvoorbeeld ook kansen warden gemist om mensen gedurende hun loopbaan te behouden voor de publieke sector, zoals de SER ook constateert in zijn rapport over publieke banen;\nvan mening dat het maatschappelijk belang gebaat is bij een integrale aanpak die gebaseerd is op samenwerking in plaats van concurrentie;\nverzoekt de regering om een brief te sturen waarin alle actuele lopende lijnen op dit thema in kaart worden gebracht;\nverzoekt de regering om een aanpak waarin in ieder geval de volgende aspecten worden meegenomen:\n•\nhoe de krapte in publieke sectoren onderling met elkaar samenhangt;\n•\nhoe de krapte in deze sectoren zich (op de lange termijn) verhoudt ten opzichte van de private sectoren;\n•\nhoe de onderlinge samenwerking van de verschillende krapteaanpakken versterkt kan worden,\nen gaat over tot de orde van de dag.\nPodt",
  "content_char_count": 1384,
  "source": {
    "document_id": "7a8fb896-f53d-4250-9e93-08c4cf6f4bb3",
    "document_nummer": "2024D04598",
    "document_soort": "Motie",
    "publication_id": "1be59fb0-6d18-45a1-a296-47f9eb9b0c0c",
    "publication_content_type": "application/xml",
    "publication_length": 3247,
    "cached": false,
    "binary_path": "bronmateriaal-onbewerkt\\cache\\document_publications\\1be59fb0-6d18-45a1-a296-47f9eb9b0c0c.xml"
  },
  "issues": []
}