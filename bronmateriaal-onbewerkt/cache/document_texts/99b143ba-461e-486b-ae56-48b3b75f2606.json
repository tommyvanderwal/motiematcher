{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n59\nMOTIE VAN HET LID VAN NISPEN\nVoorgesteld\n26 juni 2025\nDe Kamer,\ngehoord de beraadslaging,\nconstaterende dat er vanuit de praktijk zorgen zijn over de precieze uitwerking van de rechtsbescherming van vreemdelingen en dat er in het kader van het EU-Asiel- en Migratiepact sprake is van vergaande delegatie van wetgevende bevoegdheden aan de Minister op essentiÃ«le onderdelen zoals rechtsbijstand;\nconstaterende dat toegang tot rechtsbijstand en een eerlijk proces fundamenteel zijn voor de rechtsstaat;\noverwegende dat transparante wetgeving met uitvoeringstoetsen en openbare consultatie cruciaal is voor kwaliteit en rechtsbescherming, juist ook bij een cumulatie van verschillende maatregelen die momenteel voortkomen uit de thans voorliggende wetten, andere beleidsvoornemens en het EU-Asiel- en Migratiepact;\nverzoekt de regering bij de nadere invulling van de rechtsbescherming duidelijk te maken op welke manier een eerlijk proces en fundamentele rechten gewaarborgd worden, en voorstellen hiertoe tijdig en openbaar voor advies voor te leggen aan de Raad van State en relevante ketenpartners, voor deze aan de Tweede Kamer worden gestuurd,\nen gaat over tot de orde van de dag.\nVan Nispen",
  "content_char_count": 1480,
  "source": {
    "document_id": "28c154dc-59c3-4d7d-b894-a62f215a9a31",
    "document_nummer": "2025D30380",
    "document_soort": "Motie",
    "publication_id": "99b143ba-461e-486b-ae56-48b3b75f2606",
    "publication_content_type": "application/xml",
    "publication_length": 5541,
    "cached": false,
    "binary_path": "bronmateriaal-onbewerkt\\cache\\document_publications\\99b143ba-461e-486b-ae56-48b3b75f2606.xml"
  },
  "issues": []
}