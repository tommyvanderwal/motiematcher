{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n666\nMOTIE VAN HET LID BRUYNING\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat veel studenten de website van DUO als primaire bron van informatie gebruiken bij het aangaan van een studielening;\nconstaterende dat de risico's van het lenen, zoals gevolgen voor hypotheekverstrekking of terugbetalingsproblemen bij uitval, daar slechts beperkt en abstract worden toegelicht;\noverwegende dat transparante en toegankelijke informatievoorziening essentieel is voor het maken van een weloverwogen financiële beslissing;\noverwegende dat het kabinet de verantwoordelijkheid draagt om jongeren te beschermen tegen financiële risico's die zij op jonge leeftijd moeilijk kunnen overzien;\nverzoekt de regering te bewerkstelligen dat DUO met studentenorganisaties en ervaringsdeskundigen in gesprek gaat over hoe DUO studenten beter kan voorlichten en waarschuwen over de mogelijkheden en risico's van het aangaan van een studieschuld en de resulterende bevindingen per direct toe te passen ter verbetering van de informatievoorziening en informatiepresentatie door DUO,\nen gaat over tot de orde van de dag.\nBruyning",
  "content_char_count": 1255,
  "source": {
    "document_id": "d885ea65-5653-47d8-9e57-5b6811116d9c",
    "document_nummer": "2025D23376",
    "document_soort": "Motie",
    "publication_id": "3c2609a4-4e28-41de-a4fa-682462763e67",
    "publication_content_type": "application/xml",
    "publication_length": 4826,
    "cached": false,
    "binary_path": "bronmateriaal-onbewerkt\\cache\\document_publications\\3c2609a4-4e28-41de-a4fa-682462763e67.xml"
  },
  "issues": []
}