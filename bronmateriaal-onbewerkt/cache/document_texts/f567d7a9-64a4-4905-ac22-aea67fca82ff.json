{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1289\nMOTIE VAN HET LID ERGIN\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat algoritmen en geautomatiseerde besluitvorming een steeds grotere rol spelen in dienstverlening en besluitvorming door zowel publieke als private partijen;\noverwegende dat de Handreiking non-discriminatie by design is opgesteld om te waarborgen dat algoritmen op een transparante en non-discriminerende wijze worden ingezet;\noverwegende dat het van belang is om te onderzoeken in hoeverre private partijen deze handreiking daadwerkelijk toepassen bij de ontwikkeling en inzet van algoritmen;\nverzoekt de regering om te onderzoeken in welke mate private partijen de stappen uit de Handreiking non-discriminatie by design toepassen bij het gebruik van algoritmen en de Kamer hierover te informeren,\nen gaat over tot de orde van de dag.\nErgin",
  "content_char_count": 977,
  "source": {
    "document_id": "89f682dd-e4ea-4f2d-aa00-ce175fb9053f",
    "document_nummer": "2025D07229",
    "document_soort": "Motie",
    "publication_id": "f567d7a9-64a4-4905-ac22-aea67fca82ff",
    "publication_content_type": "application/xml",
    "publication_length": 2332,
    "cached": false,
    "binary_path": "bronmateriaal-onbewerkt\\cache\\document_publications\\f567d7a9-64a4-4905-ac22-aea67fca82ff.xml"
  },
  "issues": []
}