{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 502\nToekomstige ontwikkeling van de Nederlandse postsector\nNr.\n189\nMOTIE VAN HET LID KISTEMAN C.S.\nVoorgesteld\n17 oktober 2024\nDe Kamer,\ngehoord de beraadslaging,\noverwegende dat post een basisvoorziening is voor veel Nederlanders;\noverwegende dat de universele postdienst bij PostNL in 2023 nog winstgevend was;\noverwegende dat er op dit moment een brede maatschappelijke discussie plaatsvindt over hoe de toekomstige postmarkt ingericht moet worden;\noverwegende dat het onderzoek van de Autoriteit Consument en Markt naar een toekomstvisie op de postmarkt, een belangrijke rol speelt bij een volgende te nemen stap;\nconstaterende dat PostNL direct heeft aangegeven voet bij stuk te houden met de voorbereidingen om post in het kader van de UPD niet meer binnen 24 uur maar binnen 48 uur te bezorgen;\nconstaterende dat de ACM geen reden zag om de UPD aan te passen van 24 naar 48 uur;\nverzoekt de regering PostNL te verzoeken geen onomkeerbare stappen te zetten met het treffen van voorbereidingen om post in het kader van de UPD binnen 48 uur te bezorgen totdat hierover een besluit is genomen door de Kamer,\nen gaat over tot de orde van de dag.\nKisteman\nFlach\nThijssen",
  "content_char_count": 1245,
  "source": {
    "document_id": "e97f0f3d-1755-43ed-a6ac-1434301d4635",
    "document_nummer": "2024D39319",
    "document_soort": "Motie",
    "publication_id": "c0928206-d7f0-42b4-b875-c5ed83de09db",
    "publication_content_type": "application/xml",
    "publication_length": 2755,
    "cached": false,
    "binary_path": "bronmateriaal-onbewerkt\\cache\\document_publications\\c0928206-d7f0-42b4-b875-c5ed83de09db.xml"
  },
  "issues": []
}