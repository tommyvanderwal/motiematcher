{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 409\nZee- en binnenvaart\nNr.\n472\nMOTIE VAN HET LID SOEPBOER C.S.\nVoorgesteld\n14 januari 2025\nDe Kamer,\ngehoord de beraadslaging,\nconstaterende dat in vervolg op de Nota van Uitgangspunten Concessies Friese Waddenveren vanaf 2029 gekeken wordt naar verschillende opties om consumentenorganisaties en decentrale overheden beter te betrekken, zodat dit in het programma van eisen meegenomen kan worden;\nvan mening dat het goed borgen van de betrokkenheid van eilandbewoners, voor wie de Waddenveren essentieel zijn, een van de belangrijkste opgaves in een uiteindelijke concessie zou moeten zijn;\nverzoekt de regering bij het opstellen van het programma van eisen te voorzien in een zwaarwegend adviesrecht voor de eilandgemeenten, voorafgaand aan en tijdens de concessieperiode, waar alleen gemotiveerd van afgeweken kan worden,\nen gaat over tot de orde van de dag.\nSoepboer\nStoffer\nPeter de Groot\nPierik\nDe Hoop",
  "content_char_count": 983,
  "source": {
    "document_id": "a04a8ff4-9f35-4ab2-a5b3-435ed437be19",
    "document_nummer": "2025D00929",
    "document_soort": "Motie",
    "publication_id": "322961b8-2a38-4b99-a62d-758dbbae35c2",
    "publication_content_type": "application/xml",
    "publication_length": 2455,
    "cached": false,
    "binary_path": "bronmateriaal-onbewerkt\\cache\\document_publications\\322961b8-2a38-4b99-a62d-758dbbae35c2.xml"
  },
  "issues": []
}