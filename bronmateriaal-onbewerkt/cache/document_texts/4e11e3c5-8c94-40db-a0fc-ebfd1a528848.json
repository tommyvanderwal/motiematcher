{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n51\nMOTIE VAN HET LID TUINMAN C.S.\nVoorgesteld\n7 februari 2024\nDe Kamer,\ngehoord de beraadslaging,\nconstaterende dat de Russisch-Oekraïense oorlog ons Westerse beeld van oorlogvoering en hoe een moderne krijgsmacht eruit moet zien op de kop heeft gezet;\nconstaterende dat grootschalige moderne oorlogvoering andere eisen stelt aan de Nederlandse krijgsmacht dan we voor de Oekraïense oorlog hadden voorzien;\noverwegende dat de Nederlandse krijgsmacht moet leren van de wijze waarop de Oekraïense krijgsmacht zich snel aanpast en ook de ruimte geeft aan operationele eenheden om tot op het allerlaagste niveau te experimenteren, aanpassen en veranderen;\noverwegende dat het Ministerie van Defensie geen institutioneel leerproces heeft ingericht dat specifiek het Oekraïense conflict volgt, analyseert en evalueert in tegenstelling tot andere NAVO-landen;\nverzoekt de Minister een leerproces in te richten dat continu de Oekraïense oorlog monitort en ruimte geeft aan operationele eenheden om tot op het laagste niveau te kunnen experimenteren, aanpassen en veranderen,\nen gaat over tot de orde van de dag.\nTuinman\nDiederik van Dijk\nBoswijk\nErkens\nCeder",
  "content_char_count": 1326,
  "source": {
    "document_id": "eff8f0be-41cc-4d1b-b67a-2b56bc77b90b",
    "document_nummer": "2024D04536",
    "document_soort": "Motie",
    "publication_id": "4e11e3c5-8c94-40db-a0fc-ebfd1a528848",
    "publication_content_type": "application/xml",
    "publication_length": 2897,
    "cached": false,
    "binary_path": "bronmateriaal-onbewerkt\\cache\\document_publications\\4e11e3c5-8c94-40db-a0fc-ebfd1a528848.xml"
  },
  "issues": []
}