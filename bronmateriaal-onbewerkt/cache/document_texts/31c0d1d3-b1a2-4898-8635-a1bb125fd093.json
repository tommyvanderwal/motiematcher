{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 446\nWijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten)\nNr.\n18\nMOTIE VAN DE LEDEN PATIJN EN MUTLUER\nVoorgesteld\n11 december 2024\nDe Kamer,\ngehoord de beraadslaging,\nconstaterende dat de Wtta wederom wordt uitgesteld en de datum van inwerkingtreding nog altijd onduidelijk is;\noverwegende dat gemeenten baat zouden hebben bij tussentijdse maatregelen;\nverzoekt de regering op korte termijn in gesprek te gaan met de VNG over de mogelijkheid tot samenwerking wat betreft lokale vestigingsvergunningen en de handhaving daarvan voor uitzendbureaus binnen de gemeenten, en de kamer hierover in het eerste kwartaal van 2025 te informeren,\nen gaat over tot de orde van de dag.\nPatijn\nMutluer",
  "content_char_count": 978,
  "source": {
    "document_id": "1a543cd3-53c7-46d7-97fa-c4bd1d4f1bbb",
    "document_nummer": "2024D49230",
    "document_soort": "Motie",
    "publication_id": "31c0d1d3-b1a2-4898-8635-a1bb125fd093",
    "publication_content_type": "application/xml",
    "publication_length": 2380,
    "cached": false,
    "binary_path": "bronmateriaal-onbewerkt\\cache\\document_publications\\31c0d1d3-b1a2-4898-8635-a1bb125fd093.xml"
  },
  "issues": []
}