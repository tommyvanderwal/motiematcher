{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n125\nMOTIE VAN HET LID BUSHOFF C.S.\nVoorgesteld\n27 november 2024\nDe Kamer,\ngehoord de beraadslaging,\nconstaterende dat zorginstellingen via het Waarborgfonds voor de Zorgsector (WfZ) in aanmerking komen voor een gunstige financiering tegen zo laag mogelijke rentekosten, waardoor kosten bespaard kunnen worden die direct ten goede komen aan de zorg;\nconstaterende dat de huisartsenzorg geen gebruik kan maken van het waarborgfonds, terwijl zowel startende als gevestigde praktijkhouders met torenhoge vastgoedprijzen en bouwkosten te maken hebben waardoor het verbouwen of openen van een praktijk vaak niet mogelijk is;\nverzoekt de regering de mogelijkheden te verkennen om ook huisartsenpraktijken in aanmerking te laten komen voor gunstige financiering en daarbij de drempels voor uitbreiding van het huidige waarborgfonds, het opzetten van een afzonderlijk waarborgfonds en de mogelijkheden voor de huisartsenzorg om zelf een fonds op te richten in kaart te brengen, en de Kamer hier uiterlijk halverwege 2025 over te informeren,\nen gaat over tot de orde van de dag.\nBushoff\nBikker\nDaniÃ«lle Jansen",
  "content_char_count": 1197,
  "source": {
    "document_id": "2d6cc065-5528-421e-a6e0-baa664d8d422",
    "document_nummer": "2024D46479",
    "document_soort": "Motie",
    "publication_id": "5c5df795-0cbb-4fe6-8fac-6a84587aa62b",
    "publication_content_type": "application/xml",
    "publication_length": 2624,
    "cached": false,
    "binary_path": "bronmateriaal-onbewerkt\\cache\\document_publications\\5c5df795-0cbb-4fe6-8fac-6a84587aa62b.xml"
  },
  "issues": []
}