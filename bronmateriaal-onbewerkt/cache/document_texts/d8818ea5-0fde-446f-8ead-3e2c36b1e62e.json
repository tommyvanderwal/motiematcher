{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n501\nMOTIE VAN DE LEDEN WESTERVELD EN ROODERKERK\nVoorgesteld\n2 juli 2025\nDe Kamer,\ngehoord de beraadslaging,\nconstaterende dat in het Thuiszitterspact onderwijskoepels en ministeries hebben afgesproken dat in 2020 geen enkel kind thuiszit zonder passend onderwijs;\nconstaterende dat in het rapport «Thuiszitters tellen» wordt geschat dat 70.000 kinderen thuiszitten zonder onderwijs en 280.000 kinderen geen volwaardig onderwijs krijgen;\nconstaterende dat dit in schril contrast staat met cijfers van OCW, waarin wordt geschat dat 17.000 kinderen thuiszitten;\nconstaterende dat volgens het CBS ook het aantal kinderen dat een vrijstelling krijgt toeneemt en dit een deel van de verklaring kan zijn;\noverwegende dat de Kamer goede informatie nodig heeft om bij te kunnen sturen en te controleren;\nverzoekt de regering om met de inspectie te zorgen dat er een adequaat beeld is van thuiszitters, vrijstellingen en andere relevante gegevens en iedere drie maanden een overzicht te verstrekken aan de Kamer,\nen gaat over tot de orde van de dag.\nWesterveld\nRooderkerk",
  "content_char_count": 1161,
  "source": {
    "document_id": "8f6dfe60-191c-4b6a-aed8-e60f8d895839",
    "document_nummer": "2025D31472",
    "document_soort": "Motie",
    "publication_id": "d8818ea5-0fde-446f-8ead-3e2c36b1e62e",
    "publication_content_type": "application/xml",
    "publication_length": 5177,
    "cached": false,
    "binary_path": "bronmateriaal-onbewerkt\\cache\\document_publications\\d8818ea5-0fde-446f-8ead-3e2c36b1e62e.xml"
  },
  "issues": []
}