{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3026\nMOTIE VAN DE LEDEN PATERNOTTE EN PIRI\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat er grote zorgen bestaan over schendingen van de electorale integriteit tijdens de verkiezingen in Georgië;\noverwegende dat de Georgische autoriteiten naar aanleiding hiervan ongekend en ongeoorloofd geweld hebben gebruikt en legitieme demonstraties blijven onderdrukken;\noverwegende dat in een vergelijkbare situatie in Belarus, waar de verkiezingen eveneens «niet vrij, niet eerlijk en niet in overeenstemming met de internationale standaarden» werden geacht, de Europese Raad besloot de uitslag niet te erkennen;\nverzoekt de regering om er in EU-verband voor te pleiten om de uitslag van de Georgische verkiezingen ook niet te erkennen,\nen gaat over tot de orde van de dag.\nPaternotte\nPiri",
  "content_char_count": 950,
  "source": {
    "document_id": "e78a780a-2b4f-48a5-b5eb-0d6c8f711423",
    "document_nummer": "2025D02249",
    "document_soort": "Motie",
    "publication_id": "f5a182cd-8628-4f90-af97-97762f61414d",
    "publication_content_type": "application/xml",
    "publication_length": 2390,
    "cached": false,
    "binary_path": "bronmateriaal-onbewerkt\\cache\\document_publications\\f5a182cd-8628-4f90-af97-97762f61414d.xml"
  },
  "issues": []
}