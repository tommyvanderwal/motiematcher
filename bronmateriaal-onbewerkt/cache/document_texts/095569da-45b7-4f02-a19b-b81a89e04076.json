{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n128\nMOTIE VAN DE LEDEN DOBBE EN BUSHOFF\nVoorgesteld\n27 november 2024\nDe Kamer,\ngehoord de beraadslaging,\nconstaterende dat het Koninklijk Nederlands Genootschap voor Fysiotherapie een dringende oproep doet om minimumtarieven op basis van kostprijsonderzoek voor fysiotherapeuten in te stellen om de voorwaarde te scheppen om uitstroom van fysiotherapeuten tegen te gaan;\noverwegende dat vorig jaar een tiende van de fysiotherapeuten is gestopt en 45% van de fysiotherapeuten in de eerstelijnszorg binnen vijf jaar stopt na hun afstuderen;\nverzoekt het kabinet met voorstellen te komen om deze uitstroom van fysiotherapeuten te voorkomen door minimumtarieven voor eerstelijnsfysiotherapeuten in te stellen en dit te betrekken bij de Voorjaarsnota 2025,\nen gaat over tot de orde van de dag.\nDobbe\nBushoff",
  "content_char_count": 900,
  "source": {
    "document_id": "f8d8d38d-c445-4e90-aae2-80fcec212341",
    "document_nummer": "2024D46482",
    "document_soort": "Motie",
    "publication_id": "095569da-45b7-4f02-a19b-b81a89e04076",
    "publication_content_type": "application/xml",
    "publication_length": 2303,
    "cached": false,
    "binary_path": "bronmateriaal-onbewerkt\\cache\\document_publications\\095569da-45b7-4f02-a19b-b81a89e04076.xml"
  },
  "issues": []
}