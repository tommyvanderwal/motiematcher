{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n507\nGEWIJZIGDE MOTIE VAN HET LID ROODERKERK TER VERVANGING VAN DIE GEDRUKT ONDER NR. 501\nVoorgesteld\n4 februari 2025\nDe Kamer,\ngehoord de beraadslaging,\nconstaterende dat de kwaliteit van de leraar in hoge mate het niveau van het onderwijs bepaalt;\nconstaterende dat uit wetenschappelijk onderzoek blijkt dat gemengde teams met academisch geschoolde leerkrachten betere resultaten behalen dan wanneer deze niet aanwezig zijn;\nconstaterende dat universiteiten zelf de doelstelling hebben om in 2028 meer academisch geschoolde leerkrachten af te leveren voor het funderend onderwijs;\noverwegende dat meer academisch geschoold personeel de brug tussen de meest recente wetenschappelijke inzichten en de dagelijkse onderwijspraktijk kan versterken;\nverzoekt de regering passende maatregelen te nemen voor meer academisch geschoold personeel in het funderend onderwijs, bijvoorbeeld via een minimumaandeel, verbetering rond de inschaling door scholen, doorgroeimogelijkheden, professionaliseringsmogelijkheden op school, en/of door lessen te trekken uit landen zoals Finland en Estland,\nen gaat over tot de orde van de dag.\nRooderkerk",
  "content_char_count": 1235,
  "source": {
    "document_id": "13a0303c-6d36-4f0a-9542-fbcaa0eef0d5",
    "document_nummer": "2025D04321",
    "document_soort": "Motie (gewijzigd/nader)",
    "publication_id": "e3dc578d-7618-4f6f-a159-f881efb49692",
    "publication_content_type": "application/xml",
    "publication_length": 2608,
    "cached": false,
    "binary_path": "bronmateriaal-onbewerkt\\cache\\document_publications\\e3dc578d-7618-4f6f-a159-f881efb49692.xml"
  },
  "issues": []
}