{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n122\nMOTIE VAN DE LEDEN VAN WAVEREN EN CHAKOR\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat in de gemeente Groningen bij de afhandeling van Woo-verzoeken een werkwijze gehanteerd wordt waarbij alle relevante informatie wordt samengevoegd in een documentsysteem en vervolgens wordt gefilterd door middel van slimme IT-oplossingen;\noverwegende dat deze werkwijze beleidsambtenaren en projectmedewerkers ontlast en dat daar goede ervaringen mee zijn opgedaan;\nverzoekt de regering om het verzamelen en selecteren ook bij het Rijk zo veel mogelijk door informatiespecialisten te laten doen;\nverzoekt de regering daartoe de informatiehuishouding zo in te richten dat die specialisten toegang hebben tot alle relevante digitale systemen,\nen gaat over tot de orde van de dag.\nVan Waveren\nChakor",
  "content_char_count": 936,
  "source": {
    "document_id": "504187d5-9fe2-44d8-96ce-6425e34308f7",
    "document_nummer": "2025D23271",
    "document_soort": "Motie",
    "publication_id": "6508a740-3185-40c1-8a24-a3f993aa9f0c",
    "publication_content_type": "application/xml",
    "publication_length": 4581,
    "cached": false,
    "binary_path": "bronmateriaal-onbewerkt\\cache\\document_publications\\6508a740-3185-40c1-8a24-a3f993aa9f0c.xml"
  },
  "issues": []
}