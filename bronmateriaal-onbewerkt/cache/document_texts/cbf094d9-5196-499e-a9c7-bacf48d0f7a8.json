{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 175\nLuchtkwaliteit\nNr.\n455\nMOTIE VAN HET LID KOSTIĆ\nVoorgesteld\n23 januari 2024\nDe Kamer,\ngehoord de beraadslaging,\nconstaterende dat er sinds oktober 2023 een eenduidige Stookwijzer is waaruit blijkt of er ongunstige weersomstandigheden zijn voor houtstook;\nconstaterende dat het besluit om over te gaan tot een stookverbod bij code rood en/of oranje van deze Stookwijzer wordt neergelegd bij de gemeenten;\noverwegende dat hierdoor willekeur ontstaat, waarbij mensen die overlast ervaren door houtstook in de ene gemeente wel worden beschermd en in een andere gemeente niet;\nverzoekt de regering bij ongunstige weersomstandigheden een landelijk\nstookverbod af te kondigen en ervoor te zorgen dat hierop ook kan worden gehandhaafd,\nen gaat over tot de orde van de dag.\nKostić",
  "content_char_count": 849,
  "source": {
    "document_id": "9f576fa2-e66d-4c92-bb35-adb4b5114353",
    "document_nummer": "2024D02095",
    "document_soort": "Motie",
    "publication_id": "cbf094d9-5196-499e-a9c7-bacf48d0f7a8",
    "publication_content_type": "application/xml",
    "publication_length": 2224,
    "cached": false,
    "binary_path": "bronmateriaal-onbewerkt\\cache\\document_publications\\cbf094d9-5196-499e-a9c7-bacf48d0f7a8.xml"
  },
  "issues": []
}