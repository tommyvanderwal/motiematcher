{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n403\nMOTIE VAN HET LIID ERGIN\nVoorgesteld\n21 mei 2024\nDe Kamer,\ngehoord de beraadslaging,\nvan mening dat de beleidsmatige term «integratie» negatieve effecten heeft op de sociale cohesie, omdat de term op een taalkundige wijze groepen Nederlanders buiten de samenleving plaatst;\nvan mening dat het integratiebeleid eenzijdig is, omdat het primair gericht is op aanpassing van groepen Nederlanders en voorbijgaat aan wederzijdse acceptatie als voorwaarde voor volwaardige deelname aan de samenleving;\nconstaterende dat uit talloze onderzoeken blijkt dat er in de arbeidsmarkt, zorg, onderwijs en op andere plekken in de samenleving aantoonbaar gebrek is aan acceptatie van groepen Nederlanders;\nconstaterende dat de commissie-Blok al in 2004 constateerde dat de integratie «geheel of gedeeltelijk geslaagd» is en dat «een prestatie van formaat» noemde;\nspreekt uit dat integratie geldt voor nieuwkomers en niet voor Nederlanders die al generaties lang in ons land wonen,\nen gaat over tot de orde van de dag.\nErgin",
  "content_char_count": 1111,
  "source": {
    "document_id": "7786d038-9826-4307-9a12-fb5d2ff15a9f",
    "document_nummer": "2024D20382",
    "document_soort": "Motie",
    "publication_id": "74eeca57-1846-4d80-9f2d-c6c9fb79e28d",
    "publication_content_type": "application/xml",
    "publication_length": 2490,
    "cached": false,
    "binary_path": "bronmateriaal-onbewerkt\\cache\\document_publications\\74eeca57-1846-4d80-9f2d-c6c9fb79e28d.xml"
  },
  "issues": []
}