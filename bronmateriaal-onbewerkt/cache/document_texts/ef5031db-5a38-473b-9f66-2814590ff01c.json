{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n416\nMOTIE VAN HET LID CEDER\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat de VN-Mensenrechtenraad zich richt op de naleving van de mensenrechten, waaronder het recht op de vrijheid van godsdienst;\nconstaterende dat er niet in alle landen die onderdeel zijn van de VN-Mensenrechtenraad volledige godsdienstvrijheid geldt en ook landen die de doodstraf op godslastering kennen, zoals Pakistan, Nigeria, Iran en Afghanistan, onderdeel kunnen zijn van de raad;\noverwegende dat het onbestaanbaar is als christenen en andere minderheden worden vervolgd en veroordeeld vanwege hun geloof, zeker in landen die vervolgens toezien op de naleving van mensenrechten elders;\nverzoekt de regering om zich ervoor in te zetten om landen waar de doodstraf op godslastering of afvalligheid geldt, te weren uit de VN-Mensenrechtenraad,\nen gaat over tot de orde van de dag.\nCeder",
  "content_char_count": 1047,
  "source": {
    "document_id": "f8022e1b-6967-44e9-947a-90c84cfa24cb",
    "document_nummer": "2025D42367",
    "document_soort": "Motie",
    "publication_id": "ef5031db-5a38-473b-9f66-2814590ff01c",
    "publication_content_type": "application/xml",
    "publication_length": 4581,
    "cached": false,
    "binary_path": "bronmateriaal-onbewerkt\\cache\\document_publications\\ef5031db-5a38-473b-9f66-2814590ff01c.xml"
  },
  "issues": []
}