{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n55\nMOTIE VAN HET LID BOSWIJK C.S.\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat het Veteranen Search Team de politie ondersteunt bij vermissing van personen en bestaat uit bijna 2.500 vrijwilligers, waarvan het merendeel veteranen zijn;\nconstaterende dat de financiering van het Veteranen Search Team vooral afhankelijk is van sponsoren en donaties, wat het lastig maakt om financieel rond te komen en toekomstgericht te werken;\noverwegende dat het team erkenning en waardering verdient, omdat zij zich vrijwillig inzetten voor zoekacties om vermiste personen te vinden;\nverzoekt de regering in overleg met politie, Defensie en het Veteranen Search Team een meer adequate financiering van het Veteranen Search Team te onderzoeken;\nverzoekt de regering om hierover de Kamer te informeren voor het zomerreces van 2024,\nen gaat over tot de orde van de dag.\nBoswijk\nHelder\nMichon-Derkzen\nPodt\nBikker\nMutluer\nDiederik van Dijk\nVan Vroonhoven",
  "content_char_count": 1164,
  "source": {
    "document_id": "ee6456f1-e2de-4440-b295-f34485b9d045",
    "document_nummer": "2024D04807",
    "document_soort": "Motie",
    "publication_id": "aeb3e6e8-e0cc-4f74-9577-9150ea6977ec",
    "publication_content_type": "application/xml",
    "publication_length": 2800,
    "cached": false,
    "binary_path": "bronmateriaal-onbewerkt\\cache\\document_publications\\aeb3e6e8-e0cc-4f74-9577-9150ea6977ec.xml"
  },
  "issues": []
}