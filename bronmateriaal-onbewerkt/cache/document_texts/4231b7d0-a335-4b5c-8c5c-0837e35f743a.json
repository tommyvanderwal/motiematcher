{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1466\nMOTIE VAN HET LID ERGIN\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat uit de beantwoording van de Staatssecretaris blijkt dat er momenteel meerdere RAM-achtige systemen operationeel zijn bij de Belastingdienst;\nvan mening dat, gelet op de verregaande tekortkomingen bij het oorspronkelijke RAM-systeem, alle RAM-achtige systemen onder de loep genomen dienen te worden;\nconstaterende dat uit een eerste review blijkt dat logging en monitoring van RAM-achtige systemen niet in alle gevallen adequaat plaatsvinden;\nvan mening dat logging en monitoring van RAM-achtige systemen, gezien de voorgeschiedenis, van groot belang zijn voor het kunnen traceren van eventuele onvolkomenheden in de toekomst;\nverzoekt de regering te bewerkstelligen dat bij alle RAM-achtige systemen sprake is van actieve logging en monitoring van het gebruik van deze systemen,\nen gaat over tot de orde van de dag.\nErgin",
  "content_char_count": 1028,
  "source": {
    "document_id": "5cc22c7d-9e77-4abf-8d38-1d53f09c07db",
    "document_nummer": "2025D13338",
    "document_soort": "Motie",
    "publication_id": "4231b7d0-a335-4b5c-8c5c-0837e35f743a",
    "publication_content_type": "application/xml",
    "publication_length": 2402,
    "cached": false,
    "binary_path": "bronmateriaal-onbewerkt\\cache\\document_publications\\4231b7d0-a335-4b5c-8c5c-0837e35f743a.xml"
  },
  "issues": []
}