{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 159\nWijziging van de Opiumwet in verband met het toevoegen van een derde lijst met als doel het tegengaan van de productie van en de handel in nieuwe psychoactieve stoffen en enkele andere wijzigingen\nNr.\n18\nMOTIE VAN HET LID DIEDERIK VAN DIJK C.S.\nVoorgesteld\n20 december 2023\nDe Kamer,\ngehoord de beraadslaging,\noverwegende dat de voorgestelde wijziging zal leiden tot een groter aantal zaken waarbij verboden NPS wordt aangetroffen;\nconstaterende dat de impactanalyse van politie duidelijk maakt dat indien eerstelijns medewerkers worden opgeleid om stoffen te testen, dit kan leiden tot een drempelverlaging om tot aanhouding en inbeslagname over te gaan;\noverwegende dat effectiviteit van het wetsvoorstel valt of staat met adequate handhaving;\nconstaterende dat de eenheid Zeeland-West-Brabant positieve ervaringen heeft met de nieuwe indicatieve stoffentest waarmee NPS kunnen worden aangetoond en dat dit ertoe leidt dat in deze eenheid significant vaker geïntervenieerd en in beslag genomen wordt dan in andere eenheden;\noverwegende dat indicatief testen bijdraagt aan het efficiënter omgaan met schaarse capaciteit in de tweede lijn, zoals bij de forensische opsporingsdienst;\nconstaterende dat de gebruikersmarkt voor en de handel in NPS hoofdzakelijk bediend wordt via de post;\nverzoekt de regering de nieuwe indicatieve stoffentest bij alle eenheden en het Post Interventieteam te introduceren, zodat het aantal keren dat kan worden doorgepakt nadat de stof getest is, zal groeien,\nen gaat over tot de orde van de dag.\nDiederik van Dijk\nBikker\nKrul",
  "content_char_count": 1635,
  "source": {
    "document_id": "03f1af54-48b5-425c-91a4-b8f4d6c2930a",
    "document_nummer": "2023D50626",
    "document_soort": "Motie",
    "publication_id": "0aaa59a4-39e9-48ea-82a3-5664d227b2fa",
    "publication_content_type": "application/xml",
    "publication_length": 3169,
    "cached": false,
    "binary_path": "bronmateriaal-onbewerkt\\cache\\document_publications\\0aaa59a4-39e9-48ea-82a3-5664d227b2fa.xml"
  },
  "issues": []
}