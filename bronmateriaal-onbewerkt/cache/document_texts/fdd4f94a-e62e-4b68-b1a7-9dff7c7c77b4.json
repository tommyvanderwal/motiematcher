{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n518\nMOTIE VAN DE LEDEN PIERIK EN VERMEER\nVoorgesteld\n27 mei 2025\nDe Kamer,\ngehoord de beraadslaging,\noverwegende dat de productie en het gebruik van groen gas bijdraagt aan het terugdringen van de uitstoot van stikstof, methaan en CO\n2\n, wat goed is voor ondernemers in de transportsector en voor boeren die hun bedrijfs- en verdienmodel willen verbreden en de mestproblematiek willen oplossen;\noverwegende dat het invoeren, het via het (internationale) gasnetwerk transporteren en vervloeien van geproduceerd groen gas, op basis van massabalans, de zogeheten terminalroute, in Nederland bijdraagt aan betere betaalbaarheid, beschikbaarheid en leveringszekerheid van deze brandstof;\noverwegende dat het regeringsbeleid uitgaat van het principe «geen nationale koppen op Europees beleid» en de terminalroute in Duitsland en België reeds is toegestaan;\nverzoekt de regering bij de implementatie van de RED III, zoals door Europese wetgeving voorgeschreven, geen belemmeringen op te werpen tegen de terminalroute;\nverzoekt de regering ook de vergunningverlening voor mestvergisters te versnellen met expliciete ruimte voor mede-eigenaarschap van boeren zelf,\nen gaat over tot de orde van de dag.\nPierik\nVermeer",
  "content_char_count": 1307,
  "source": {
    "document_id": "c869bd06-bb6d-4f4a-8d09-345b61496be4",
    "document_nummer": "2025D24544",
    "document_soort": "Motie",
    "publication_id": "fdd4f94a-e62e-4b68-b1a7-9dff7c7c77b4",
    "publication_content_type": "application/xml",
    "publication_length": 4945,
    "cached": false,
    "binary_path": "bronmateriaal-onbewerkt\\cache\\document_publications\\fdd4f94a-e62e-4b68-b1a7-9dff7c7c77b4.xml"
  },
  "issues": []
}