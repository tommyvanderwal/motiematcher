{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n79\nMOTIE VAN DE LEDEN BECKERMAN EN DE HOOP\nVoorgesteld\n25 juni 2025\nDe Kamer,\ngehoord de beraadslaging,\noverwegende dat voor sociale huur passend toewijzen geldt;\nconstaterende dat huurders met een inkomen tot de passendheidsnorm in aanmerking komen voor (goedkopere) sociale huurwoningen tot de aftoppingsgrens;\nvoorts constaterende dat nieuwbouw sociale huurwoningen vaak duurder zijn en boven de aftoppingsgrens kunnen zitten;\nverzoekt de regering te borgen dat in de nieuwbouwopgave ook voldoende betaalbare sociale huurwoningen tot de aftoppingsgrens worden gebouwd,\nen gaat over tot de orde van de dag.\nBeckerman\nDe Hoop",
  "content_char_count": 1043,
  "source": {
    "document_id": "f20967ef-fe79-40cf-aa38-025b85d14bbf",
    "document_nummer": "2025D30039",
    "document_soort": "Motie",
    "publication_id": "4221642f-cf72-4513-a37d-c8316c2a7d04",
    "publication_content_type": "application/xml",
    "publication_length": 5390,
    "cached": false,
    "binary_path": "bronmateriaal-onbewerkt\\cache\\document_publications\\4221642f-cf72-4513-a37d-c8316c2a7d04.xml"
  },
  "issues": []
}