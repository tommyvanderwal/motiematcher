{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n182\nMOTIE VAN HET LID WIJEN-NASS\nVoorgesteld\n19 december 2024\nDe Kamer,\ngehoord de beraadslaging,\nconstaterende dat de woningnood en sociaaleconomische ontwikkelingen leiden tot een toenemende groep jongvolwassenen en economisch daklozen;\noverwegende dat deze «zelfredzame daklozen» vaak niet terechtkunnen in de reguliere maatschappelijke opvang vanwege de mismatch tussen hun behoeften en het bestaande opvangsysteem;\nconstaterende dat het recente rapport van Platform31 inzichten biedt in de mogelijkheid om de bestaande woningvoorraad van woningcorporaties beter te benutten;\noverwegende dat hospita en kamerverhuur een (tijdelijke) oplossing voor zelfredzame daklozen kan zijn;\nverzoekt de regering in overleg te treden met het Leger des Heils om te onderzoeken hoe hospita en kamerverhuur een haalbare en effectieve oplossing kunnen zijn voor de huisvesting van zelfredzame daklozen,\nen gaat over tot de orde van de dag.\nWijen-Nass",
  "content_char_count": 1043,
  "source": {
    "document_id": "e232a54b-094a-4b99-9900-c844e912c247",
    "document_nummer": "2024D51401",
    "document_soort": "Motie",
    "publication_id": "d63ed9c2-d245-411a-8e01-15aa3d8d92ef",
    "publication_content_type": "application/xml",
    "publication_length": 2419,
    "cached": false,
    "binary_path": "bronmateriaal-onbewerkt\\cache\\document_publications\\d63ed9c2-d245-411a-8e01-15aa3d8d92ef.xml"
  },
  "issues": []
}