{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n127\nMOTIE VAN DE LEDEN DOBBE EN BUSHOFF\nVoorgesteld\n27 november 2024\nDe Kamer,\ngehoord de beraadslaging,\nconstaterende dat de lonen in de apotheekzorg 20% achterblijven sinds 2011 en tienduizenden apotheekmedewerkers het werk neerleggen;\noverwegende dat in het Integraal Zorgakkoord is afgesproken dat de overheidsbijdrage voor de lonen, de ova-gelden, volledig en zonder korting doorberekend moeten worden in de tarieven, maar dat openbare apothekers geen onderdeel zijn van het Integraal Zorgakkoord;\nverzoekt het kabinet in te grijpen zodra er geen akkoord is bereikt over een cao vóór 1 januari 2025 door zich ervoor in te zetten dat alle partijen, ook de openbare apothekers, zich houden aan de bovengenoemde IZA-afspraak, zodat apotheekmedewerkers een hoger loon ontvangen,\nen gaat over tot de orde van de dag.\nDobbe\nBushoff",
  "content_char_count": 928,
  "source": {
    "document_id": "4b5a7b83-666c-418a-9759-60deeb9fb775",
    "document_nummer": "2024D46481",
    "document_soort": "Motie",
    "publication_id": "dd71eee3-3c22-4f4e-8e9a-20ef0f928f61",
    "publication_content_type": "application/xml",
    "publication_length": 2334,
    "cached": false,
    "binary_path": "bronmateriaal-onbewerkt\\cache\\document_publications\\dd71eee3-3c22-4f4e-8e9a-20ef0f928f61.xml"
  },
  "issues": []
}