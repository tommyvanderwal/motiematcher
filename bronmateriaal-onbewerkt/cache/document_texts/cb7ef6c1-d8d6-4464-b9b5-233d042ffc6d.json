{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n76\nMOTIE VAN DE LEDEN HEUTINK EN VERMEER\nVoorgesteld\n11 december 2024\nDe Kamer,\ngehoord de beraadslaging,\nconstaterende dat zero-emissiezones voor stadslogistiek alleen betrekking hebben op bedrijfsvoertuigen en dus alleen op ondernemers;\nconstaterende dat het per 1 januari 2025 in laten gaan van zero-emissiezones ertoe zal leiden dat meer dan 100.000 ondernemers in de problemen gaan komen;\nconstaterende dat de regering uitstel van zero-emissiezones kan realiseren door per AmvB artikel 86e van het Reglement verkeersregels en verkeerstekens 1990 te wijzigen;\nconstaterende dat de Kamer reeds een motie heeft aangenomen die verzoekt tot uitstel tot 2029, maar dat de regering hier niet aan tegemoetkomt;\nvan mening dat we alles op alles moeten zetten om hardwerkende Nederlanders te koesteren in plaats van ze te straffen;\nverzoekt de regering om per AMvB voor ondernemers uitstel te realiseren van zero-emissiezones tot 2029 en hierbij spoed niet te schuwen,\nen gaat over tot de orde van de dag.\nHeutink\nVermeer",
  "content_char_count": 1216,
  "source": {
    "document_id": "0d1a8712-f75b-40f5-b464-ba4b8cc41c69",
    "document_nummer": "2024D49006",
    "document_soort": "Motie",
    "publication_id": "cb7ef6c1-d8d6-4464-b9b5-233d042ffc6d",
    "publication_content_type": "application/xml",
    "publication_length": 2737,
    "cached": false,
    "binary_path": "bronmateriaal-onbewerkt\\cache\\document_publications\\cb7ef6c1-d8d6-4464-b9b5-233d042ffc6d.xml"
  },
  "issues": []
}