{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n96\nMOTIE VAN DE LEDEN BECKERMAN EN BUSHOFF\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\noverwegende dat voor het toeslagenschandaal een totaalaanpak wordt ingevoerd;\nconstaterende dat gedupeerde Groningers een jaar na de parlementaire enquÃªte nog steeds vastlopen in de bureaucratie en dat uit onderzoek van Vereniging Eigen Huis blijkt dat het vertrouwen stagneert;\nvoorts constaterende dat de commissie-Van Geel goede aanbevelingen heeft gedaan om de ongelijkheid aan te pakken en dat uit het VEH-onderzoek blijkt dat 89% van de respondenten ervaart dat deze ongelijkheid tot conflicten en spanningen leidt;\nverzoekt de regering een totaalaanpak voor gedupeerde Groningers en Drenten te ontwikkelen waarbij iedereen binnen een jaar een totaalplan heeft voor zijn woning of bedrijf dat schadeherstel, versterking, compensatie en verduurzaming omvat;\nverzoekt de regering voorts gedupeerden het wettelijk recht te geven een totaalaanpak te krijgen,\nen gaat over tot de orde van de dag.\nBeckerman\nBushoff",
  "content_char_count": 1269,
  "source": {
    "document_id": "bc4e6e9e-5b06-4658-a695-f8dda74b6db4",
    "document_nummer": "2024D47074",
    "document_soort": "Motie",
    "publication_id": "ed4cc06b-3a7b-4090-9dde-68022a6c1047",
    "publication_content_type": "application/xml",
    "publication_length": 2769,
    "cached": false,
    "binary_path": "bronmateriaal-onbewerkt\\cache\\document_publications\\ed4cc06b-3a7b-4090-9dde-68022a6c1047.xml"
  },
  "issues": []
}