{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 879\nVersterking van de positie van de consument\nNr.\n96\nMOTIE VAN DE LEDEN GRAUS EN VAN MEETELEN\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat zelfstandige bestuursorganen zoals het Centraal Bureau voor de Statistiek, Staatsbosbeheer en de Kamer van Koophandel zich steeds meer begeven op de private, commerciële markt;\nvoorts constaterende dat deze activiteiten valse concurrentie en marktverstoring (kunnen) veroorzaken voor private bedrijven;\nverzoekt de regering middels een onderzoek de commerciële activiteiten van voornoemde zelfstandige bestuursorganen in kaart te brengen en te bezien in hoeverre private partijen hierdoor benadeeld worden;\nverzoekt de regering voorts de Kamer op de hoogte te brengen van de resultaten,\nen gaat over tot de orde van de dag.\nGraus\nVan Meetelen",
  "content_char_count": 891,
  "source": {
    "document_id": "e69252d2-4cc8-4be1-bda1-5c65d3b7ff50",
    "document_nummer": "2024D24247",
    "document_soort": "Motie",
    "publication_id": "82c514d8-af31-4de5-b403-bdab211b4ae8",
    "publication_content_type": "application/xml",
    "publication_length": 2316,
    "cached": false,
    "binary_path": "bronmateriaal-onbewerkt\\cache\\document_publications\\82c514d8-af31-4de5-b403-bdab211b4ae8.xml"
  },
  "issues": []
}