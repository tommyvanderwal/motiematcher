{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 925\nBestrijding internationaal terrorisme\nNr.\n1000\nMOTIE VAN DE LEDEN OLGER VAN DIJK EN CEDER\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat de organisatie PAX in 2024 in haar Hawija-onderzoek geconcludeerd heeft dat 125 jongeren die ten tijde van het bombardement tot 12 jaar oud waren nog altijd ernstige medische en/of psychologische klachten ervaren;\nconstaterende dat deze groep jongeren nooit adequate medische en/of psychologische hulp heeft ontvangen;\noverwegende dat individueel slachtofferschap en causaliteit moeilijk door de Nederlands overheid valt vast te stellen;\nverzoekt de regering te onderzoeken of en hoe er in het kader van projecten voor de gemeenschap in Hawija ook een project vormgegeven kan worden voor jongeren met medische en/of psychische klachten die mogelijk verband houden met het bombardement,\nen gaat over tot de orde van de dag.\nOlger van Dijk\nCeder",
  "content_char_count": 989,
  "source": {
    "document_id": "b9aabadb-a0d9-44e2-a77e-c08f06b68496",
    "document_nummer": "2025D21802",
    "document_soort": "Motie",
    "publication_id": "eb9894b8-0af3-4744-a006-afdbcf503bb2",
    "publication_content_type": "application/xml",
    "publication_length": 4796,
    "cached": false,
    "binary_path": "bronmateriaal-onbewerkt\\cache\\document_publications\\eb9894b8-0af3-4744-a006-afdbcf503bb2.xml"
  },
  "issues": []
}