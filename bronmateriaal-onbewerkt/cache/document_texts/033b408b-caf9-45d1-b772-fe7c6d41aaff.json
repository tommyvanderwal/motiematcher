{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n948\nMOTIE VAN HET LID EMIEL VAN DIJK\nVoorgesteld\n8 april 2025\nDe Kamer,\ngehoord de beraadslaging,\nconstaterende dat het Openbaar Ministerie in steeds meer gevallen strafbeschikkingen wil gaan uitvaardigen;\nconstaterende dat strafbeschikkingen momenteel zelfs uitgevaardigd kunnen worden bij misdrijven tegen de persoonlijke vrijheid, tegen de zeden en bij mishandeling;\noverwegende dat juist deze delicten de grootste impact hebben op de veiligheid en het veiligheidsgevoel van slachtoffers;\nverzoekt de regering met een voorstel of aanwijzing te komen om de inzet van een strafbeschikking uit te sluiten voor de titels XIV (Zeden), XVIII (Persoonlijke vrijheid) en XX (Mishandeling) van het Tweede Boek van het Wetboek van Strafrecht,\nen gaat over tot de orde van de dag.\nEmiel van Dijk",
  "content_char_count": 895,
  "source": {
    "document_id": "e72a07d4-8baa-417e-a379-34712ace09fc",
    "document_nummer": "2025D15660",
    "document_soort": "Motie",
    "publication_id": "033b408b-caf9-45d1-b772-fe7c6d41aaff",
    "publication_content_type": "application/xml",
    "publication_length": 2247,
    "cached": false,
    "binary_path": "bronmateriaal-onbewerkt\\cache\\document_publications\\033b408b-caf9-45d1-b772-fe7c6d41aaff.xml"
  },
  "issues": []
}