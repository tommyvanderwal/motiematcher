{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n71\nMOTIE VAN HET LID EL ABASSI\nVoorgesteld\n26 maart 2025\nDe Kamer,\ngehoord de beraadslaging,\noverwegende dat extra toezicht op de jeugdzorg noodzakelijk is, maar dat de NZa, met haar nadruk op marktwerking, mogelijk niet de juiste benadering heeft voor de specifieke behoeften van de jeugdzorg;\nconstaterende dat onduidelijk is op welke wijze de NZa bijdraagt aan een betere beschikbaarheid van jeugdhulp, en dat extra toezicht niet mag leiden tot een toename van bureaucratie of privacyrisico's;\nverzoekt de regering om na te gaan of er alternatieven voor de NZa zijn voor passend toezicht die beter aansluiten bij de behoeften van de jeugdzorg,\nen gaat over tot de orde van de dag.\nEl Abassi",
  "content_char_count": 1083,
  "source": {
    "document_id": "78467ad8-53aa-4ccb-af9e-bd168117c67e",
    "document_nummer": "2025D13236",
    "document_soort": "Motie",
    "publication_id": "10a68cc3-d686-4cf7-8627-34a9863cde97",
    "publication_content_type": "application/xml",
    "publication_length": 2414,
    "cached": false,
    "binary_path": "bronmateriaal-onbewerkt\\cache\\document_publications\\10a68cc3-d686-4cf7-8627-34a9863cde97.xml"
  },
  "issues": []
}