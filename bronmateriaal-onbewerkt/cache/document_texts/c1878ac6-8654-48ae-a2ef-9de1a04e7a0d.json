{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n17\nMOTIE VAN DE LEDEN YEŞILGÖZ-ZEGERIUS EN BIKKER\nVoorgesteld\n18 september 2025\nDe Kamer,\ngehoord de beraadslaging,\noverwegende dat Rusland de NAVO-grensstaten direct uitdaagt en een voorspelbaar en concreet investeringsplan essentieel is;\nspreekt uit dat, conform de eerder dit jaar bij de Haagse NAVO-top aangegane internationale verplichting, tijdens de aanstaande coalitieonderhandelingen een financieel gedekt groeipad naar 3,5% van het bbp in 2035 voor defensie-uitgaven dient te worden afgesproken;\nverzoekt de regering in kaart te brengen hoe een ingroeipad naar 3,5% in 2035 voor defensie-uitgaven eruitziet conform de Nederlandse berekeningswijze en dit voor de aanvang van de aanstaande coalitieonderhandelingen naar de Kamer te sturen,\nen gaat over tot de orde van de dag.\nYeşilgöz-Zegerius\nBikker",
  "content_char_count": 936,
  "source": {
    "document_id": "52b1db2a-7c29-4ebb-b5b3-85aba6052061",
    "document_nummer": "2025D40099",
    "document_soort": "Motie",
    "publication_id": "c1878ac6-8654-48ae-a2ef-9de1a04e7a0d",
    "publication_content_type": "application/xml",
    "publication_length": 4767,
    "cached": false,
    "binary_path": "bronmateriaal-onbewerkt\\cache\\document_publications\\c1878ac6-8654-48ae-a2ef-9de1a04e7a0d.xml"
  },
  "issues": []
}