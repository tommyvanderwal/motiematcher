{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1032\nMOTIE VAN HET LID LAHLAH C.S.\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat noodmaatregelen, zoals vervroegde vrijlating van gedetineerden, momenteel noodzakelijk worden geacht om capaciteitsproblemen in het gevangeniswezen tijdelijk te verlichten;\noverwegende dat het betreurenswaardig is dat dergelijke noodmaatregelen nodig zijn en dat de Staatssecretaris heeft aangegeven dat er honderden miljoenen euro's extra noodzakelijk zijn voor een solide en toekomstbestendig gevangeniswezen;\noverwegende dat in het regeerakkoord expliciet is vastgelegd dat het kabinet structureel investeert in politie, justitie en opsporingsdiensten ter bestrijding van georganiseerde criminaliteit, inclusief de versterking van het gevangeniswezen;\nvan mening dat het uitblijven van voldoende structurele investeringen zou indruisen tegen de ambities uit het regeerakkoord en de urgentie die de Staatssecretaris zelf heeft benadrukt;\nspreekt uit dat er, conform de afspraken in het regeerakkoord en de geschetste noodzaak, bij de Voorjaarsnota financiële middelen moeten worden vrijgemaakt om tot een duurzame oplossing voor de capaciteit in het gevangeniswezen te komen,\nen gaat over tot de orde van de dag.\nLahlah\nVan Nispen\nKoekkoek\nEl Abassi",
  "content_char_count": 1372,
  "source": {
    "document_id": "24b024bf-8526-48bf-a42d-bd0e55c9b609",
    "document_nummer": "2025D12085",
    "document_soort": "Motie",
    "publication_id": "3bbb4345-e2a4-4efb-92ca-c17b5d8e48bd",
    "publication_content_type": "application/xml",
    "publication_length": 2866,
    "cached": false,
    "binary_path": "bronmateriaal-onbewerkt\\cache\\document_publications\\3bbb4345-e2a4-4efb-92ca-c17b5d8e48bd.xml"
  },
  "issues": []
}