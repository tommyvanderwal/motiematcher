{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n328\nMOTIE VAN HET LID THIJSSEN\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat kritieke grondstoffen essentieel zijn voor de energietransitie en de groene economie van de toekomst;\noverwegende dat 59% van de kritieke grondstoffen en zelfs 91% van de zeldzame aardmetalen die Europa importeert uit China komen;\nconstaterende dat Nederland op het gebied van verwerking en recycling een\nvoortrekkersrol zou kunnen spelen;\nconstaterende dat dit nu niet het geval is en dat bedrijven zoals Nyrstar die kritieke grondstoffen zouden kunnen winnen juist kopje onder dreigen te gaan;\nverzoekt de regering een pilot te starten met circa vijf bedrijven die kritieke grondstoffen kunnen recyclen en de lessons learned van deze pilot mee te nemen in de uitvoering van de grondstoffenstrategie,\nen gaat over tot de orde van de dag.\nThijssen",
  "content_char_count": 976,
  "source": {
    "document_id": "6ae2a877-efcc-444a-9e80-97158c90bfb3",
    "document_nummer": "2025D01203",
    "document_soort": "Motie",
    "publication_id": "451d3407-6268-4842-a79c-58f3121652df",
    "publication_content_type": "application/xml",
    "publication_length": 2423,
    "cached": false,
    "binary_path": "bronmateriaal-onbewerkt\\cache\\document_publications\\451d3407-6268-4842-a79c-58f3121652df.xml"
  },
  "issues": []
}