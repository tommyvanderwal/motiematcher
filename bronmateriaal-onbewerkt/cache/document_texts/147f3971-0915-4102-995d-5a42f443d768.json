{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 409\nZee- en binnenvaart\nNr.\n474\nMOTIE VAN HET LID DE HOOP\nVoorgesteld\n14 januari 2025\nDe Kamer,\ngehoord de beraadslaging,\noverwegende dat er uitzonderingen bestaan voor het lozen van giftige stoffen in zee, voor ladingrestanten van tankers of spoelwater van scrubbers;\noverwegende dat buurlanden reeds een nationaal verbod op zeezwaaien hebben en ook een lozingsverbod voor spoelwater;\nverzoekt de regering om zich actief in te zetten voor aanscherping van het internationale lozingsverbod van schadelijke stoffen;\nverzoekt de regering om op korte termijn het lozen van schadelijke stoffen in en rond de Nederlandse Natura 2000-gebieden te verbieden,\nen gaat over tot de orde van de dag.\nDe Hoop",
  "content_char_count": 769,
  "source": {
    "document_id": "3fca4b31-8a95-4db3-b4cf-04e4b4e9fcaa",
    "document_nummer": "2025D00931",
    "document_soort": "Motie",
    "publication_id": "147f3971-0915-4102-995d-5a42f443d768",
    "publication_content_type": "application/xml",
    "publication_length": 2121,
    "cached": false,
    "binary_path": "bronmateriaal-onbewerkt\\cache\\document_publications\\147f3971-0915-4102-995d-5a42f443d768.xml"
  },
  "issues": []
}