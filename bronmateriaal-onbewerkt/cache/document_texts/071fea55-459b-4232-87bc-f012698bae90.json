{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXIII\nWijziging van de begrotingsstaat van het Ministerie van Klimaat en Groene Groei (XXIII) voor het jaar 2025 (wijziging samenhangende met de Voorjaarsnota)\nNr.\n10\nMOTIE VAN HET LID TEUNISSEN\nVoorgesteld\n2 juli 2025\nDe Kamer,\ngehoord de beraadslaging,\noverwegende dat fossiele reclames haaks staan op klimaatbeleid omdat ze de vraag naar fossiele producten en diensten vergroten en daarmee de emissies verhogen;\noverwegende dat alle 198 landen op de COP28 hebben getekend voor een transitie weg van fossiele brandstoffen;\noverwegende dat een reclameverbod een groot bereik heeft, een groot draagvlak geniet en naar verwachting een aanzienlijke gedragsimpact heeft;\noverwegende dat zeven rapporten het kabinet adviseren om klimaatbelastende reclames te beperken omdat ze de transitie naar een duurzame samenleving vertragen;\noverwegende dat steeds meer gemeenten een lokaal verbod op fossiele reclames invoeren;\noverwegende dat steeds meer zorgverleners oproepen tot een verbod op fossiele reclame vanwege de effecten van klimaatverandering en luchtvervuiling op de gezondheid;\noverwegende dat het kabinet goede ervaringen heeft met andere reclamebeperkingen en afbakeningen;\nverzoekt de regering een verbod in te stellen op fossiele reclames op grond van de schade aan klimaat en gezondheid,\nen gaat over tot de orde van de dag.\nTeunissen",
  "content_char_count": 1419,
  "source": {
    "document_id": "18631b3f-f2d9-4956-b26f-501aeb443124",
    "document_nummer": "2025D31749",
    "document_soort": "Motie",
    "publication_id": "071fea55-459b-4232-87bc-f012698bae90",
    "publication_content_type": "application/xml",
    "publication_length": 5263,
    "cached": false,
    "binary_path": "bronmateriaal-onbewerkt\\cache\\document_publications\\071fea55-459b-4232-87bc-f012698bae90.xml"
  },
  "issues": []
}