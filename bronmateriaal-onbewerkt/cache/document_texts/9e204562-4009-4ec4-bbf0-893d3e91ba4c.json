{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 973\nToekomst veehouderij\nNr.\n270\nMOTIE VAN HET LID VAN DER PLAS\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat mestaanzuring in de akkerbouw een veelbelovende maatregel is om de stikstofdepositie te verlagen, met bewezen effect in andere EU-lidstaten, en de toepassing ervan tevens leidt tot betere benutting van nutriënten, lagere methaanemissies én lagere kosten voor de agrariër, zonder milieudruk;\nconstaterende dat Denemarken al sinds 2011 mestaanzuring verplicht stelt, en verschillende Duitse deelstaten mestaanzuring onder voorwaarden toelaten en subsidiëren;\nconstaterende dat de provincie Zeeland concrete belangstelling heeft om hiermee aan de slag te gaan, maar tegen juridische en praktische belemmeringen aanloopt;\nverzoekt de regering om, in samenwerking met de provincie Zeeland, zo spoedig mogelijk een pilot op te starten voor mestaanzuring in de akkerbouw, juridisch te ondersteunen en mogelijkheden te onderzoeken voor opschaling via bijvoorbeeld het gemeenschappelijk landbouwbeleid (het GLB) en de\nbijbehorende ecoregelingen,\nen gaat over tot de orde van de dag.\nVan der Plas",
  "content_char_count": 1203,
  "source": {
    "document_id": "593192ae-8a34-48b4-add9-a5a17d58dd2d",
    "document_nummer": "2025D28897",
    "document_soort": "Motie",
    "publication_id": "9e204562-4009-4ec4-bbf0-893d3e91ba4c",
    "publication_content_type": "application/xml",
    "publication_length": 4828,
    "cached": false,
    "binary_path": "bronmateriaal-onbewerkt\\cache\\document_publications\\9e204562-4009-4ec4-bbf0-893d3e91ba4c.xml"
  },
  "issues": []
}