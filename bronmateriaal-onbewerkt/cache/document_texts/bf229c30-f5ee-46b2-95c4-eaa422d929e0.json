{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 270\nRegels ter bevordering van de digitale weerbaarheid van bedrijven (Wet bevordering digitale weerbaarheid bedrijven)\nNr.\n8\nMOTIE VAN HET LID KATHMANN\nVoorgesteld\n12 maart 2024\nDe Kamer,\ngehoord de beraadslaging,\nconstaterende dat cyberrisico's te vaak onbesproken blijven binnen een organisatie omdat er een stigma op heerst;\noverwegende dat elke werknemer de ruimte moet hebben om laagdrempelig melding te doen als diegene een risico voor de digitale veiligheid van het bedrijf vermoedt zonder als schuldig te worden bestempeld;\nvan mening dat een dergelijke cultuurverandering niet vanzelf gaat maar bedrijven al veel kunnen doen door een medewerker te benoemen als digitalehulpverlener (dhv), met geringe gevolgen voor de regeldruk;\nverzoekt de regering om in de Strategie Digitale Economie het vergroten van het percentage bedrijven met een aangewezen digitale hulpverlener op te nemen als doel waarop wordt gestuurd;\nverzoekt de regering om deze digitale hulpverleners bij bedrijven gericht te informeren vanuit het Digital Trust Center en die zo veel mogelijk te ondersteunen bij het uitvoeren van hun takenpakket,\nen gaat over tot de orde van de dag.\nKathmann",
  "content_char_count": 1243,
  "source": {
    "document_id": "68e1cc64-a31a-40dc-b806-d2128757d469",
    "document_nummer": "2024D09511",
    "document_soort": "Motie",
    "publication_id": "bf229c30-f5ee-46b2-95c4-eaa422d929e0",
    "publication_content_type": "application/xml",
    "publication_length": 2614,
    "cached": false,
    "binary_path": "bronmateriaal-onbewerkt\\cache\\document_publications\\bf229c30-f5ee-46b2-95c4-eaa422d929e0.xml"
  },
  "issues": []
}