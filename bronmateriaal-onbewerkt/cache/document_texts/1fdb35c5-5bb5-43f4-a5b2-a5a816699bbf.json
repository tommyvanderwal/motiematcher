{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 683\nDierziektebeleid\nNr.\n307\nMOTIE VAN HET LID VAN DER PLAS\nVoorgesteld\n22 mei 2025\nDe Kamer,\ngehoord de beraadslaging,\noverwegende dat een onafhankelijke toetsing door internationale wetenschappers kan bijdragen aan een bredere wetenschappelijke validatie en vertrouwen in de uitkomsten;\noverwegende dat er op dit moment (nog) geen onafhankelijke peerreview heeft plaatsgevonden van het volledige VGO-III-rapport (Veehouderij en gezondheid omwonenden), maar alleen van een aantal losse deelonderzoeken;\nverzoekt de regering om zo spoedig mogelijk een onafhankelijke peerreview van het volledige VGO-III-rapport te laten uitvoeren door buitenlandse en/of onafhankelijke wetenschappers, en de resultaten daarvan met de Kamer te delen,\nen gaat over tot de orde van de dag.\nVan der Plas",
  "content_char_count": 857,
  "source": {
    "document_id": "2cb7ca36-5b79-4695-a3c9-3ac8eb46dd74",
    "document_nummer": "2025D23500",
    "document_soort": "Motie",
    "publication_id": "1fdb35c5-5bb5-43f4-a5b2-a5a816699bbf",
    "publication_content_type": "application/xml",
    "publication_length": 4311,
    "cached": false,
    "binary_path": "bronmateriaal-onbewerkt\\cache\\document_publications\\1fdb35c5-5bb5-43f4-a5b2-a5a816699bbf.xml"
  },
  "issues": []
}