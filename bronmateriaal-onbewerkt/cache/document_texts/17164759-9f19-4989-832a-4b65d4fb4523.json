{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1055\nMOTIE VAN DE LEDEN WESTERVELD EN DOBBE\nVoorgesteld\n19 december 2024\nDe Kamer,\ngehoord de beraadslaging,\nconstaterende dat inspecties en kinderrechtenorganisaties al jaren alarm slaan, omdat kinderen in een kwetsbare positie onvoldoende passende hulp krijgen;\nconstaterende dat ook kabinet en Kamer dit erkennen, maar het kabinet wel een bezuiniging op artikel 34-jeugdbescherming heeft ingeboekt voor de jaren 2025 tot en met 2029;\nconstaterende dat deze bezuiniging instellingen en organisaties in de jeugdbescherming raakt;\noverwegende dat de Staatssecretaris in het debat heeft gezegd dat bij de Voorjaarsnota 2025 nader wordt bekeken of er een herschikking van de subsidietaakstelling binnen de JenV-begroting nodig is;\noverwegende dat deze bezuiniging echter al wel per 1 januari 2025 ingaat;\nverzoekt de regering om in gesprek te gaan met organisaties en instellingen die onder deze subsidietaakstelling vallen om goed in beeld te krijgen wat de gevolgen zijn van deze taakstelling en een verslag van deze gesprekken vóór de Voorjaarsnota naar de Kamer te sturen;\nverzoekt de regering tevens om zeker tot de Voorjaarsnota niet te korten op de organisaties en instellingen in de jeugdbescherming die onder artikel 34 vallen,\nen gaat over tot de orde van de dag.\nWesterveld\nDobbe",
  "content_char_count": 1380,
  "source": {
    "document_id": "105cfcf9-7b97-48d9-b9a2-7d903a17b97a",
    "document_nummer": "2024D51475",
    "document_soort": "Motie",
    "publication_id": "17164759-9f19-4989-832a-4b65d4fb4523",
    "publication_content_type": "application/xml",
    "publication_length": 2871,
    "cached": false,
    "binary_path": "bronmateriaal-onbewerkt\\cache\\document_publications\\17164759-9f19-4989-832a-4b65d4fb4523.xml"
  },
  "issues": []
}