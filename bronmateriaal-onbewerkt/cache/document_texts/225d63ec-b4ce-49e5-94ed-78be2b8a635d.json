{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 683\nDierziektebeleid\nNr.\n300\nMOTIE VAN DE LEDEN BECKERMAN EN KOSTIC\nVoorgesteld\n27 juni 2024\nDe Kamer,\ngehoord de beraadslaging,\noverwegende dat het Ministerie van LNV bevoegd gezag is voor het opruimen van de kadavers van wilde vogels en de opvang van mogelijk besmette dieren;\noverwegende dat op dit moment dierenhulporganisaties de verantwoordelijkheid op zich hebben genomen en tijdelijke ondersteuning geregeld is middels de motie-De Groot/Beckerman (Kamerstuk 29683–282);\noverwegende dat bij een aanhoudende epidemie en onvoldoende financiële ondersteuning zij deze taak niet oneindig kunnen blijven uitvoeren;\noverwegende dat daarmee soortenbescherming, bescherming van pluimvee, de pluimveebedrijven en uiteindelijk de volksgezondheid in het geding komen;\nverzoekt de regering om in overleg met dierenhulporganisaties te bezien hoe gezamenlijk met een structurele financiële strategie te komen en deze bij de begroting voor 2025 te presenteren,\nen gaat over tot de orde van de dag.\nBeckerman\nKostić",
  "content_char_count": 1080,
  "source": {
    "document_id": "ba8aa324-7bba-4ee1-9db1-f9562ab630df",
    "document_nummer": "2024D27328",
    "document_soort": "Motie",
    "publication_id": "225d63ec-b4ce-49e5-94ed-78be2b8a635d",
    "publication_content_type": "application/xml",
    "publication_length": 2531,
    "cached": false,
    "binary_path": "bronmateriaal-onbewerkt\\cache\\document_publications\\225d63ec-b4ce-49e5-94ed-78be2b8a635d.xml"
  },
  "issues": []
}