{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n332\nMOTIE VAN HET LID DASSEN\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat veel EU-lidstaten hun eigen insolventie- en belastingwetgeving hebben, hetgeen de integratie van de kapitaalmarktunie en grensoverstijgend investeren in Europese bedrijven bemoeilijkt;\noverwegende dat voor een ontwikkelde en functionerende Europese kapitaalmarktunie harmonisatie van insolventie- en belastingwetgeving nodig is;\noverwegende dat het gebruikmaken van het 28ste regime voor insolventie- en belastingwetgeving ervoor kan zorgen dat de obstakels van het verder integreren van de kapitaalmarktunie kan stimuleren;\nverzoekt de regering in Europees verband te pleiten voor het gebruikmaken van het 28ste regime voor insolventie- en belastingwetgeving met als doel om de kapitaalmarktunie verder te ontwikkelen,\nen gaat over tot de orde van de dag.\nDassen",
  "content_char_count": 990,
  "source": {
    "document_id": "6831adbc-974f-412d-84a4-3c643bd4c838",
    "document_nummer": "2025D01208",
    "document_soort": "Motie",
    "publication_id": "c7432c3f-8473-401a-900d-151cf7c6df63",
    "publication_content_type": "application/xml",
    "publication_length": 2342,
    "cached": false,
    "binary_path": "bronmateriaal-onbewerkt\\cache\\document_publications\\c7432c3f-8473-401a-900d-151cf7c6df63.xml"
  },
  "issues": []
}