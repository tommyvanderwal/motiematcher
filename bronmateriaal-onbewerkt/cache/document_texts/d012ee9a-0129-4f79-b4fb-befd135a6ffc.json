{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 545\nWet- en regelgeving financiële markten\nNr.\n220\nMOTIE VAN HET LID AUKJE DE VRIES\nVoorgesteld\n30 januari 2025\nDe Kamer,\ngehoord de beraadslaging,\noverwegende dat de ondernemers in de financiële sector de kosten voor toezicht van DNB en AFM volledig zelf betalen zonder overheidsbijdrage en dat deze kosten veelal worden doorberekend aan de consument, onder wie bedrijven;\noverwegende dat het amendement op stuk nr.\n11 (33 957)\nuit 2014 regelt dat de toezichtskosten slechts met de inflatie mogen stijgen met in bijzondere omstandigheden «comply or explain»;\nconstaterende dat de toezichtskosten desondanks de afgelopen jaren fors zijn gestegen;\nconstaterende dat incidentele kosten, zoals toelatingskosten, en structurele handhavingskosten door elkaar heen lopen;\nvan mening dat dit onwenselijk is;\nverzoekt de regering te bewerkstelligen dat de kostenstijgingen in de toekomst worden beperkt en dat incidentele en structurele kosten zo veel mogelijk apart worden doorberekend;\nverzoekt de regering de hoogte van de toezichtskosten in Nederland te vergelijken met de toezichtkosten in andere EU-lidstaten en een onafhankelijke doorlichting te laten doen van de toezichtskosten om te kijken of het efficiënter en goedkoper kan, zonder effectiviteit te verliezen, en de Tweede Kamer daarover voor 1 juli 2025 over te informeren.\nen gaat over tot de orde van de dag.\nAukje de Vries",
  "content_char_count": 1454,
  "source": {
    "document_id": "75a26fc5-9b5a-4459-83f8-dd48c11b7644",
    "document_nummer": "2025D03760",
    "document_soort": "Motie",
    "publication_id": "d012ee9a-0129-4f79-b4fb-befd135a6ffc",
    "publication_content_type": "application/xml",
    "publication_length": 2945,
    "cached": false,
    "binary_path": "bronmateriaal-onbewerkt\\cache\\document_publications\\d012ee9a-0129-4f79-b4fb-befd135a6ffc.xml"
  },
  "issues": []
}