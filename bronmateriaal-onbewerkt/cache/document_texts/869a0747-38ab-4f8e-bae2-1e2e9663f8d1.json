{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n987\nMOTIE VAN DE LEDEN VAN CAMPEN EN OOSTENBRINK\nVoorgesteld\n26 maart 2025\nDe Kamer,\ngehoord de beraadslaging,\noverwegende dat de herbewapening van Europa noodzakelijk is voor onze autonomie en veiligheid;\noverwegende dat cohesiegelden volgens de ReArm-plannen zullen worden ingezet voor defensiedoeleinden;\noverwegende dat de Europese Investeringsbank een cruciale rol kan spelen bij grote strategische investeringen in satellieten, communicatiesystemen en infrastructuur ter versterking van de Europese defensiecapaciteiten;\nverzoekt de regering om, naast het inzetten van cohesiegelden voor defensie, de bestaande middelen van de Europese Investeringsbank in te zetten voor grote projecten en investeringen in communicatiesystemen, satellieten en infrastructuur, met als doel de autonomie en veiligheid van Europa te versterken,\nen gaat over tot de orde van de dag.\nVan Campen\nOostenbrink",
  "content_char_count": 989,
  "source": {
    "document_id": "b23e4b2b-de1b-495b-9841-fbc6b680d913",
    "document_nummer": "2025D12947",
    "document_soort": "Motie",
    "publication_id": "869a0747-38ab-4f8e-bae2-1e2e9663f8d1",
    "publication_content_type": "application/xml",
    "publication_length": 2424,
    "cached": false,
    "binary_path": "bronmateriaal-onbewerkt\\cache\\document_publications\\869a0747-38ab-4f8e-bae2-1e2e9663f8d1.xml"
  },
  "issues": []
}