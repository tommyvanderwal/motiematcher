{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n53\nMOTIE VAN HET LID TUINMAN C.S.\nVoorgesteld\n7 februari 2024\nDe Kamer,\ngehoord de beraadslaging,\nconstaterende dat, gezien de internationale veiligheidssituatie, de civiele veiligheid en weerbaarheid in Nederland speciale aandacht verdient;\noverwegende dat wij onder artikel 3 van het NAVO-verdrag verplichtingen hebben op het gebied van «resilience»;\noverwegende dat de diensten Bescherming Bevolking en Korps Mobiele Colonnes reeds zijn afgeschaft;\noverwegende dat, onder andere, het Nationaal Crisiscentrum bij JenV en Ecosysteem Logistiek bij Defensie hier nu los mee bezig zijn;\nverzoekt de regering om te onderzoeken of civiele verdediging belegd kan worden bij een interdepartementale rijksnooddienst, waar alle huidige en toekomstige civiele verdedigingsactiviteiten geconcentreerd kunnen worden;\nverzoekt de Minister van Defensie hierin het voortouw te nemen,\nen gaat over tot de orde van de dag.\nTuinman\nDassen\nBoswijk\nCeder",
  "content_char_count": 1111,
  "source": {
    "document_id": "d93f38c8-e006-4c69-a1d7-64c3a911e867",
    "document_nummer": "2024D04538",
    "document_soort": "Motie",
    "publication_id": "c8ad1020-84e9-4384-a05e-081176c457d5",
    "publication_content_type": "application/xml",
    "publication_length": 2677,
    "cached": false,
    "binary_path": "bronmateriaal-onbewerkt\\cache\\document_publications\\c8ad1020-84e9-4384-a05e-081176c457d5.xml"
  },
  "issues": []
}