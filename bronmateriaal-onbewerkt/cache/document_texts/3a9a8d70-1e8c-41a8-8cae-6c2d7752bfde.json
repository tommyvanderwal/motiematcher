{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n426\nMOTIE VAN DE LEDEN BECKER EN FLACH\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat door een uitspraak van de Raad van State de 24 wekeneis is afgeschaft en asielzoekers na een wachttijd van zes maanden volledig de arbeidsmarkt op kunnen;\nconstaterende dat Europese regelgeving Nederland de mogelijkheid biedt om de wachttijd voordat asielzoekers mogen werken te verlengen naar negen maanden voor kansarme asielzoekers, in plaats van de huidige zes maanden;\nverzoekt de regering om deze mogelijkheid te benutten en op korte termijn voor spoor 1- en spoor 2-asielzoekers de wachttijd te verlengen naar negen maanden,\nen gaat over tot de orde van de dag.\nBecker\nFlach",
  "content_char_count": 797,
  "source": {
    "document_id": "5239cb29-5597-44a9-9434-b4bf32183658",
    "document_nummer": "2024D22127",
    "document_soort": "Motie",
    "publication_id": "3a9a8d70-1e8c-41a8-8cae-6c2d7752bfde",
    "publication_content_type": "application/xml",
    "publication_length": 2200,
    "cached": false,
    "binary_path": "bronmateriaal-onbewerkt\\cache\\document_publications\\3a9a8d70-1e8c-41a8-8cae-6c2d7752bfde.xml"
  },
  "issues": []
}