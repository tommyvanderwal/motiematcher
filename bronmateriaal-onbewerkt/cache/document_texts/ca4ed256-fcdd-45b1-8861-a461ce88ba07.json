{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 237\nAfrika-beleid\nNr.\n217\nMOTIE VAN HET LID CEDER\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de Internationale Wielerunie (ICU) vooralsnog vasthoudt aan de organisatie van het WK wielrennen in Rwanda dit najaar;\noverwegende dat Rwanda een grote rol speelt bij het conflict in Oost-Congo en dat het land het dan niet verdient om een dergelijk internationaal evenement te organiseren;\nverzoekt de regering om, zolang er geen adequate stappen worden gezet door Rwanda om de feitelijke annexatie van Congolees grondgebied door Rwanda, inclusief het vestigen van parallel bestuur in bezette gebieden, terug te draaien, in internationaal verband te pleiten voor het verplaatsen van het WK en, zolang het evenement nog in Rwanda gepland staat, in afstemming met de KNWU af te zien van Nederlandse deelname en daarvoor internationaal medestanders te zoeken,\nen gaat over tot de orde van de dag.\nCeder",
  "content_char_count": 1001,
  "source": {
    "document_id": "5edae36b-83bf-4c00-aff0-64d01e15857c",
    "document_nummer": "2025D24487",
    "document_soort": "Motie",
    "publication_id": "ca4ed256-fcdd-45b1-8861-a461ce88ba07",
    "publication_content_type": "application/xml",
    "publication_length": 4469,
    "cached": false,
    "binary_path": "bronmateriaal-onbewerkt\\cache\\document_publications\\ca4ed256-fcdd-45b1-8861-a461ce88ba07.xml"
  },
  "issues": []
}