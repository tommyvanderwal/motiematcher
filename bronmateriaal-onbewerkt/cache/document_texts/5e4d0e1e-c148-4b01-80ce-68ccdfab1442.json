{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n48\nMOTIE VAN HET LID WESTERVELD C.S.\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat het Rijk de Deskundigencommissie Hervormingsagenda Jeugd heeft ingesteld en dat deze externe, onafhankelijke commissie een zwaarwegend advies heeft uitgebracht over de uitvoering van de Hervormingsagenda Jeugd;\nconstaterende dat dit kabinet zich in het hoofdlijnenakkoord heeft gecommitteerd aan de uitvoering van de Hervormingsagenda Jeugd;\nconstaterende dat de deskundigencommissie er onvoldoende vertrouwen in heeft dat de huidige aanpak en voortgang van de Hervormingsagenda Jeugd en de financiële risicoverdeling die hierover is afgesproken tot de beoogde effecten gaan leiden, en dat bijstelling door middel van hun adviezen nodig is;\nverzoekt de regering het rapport van de deskundigencommissie volledig te omarmen en alle aanbevelingen, zowel inhoudelijk als financieel, over te nemen,\nen gaat over tot de orde van de dag.\nWesterveld\nDobbe\nPaulusma\nKostić\nStoffer\nKrul\nCeder\nKoekkoek\nEl Abassi",
  "content_char_count": 1408,
  "source": {
    "document_id": "1195ff80-237a-48d5-99c3-8dd27acc1308",
    "document_nummer": "2025D13210",
    "document_soort": "Motie",
    "publication_id": "5e4d0e1e-c148-4b01-80ce-68ccdfab1442",
    "publication_content_type": "application/xml",
    "publication_length": 2994,
    "cached": false,
    "binary_path": "bronmateriaal-onbewerkt\\cache\\document_publications\\5e4d0e1e-c148-4b01-80ce-68ccdfab1442.xml"
  },
  "issues": []
}