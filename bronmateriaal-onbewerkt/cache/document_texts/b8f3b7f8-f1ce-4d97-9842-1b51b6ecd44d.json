{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 755\nWijziging van de Omgevingswet (maatwerkaanpak PAS-projecten)\nNr.\n39\nMOTIE VAN HET LID HOLMAN\nVoorgesteld\n24 september 2025\nDe Kamer,\ngehoord de beraadslaging,\noverwegende dat het rapport van het Louis Bolk Instituut aangeeft dat een graslandnorm een positieve invloed heeft op meerdere aspecten, waaronder bodemkwaliteit, waterkwaliteit en biodiversiteit;\noverwegende dat zonder dergelijke norm tot wel 150.000 hectare grasland kan worden omgezet naar bouwland, waar intensieve teelten zullen plaatsvinden;\noverwegende dat de motie-Flach oproept om te pleiten voor een derogatie voor bedrijven met blijvend grasland met randvoorwaarden als weidegang en grondgebondenheid, en dit de kans op die graslandderogatie aanzienlijk vergroot;\nverzoekt de regering in het verzoek voor derogatie en in het achtste actieprogramma Nitraatrichtlijn nadrukkelijk een graslandnorm op te nemen die zorgt voor behoud van blijvend grasland, en dit als onderdeel van de plannen voor derogatie te onderbouwen,\nen gaat over tot de orde van de dag.\nHolman",
  "content_char_count": 1110,
  "source": {
    "document_id": "ccbcbc89-4b94-4994-a891-0202b27554a5",
    "document_nummer": "2025D41524",
    "document_soort": "Motie",
    "publication_id": "b8f3b7f8-f1ce-4d97-9842-1b51b6ecd44d",
    "publication_content_type": "application/xml",
    "publication_length": 4830,
    "cached": false,
    "binary_path": "bronmateriaal-onbewerkt\\cache\\document_publications\\b8f3b7f8-f1ce-4d97-9842-1b51b6ecd44d.xml"
  },
  "issues": []
}