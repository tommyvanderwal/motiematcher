{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n85\nMOTIE VAN HET LID MARTENS-AMERICA\nVoorgesteld\n28 november 2024\nDe Kamer,\ngehoord de beraadslaging,\nconstaterende dat op het gebied van Leven Lang Ontwikkelen de samenwerking tussen het mbo-onderwijs en bedrijfsvakscholen steeds crucialer wordt en dat zij elkaar kunnen aanvullen;\nconstaterende dat het mbo-onderwijs door snelle technologische ontwikkelingen en innovatie niet kan zonder de praktijkgerichte kennis, ervaring en kunde van het bedrijfsleven en met name de bedrijfsvakscholen;\nconstaterende dat de samenwerking tussen het onderwijs en de bedrijfsvakscholen op dit moment niet is geformaliseerd;\noverwegende dat werkenden en zijinstromers sneller en beter praktisch moeten worden opgeleid en dat de samenwerking tussen onderwijs en bedrijfsvakscholen daarom verder ge√Øntensiveerd zou kunnen worden;\nverzoekt de regering de informele rol van de bedrijfsvakscholen verder te onderzoeken en daarbij expliciet te bezien welke rol zij kunnen spelen in het formele aanbod,\nen gaat over tot de orde van de dag.\nMartens-America",
  "content_char_count": 1240,
  "source": {
    "document_id": "07b458e4-29e7-42c9-b09d-8766fbb325cc",
    "document_nummer": "2024D46691",
    "document_soort": "Motie",
    "publication_id": "484f1fa9-afae-449f-a4c2-a42cd242c803",
    "publication_content_type": "application/xml",
    "publication_length": 2669,
    "cached": false,
    "binary_path": "bronmateriaal-onbewerkt\\cache\\document_publications\\484f1fa9-afae-449f-a4c2-a42cd242c803.xml"
  },
  "issues": []
}