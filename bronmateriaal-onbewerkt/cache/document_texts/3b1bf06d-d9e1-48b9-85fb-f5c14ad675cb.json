{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n73\nMOTIE DE LEDEN VAN DER WERF EN SIX DIJKSTRA\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat de hoeveelheid opruiiende, haatzaaiende, racistische, antisemitische en democratie ondermijnende content op onlineplatforms de spuigaten uitloopt;\nconstaterende dat een veelgebruikt platform als X maar één Nederlandssprekende contentmoderator heeft die toeziet op het verwijderen van inhoud die onder Nederlandse en Europese wetgeving verboden is;\nconstaterende dat TikTok in september zijn Nederlandse kantoor voor contentmoderatie, met 300 werknemers, heeft gesloten;\noverwegende dat steeds meer jongeren sociale media gebruiken voor hun nieuwsgaring;\noverwegende dat het voor het publieke debat en onze democratie noodzakelijk is om paal en perk te stellen aan de productie en verspreiding van illegale content en ontwrichtende desinformatie, en grote onlineplatforms bovendien wettelijk de verantwoordelijkheid hebben hierop te acteren;\nverzoekt de regering te onderzoeken of en hoe er nationaal wettelijke minimumeisen kunnen worden gesteld aan de personele capaciteit voor Nederlandstalige contentmoderatie bij grote socialemediaplatforms,\nen gaat over tot de orde van de dag.\nVan der Werf\nSix Dijkstra",
  "content_char_count": 1485,
  "source": {
    "document_id": "b256d363-043f-46e0-90c9-170e9cde9be7",
    "document_nummer": "2024D43175",
    "document_soort": "Motie",
    "publication_id": "3b1bf06d-d9e1-48b9-85fb-f5c14ad675cb",
    "publication_content_type": "application/xml",
    "publication_length": 3007,
    "cached": false,
    "binary_path": "bronmateriaal-onbewerkt\\cache\\document_publications\\3b1bf06d-d9e1-48b9-85fb-f5c14ad675cb.xml"
  },
  "issues": []
}