{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n82\nGEWIJZIGDE MOTIE VAN DE LEDEN VELTMAN EN VERMEER TER VERVANGING VAN DIE GEDRUKT ONDER NR. 71\nVoorgesteld\n17 december 2024\nDe Kamer,\ngehoord de beraadslaging,\noverwegende dat zero-emissiezones er voor bepaalde ondernemers voor zorgen dat binnensteden niet meer bereikbaar zijn;\nconstaterende dat deze ondernemers ernstige zorgen hebben dat zij hun werk niet meer kunnen doen met de middelen die hun ter beschikking staan;\noverwegende dat de inzet van het kabinet is dat een boetevrije periode van een jaar gaat gelden, wat de mogelijkheid biedt om de landelijk gestandaardiseerde uitzondering van zero-emissiezones voor ondernemers tot 2029 beter en sterk vereenvoudigd in te richten;\nconstaterende dat de Staatssecretaris geen enkele garantie biedt dat deze ruimte kan worden geboden;\noverwegende dat monitoring inzichten kan verschaffen waarmee kan worden bijgestuurd, zodat ondernemers niet tussen wal en schip vallen, en dat daarbij alle mogelijke maatregelen worden opengehouden;\nverzoekt de regering vanaf 1-1-25 iedere twee maanden, of vaker indien nodig, aan de Tweede Kamer te rapporteren wat de gevolgen van de ingestelde zero-emissiezones zijn voor de ondernemers die nog niet aan de eisen kunnen voldoen of ondernemers die anderszins in de knel komen,\nen gaat over tot de orde van de dag.\nVeltman\nVermeer",
  "content_char_count": 1518,
  "source": {
    "document_id": "bf3aee0e-aaa8-46ec-b8f7-9859ba9e1133",
    "document_nummer": "2024D49647",
    "document_soort": "Motie (gewijzigd/nader)",
    "publication_id": "84b09b83-64ef-4b64-bc3c-af2d4009347a",
    "publication_content_type": "application/xml",
    "publication_length": 3038,
    "cached": false,
    "binary_path": "bronmateriaal-onbewerkt\\cache\\document_publications\\84b09b83-64ef-4b64-bc3c-af2d4009347a.xml"
  },
  "issues": []
}