{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n375\nMOTIE VAN DE LEDEN VAN NISPEN EN VAN BAARLE\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat in tientallen gevallen de Wet normering topinkomens (WNT) is overtreden, soms met tienduizenden euro's per persoon;\noverwegende dat het ontbreken van sancties ertoe leidt dat dit ongestraft blijft en er geen afschrikwekkende werking uitgaat van het gegeven dat hooguit een ten onrechte ontvangen bedrag moet worden terugbetaald;\nverzoekt de regering te onderzoeken hoe een effectievere naleving van de WNT kan worden afgedwongen door sancties te stellen op het overtreden van de norm voor topinkomens in de (semi)publieke sector,\nen gaat over tot de orde van de dag.\nVan Nispen\nVan Baarle",
  "content_char_count": 827,
  "source": {
    "document_id": "51263c9f-f2d7-4ad4-bd49-c0ba16d63ddb",
    "document_nummer": "2025D23289",
    "document_soort": "Motie",
    "publication_id": "6afc8306-2334-410e-a901-881d892d648f",
    "publication_content_type": "application/xml",
    "publication_length": 4464,
    "cached": false,
    "binary_path": "bronmateriaal-onbewerkt\\cache\\document_publications\\6afc8306-2334-410e-a901-881d892d648f.xml"
  },
  "issues": []
}