{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 486\nEvaluatie Embryowet\nNr.\n34\nMOTIE VAN HET LID PAULUSMA\nVoorgesteld\n11 december 2024\nDe Kamer,\ngehoord de beraadslaging,\nconstaterende dat het onderzoeksrapport «Zorgvuldigheid in de omgang met leeftijdsgrenzen in de Wet donorgegevens kunstmatige bevruchting» aangeeft dat ieder kind verschillend is in behoefte naar afstammingsgegevens en dat niet de overheid maar directe relationele betrokkenen zoals de ouders hier primair de verantwoordelijkheid en zorg in hebben;\noverwegende dat hetzelfde onderzoeksrapport concludeert dat er geen gedegen reden is om leeftijdsgrenzen in de wet te behouden en, indien dat wel wordt gedaan, dit in strijd is met internationale verdragen;\noverwegende dat het onderzoeksrapport aanbeveelt om de leeftijdsgrenzen te laten vervallen;\nverzoekt de regering om toe te werken naar het loslaten van leeftijdsgrenzen binnen de Wet donorgegevens kunstmatige bevruchting;\nverzoekt de regering om bij de uitvoering mogelijkheden beschikbaar te stellen voor het bieden van adequate voorlichting aan donorkinderen, ouders en donoren,\nen gaat over tot de orde van de dag.\nPaulusma",
  "content_char_count": 1179,
  "source": {
    "document_id": "a17fdd18-d92d-44a7-97f8-d315c78c65ef",
    "document_nummer": "2024D49031",
    "document_soort": "Motie",
    "publication_id": "f47dd7c8-22d9-4195-b259-3f5b6e8756ae",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\f47dd7c8-22d9-4195-b259-3f5b6e8756ae.xml"
  },
  "issues": []
}