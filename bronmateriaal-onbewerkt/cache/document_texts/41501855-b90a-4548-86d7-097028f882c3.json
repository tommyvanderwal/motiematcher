{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n119\nMOTIE VAN HET LID MOHANDIS C.S.\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat gemeentes vanaf volgend jaar een gemeentelijke zorgplicht hebben voor bibliotheken, met de daarbij behorende wettelijke taken en gelden;\noverwegende dat steeds meer zwembaden onder druk staan en de Kamer zich eerder heeft uitgesproken om zwembadwater zo veel mogelijk in publieke handen te houden;\noverwegende dat zwemmen essentieel is voor de veiligheid van jong en oud en er daarom voldoende zwembadwater moet zijn voor het ABC-zwemmen;\noverwegende dat sport geen wettelijke taak is voor gemeentes en er daarom sneller op bezuinigd kan worden, zeker bij financiÃ«le tekorten in een gemeente;\nverzoekt de regering de mogelijkheden te onderzoeken voor een gemeentelijke zorgplicht voor zwembaden, en de Kamer hier halverwege 2025 over te informeren,\nen gaat over tot de orde van de dag.\nMohandis\nVan Nispen\nInge van Dijk\nPaulusma",
  "content_char_count": 1185,
  "source": {
    "document_id": "40e5b292-96ee-4723-8023-5c2a79b649fe",
    "document_nummer": "2024D47322",
    "document_soort": "Motie",
    "publication_id": "41501855-b90a-4548-86d7-097028f882c3",
    "publication_content_type": "application/xml",
    "publication_length": 2732,
    "cached": false,
    "binary_path": "bronmateriaal-onbewerkt\\cache\\document_publications\\41501855-b90a-4548-86d7-097028f882c3.xml"
  },
  "issues": []
}