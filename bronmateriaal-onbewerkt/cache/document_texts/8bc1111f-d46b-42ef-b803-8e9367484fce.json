{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n266\nMOTIE VAN DE LEDEN FLACH EN AARTSEN\nVoorgesteld\n25 september 2024\nDe Kamer,\ngehoord de beraadslaging,\nconstaterende dat met de opheffing van het handhavingsmoratorium niet meer eerst hoeft worden overgegaan tot een aanwijzing;\noverwegende dat de Belastingdienst ruimte moet krijgen om de menselijke maat toe te blijven passen in het toezicht als er evident sprake is van onbewuste of onopzettelijke overtreding van de arbeidswetgeving bij opdrachtgevers of zelfstandigen;\nverzoekt de regering in de handhaving coulant om te gaan met onbewust onbekwame zelfstandigen en niet direct over te gaan tot het opleggen van boetes bij deze categorie opdrachtgevers en opdrachtnemers, de toepassing hiervan te monitoren en de Kamer halfjaarlijks over de resultaten hiervan te informeren,\nen gaat over tot de orde van de dag.\nFlach\nAartsen",
  "content_char_count": 942,
  "source": {
    "document_id": "cb1ec544-5509-46f2-82ff-194282630f4f",
    "document_nummer": "2024D34925",
    "document_soort": "Motie",
    "publication_id": "8bc1111f-d46b-42ef-b803-8e9367484fce",
    "publication_content_type": "application/xml",
    "publication_length": 2345,
    "cached": false,
    "binary_path": "bronmateriaal-onbewerkt\\cache\\document_publications\\8bc1111f-d46b-42ef-b803-8e9367484fce.xml"
  },
  "issues": []
}