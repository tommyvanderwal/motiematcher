{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nI\nVaststelling van de begrotingsstaat van de Koning (I) voor het jaar 2025\nNr.\n10\nMOTIE VAN DE LEDEN SIX DIJKSTRA EN BOOMSMA\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat paleis Soestdijk in 2017 voor een symbolisch bedrag van â‚¬ 1,7 miljoen is verkocht aan een particuliere partij;\nconstaterende dat inmiddels is gebleken dat de plannen van deze particuliere partij geen doorgang kunnen vinden, aangezien begin 2024 het bestemmingsplan door de Raad van State is vernietigd;\nvan mening dat het historisch erfgoed betreft met een eeuwenoude geschiedenis, dat zich goed zou lenen om een museum voor nationale geschiedenis in te vestigen;\nverzoekt de regering in gesprek te gaan met de koper van paleis Soestdijk om na te gaan of het mogelijk is het paleis voor een symbolisch bedrag terug te kopen en dit indien nodig te betrekken bij de besluitvorming voor de Voorjaarsnota;\nverzoekt de regering om te onderzoeken of er in dat geval een museum voor nationale geschiedenis kan worden gevestigd in paleis Soestdijk,\nen gaat over tot de orde van de dag.\nSix Dijkstra\nBoomsma",
  "content_char_count": 1182,
  "source": {
    "document_id": "737adef0-8518-49db-a9c0-b9b80f368c1a",
    "document_nummer": "2024D37747",
    "document_soort": "Motie",
    "publication_id": "2b6ce8ab-5a78-4d3b-b506-b4bd11e32f46",
    "publication_content_type": "application/xml",
    "publication_length": 2683,
    "cached": false,
    "binary_path": "bronmateriaal-onbewerkt\\cache\\document_publications\\2b6ce8ab-5a78-4d3b-b506-b4bd11e32f46.xml"
  },
  "issues": []
}