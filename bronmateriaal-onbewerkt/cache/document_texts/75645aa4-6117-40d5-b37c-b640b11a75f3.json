{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n23 235\nThuiszorg en wijkverpleging\nNr.\n251\nMOTIE VAN HET LID DOBBE\nVoorgesteld\n23 september 2025\nDe Kamer,\ngehoord de beraadslaging,\nconstaterende dat de wijkverpleging al jarenlang wordt gebruikt als sluitpost op de begroting en er dit jaar wederom is besloten om structureel ruim 400 miljoen te bezuinigen;\noverwegende dat zorgverleners in de wijkverpleging tegelijkertijd door de tekortschietende salarissen niet economisch zelfstandig kunnen zijn;\noverwegende dat zorgverleners ook onvoldoende ruimte krijgen om te investeren in preventie;\nverzoekt de regering te voorkomen dat onderbestedingen in de wijkverpleging ontstaan, en indien zorgverzekeraars het budget voor wijkverpleging niet uitgeven, dit budget te investeren in betere arbeidsvoorwaarden en preventie in de wijkverpleging,\nen gaat over tot de orde van de dag.\nDobbe",
  "content_char_count": 905,
  "source": {
    "document_id": "ca0fc3ff-658d-4691-888d-b0425aa27438",
    "document_nummer": "2025D41160",
    "document_soort": "Motie",
    "publication_id": "75645aa4-6117-40d5-b37c-b640b11a75f3",
    "publication_content_type": "application/xml",
    "publication_length": 4348,
    "cached": false,
    "binary_path": "bronmateriaal-onbewerkt\\cache\\document_publications\\75645aa4-6117-40d5-b37c-b640b11a75f3.xml"
  },
  "issues": []
}