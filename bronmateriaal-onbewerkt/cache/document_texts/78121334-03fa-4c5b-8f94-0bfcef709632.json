{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n961\nGEWIJZIGDE MOTIE VAN DE LEDEN VAN ZANTEN EN BOOMSMA TER VERVANGING VAN DIE GEDRUKT ONDER NR. 951\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat internationale verdragen zoals het Vluchtelingenverdrag van Genève en het Europees verdrag voor de Rechten van de Mens, zo’n 75 jaar geleden zijn opgesteld;\nconstaterende dat deze verdragen en hun interpretatie sindsdien nauwelijks zijn aangepast aan de veranderde maatschappelijke realiteit, waarin sprake is van grootschalige, structurele migratiestromen en asielprocedures, die het draagvlak onder druk zetten;\noverwegende dat de interpretatie van deze verdragen de ruimte voor het asielbeleid in verregaande mate beperkt;\nverzoekt de regering om een juridische en diplomatieke verkenning te starten naar verdragen die mogelijk moeten worden gemoderniseerd of herzien;\nen gaat over tot de orde van de dag.\nVan Zanten\nBoomsma",
  "content_char_count": 998,
  "source": {
    "document_id": "861f470c-29ae-4827-b53f-9cc620427e6e",
    "document_nummer": "2025D27404",
    "document_soort": "Motie (gewijzigd/nader)",
    "publication_id": "78121334-03fa-4c5b-8f94-0bfcef709632",
    "publication_content_type": "application/xml",
    "publication_length": 4746,
    "cached": false,
    "binary_path": "bronmateriaal-onbewerkt\\cache\\document_publications\\78121334-03fa-4c5b-8f94-0bfcef709632.xml"
  },
  "issues": []
}