{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXVII\nWijziging van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024 (wijziging samenhangende met de Voorjaarsnota)\nNr.\n15\nMOTIE VAN HET LID RAM\nVoorgesteld\n19 juni 2024\nDe Kamer,\ngehoord de beraadslaging,\nconstaterende dat er in Europa een ongelijk speelveld is omtrent de wapenvergunningverlening;\nconstaterende dat de Nederlandse overheid niet op basis van een offerte, maar op basis van een contract een kortlopende vergunning verstrekt aan onze defensie-industrie;\noverwegende dat onze defensie-industrie orders misloopt, terwijl Nederland in de huidige geopolitieke realiteit moet investeren in het versterken van onze defensie-industrie;\nroept de regering op om exportvergunningen voor de levering en het onderhoud van defensieproducten voor de gehele voorgenomen contractduur te verstrekken en op basis van de offerte te werken met een opt-outclausule indien de mensenrechtensituatie van een land verandert,\nen gaat over tot de orde van de dag.\nRam",
  "content_char_count": 1082,
  "source": {
    "document_id": "ed81930f-1170-4b89-8377-7ead225e72d6",
    "document_nummer": "2024D25798",
    "document_soort": "Motie",
    "publication_id": "94c71745-b9ad-4f53-bcbe-6e0389ade156",
    "publication_content_type": "application/xml",
    "publication_length": 2490,
    "cached": false,
    "binary_path": "bronmateriaal-onbewerkt\\cache\\document_publications\\94c71745-b9ad-4f53-bcbe-6e0389ade156.xml"
  },
  "issues": []
}