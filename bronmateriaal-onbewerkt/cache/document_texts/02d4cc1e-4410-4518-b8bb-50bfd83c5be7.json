{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n38\nMOTIE VAN DE LEDEN VAN BAARLE EN PODT\nVoorgesteld\n7 november 2024\nDe Kamer,\ngehoord de beraadslaging,\nconstaterende dat de regering heeft besloten om de financiering van de landelijke voorziening vreemdelingen (lvv) stop te zetten;\nconstaterende dat de gemeente Rotterdam meldt dat er onder de huidige lvv-doelgroep een groep bestaat waarvoor «geen duurzame oplossing» kan worden gevonden, «mede omdat zij met ernstige somatische klachten en veelal verslavingsproblematiek kampen», waarbij «het beëindigen van het onderdak van deze mensen zal leiden tot zeer inhumane situaties met een grote kans op overlijden»;\noverwegende dat de rijksoverheid een zorgplicht heeft om te voorkomen dat beleid en regelgeving kunnen leiden tot sterfgevallen;\nverzoekt de regering om actief te voorkomen dat mensen als gevolg van de stopzetting van de rijksfinanciering van de lvv-voorzieningen op straat komen te overlijden en hier gemeenten de nodige ondersteuning bij te bieden,\nen gaat over tot de orde van de dag.\nVan Baarle\nPodt",
  "content_char_count": 1205,
  "source": {
    "document_id": "05b9636c-db5d-4fbe-82a5-574e5fd32c5f",
    "document_nummer": "2024D42697",
    "document_soort": "Motie",
    "publication_id": "02d4cc1e-4410-4518-b8bb-50bfd83c5be7",
    "publication_content_type": "application/xml",
    "publication_length": 2689,
    "cached": false,
    "binary_path": "bronmateriaal-onbewerkt\\cache\\document_publications\\02d4cc1e-4410-4518-b8bb-50bfd83c5be7.xml"
  },
  "issues": []
}