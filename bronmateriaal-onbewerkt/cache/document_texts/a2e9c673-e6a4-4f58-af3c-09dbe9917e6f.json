{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2850\nMOTIE VAN HET LID BREKELMANS C.S.\nVoorgesteld\n13 maart 2024\nDe Kamer,\ngehoord de beraadslaging,\noverwegende dat Belarus een vazalstaat vormt van Rusland en een belangrijke rol speelt in de Russische agressie tegen Oekraïne;\noverwegende dat er indicaties zijn voor de betrokkenheid van Belarus en president Loekasjenko bij de deportaties van kinderen uit Oekraïne en andere oorlogsmisdaden;\nvan mening dat het wenselijk zou zijn als naast Poetin ook Loekasjenko zou worden aangeklaagd voor het Internationaal Strafhof (ICC);\nverzoekt de regering zich in de EU in te zetten voor meer bewijsgaring voor de betrokkenheid van Belarus bij oorlogsmisdaden tegen Oekraïne, zodat het ICC deze informatie zou kunnen gebruiken voor een eventuele zaak tegen president Loekasjenko en andere verantwoordelijken uit het regime van Belarus,\nen gaat over tot de orde van de dag.\nBrekelmans\nPaternotte\nPiri\nTuinman\nBoswijk\nVeldkamp",
  "content_char_count": 1052,
  "source": {
    "document_id": "4166d0db-5abd-4fca-b2da-6e50cffdf5a5",
    "document_nummer": "2024D09545",
    "document_soort": "Motie",
    "publication_id": "a2e9c673-e6a4-4f58-af3c-09dbe9917e6f",
    "publication_content_type": "application/xml",
    "publication_length": 2584,
    "cached": false,
    "binary_path": "bronmateriaal-onbewerkt\\cache\\document_publications\\a2e9c673-e6a4-4f58-af3c-09dbe9917e6f.xml"
  },
  "issues": []
}