{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVIII\nJaarverslag en slotwet Ministerie van Onderwijs, Cultuur en Wetenschap 2024\nNr.\n13\nGEWIJZIGDE MOTIE VAN DE LEDEN SOEPBOER EN CEDER TER VERVANGING VAN DIE GEDRUKT ONDER NR. 10\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat op 3 december jongstleden er een ruime Kamermeerderheid was voor de motie-Soepboer/Ceder, die de regering verzoekt de onderwijsregio's terug te brengen naar een structurele stimuleringsregeling en de vrijgekomen middelen terug te geven aan het primaire onderwijsproces;\noverwegende dat de invulling die de regering heeft gegeven aan de uitvoering overduidelijk niet beantwoordt aan de eigenlijke wens die de leden Soepboer en Ceder met deze motie hebben uitgesproken;\noverwegende dat de regering daarmee ook onvoldoende gehoor heeft gegeven aan wat een meerderheid van de Kamer overduidelijk wil;\nverzoekt de regering het geld dat in de onderwijsregio's zit en direct afkomstig is van scholen (voor professionalisering en strategisch hrm bijvoorbeeld) terug te geven aan de scholen en het resterende bedrag in te zetten voor een structurele stimuleringsregeling die geen verplichtend karakter heeft en niet leidt tot extra governance,\nen gaat over tot de orde van de dag.\nSoepboer\nCeder",
  "content_char_count": 1322,
  "source": {
    "document_id": "2a527e6c-9556-406b-91fa-263644258c27",
    "document_nummer": "2025D31485",
    "document_soort": "Motie (gewijzigd/nader)",
    "publication_id": "bd8e5d44-c3d2-4519-8c9e-6ebd83879dbc",
    "publication_content_type": "application/xml",
    "publication_length": 5191,
    "cached": false,
    "binary_path": "bronmateriaal-onbewerkt\\cache\\document_publications\\bd8e5d44-c3d2-4519-8c9e-6ebd83879dbc.xml"
  },
  "issues": []
}