{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n777\nMOTIE VAN HET LID PATIJN\nVoorgesteld\n1 oktober 2024\nDe Kamer,\ngehoord de beraadslaging,\nvan mening dat grote groepen mensen recht hebben op compensatie omdat zij jarenlang een te lage uitkering hebben ontvangen, en dat het onacceptabel is als mensen nog lange tijd in onzekerheid zitten, omdat het opstellen van compensatieregelingen vaak jaren in beslag neemt;\nverzoekt de regering om vooruitlopend op de hersteloperatie een regeling uit te werken voor een onverplichte tegemoetkoming op grond waarvan gedupeerden snel en belastingvrij gecompenseerd kunnen worden, zonder dat dit effect heeft op in het verleden ontvangen toeslagen, en deze regeling voor het kerstreces met de Kamer te delen,\nen gaat over tot de orde van de dag.\nPatijn",
  "content_char_count": 874,
  "source": {
    "document_id": "c6472906-75d5-4a08-9b9b-b4c35113d9d1",
    "document_nummer": "2024D36166",
    "document_soort": "Motie",
    "publication_id": "f6a5e770-24d3-426d-9a12-79ffab5e6876",
    "publication_content_type": "application/xml",
    "publication_length": 2184,
    "cached": false,
    "binary_path": "bronmateriaal-onbewerkt\\cache\\document_publications\\f6a5e770-24d3-426d-9a12-79ffab5e6876.xml"
  },
  "issues": []
}