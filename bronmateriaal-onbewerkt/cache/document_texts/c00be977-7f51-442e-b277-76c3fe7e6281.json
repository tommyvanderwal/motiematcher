{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 551\nRegels over onafhankelijke bijstand en individuele oordeelsvorming bij discriminatie en tot wijziging van de Algemene wet gelijke behandeling en enige andere wetten in verband met de invoering van regels inzake gelijke behandeling in Bonaire, Sint Eustatius en Saba (Wet bescherming tegen discriminatie op de BES)\nNr.\n13\nMOTIE VAN DE LEDEN VAN HAASEN EN DEEN\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat de Wet gelijke behandeling op grond van handicap of chronische ziekte (WGBH/CZ) als onderdeel van de Wet bescherming tegen discriminatie op de BES wordt ingevoerd, inclusief verplichtingen op het gebied van goederen en diensten, arbeid, onderwijs, wonen en openbaar vervoer;\nconstaterende dat de DSP-groep in opdracht van het ministerie concludeert dat de kosten van invoering niet goed in te schatten zijn;\noverwegende dat naleving vereist is, maar dat uitzonderingen mogelijk zijn bij onevenredige belasting;\nverzoekt het kabinet te onderzoeken welke uitvoeringsmogelijkheden en kosten reÃ«el zijn, en hierover de Kamer te informeren,\nen gaat over tot de orde van de dag.\nVan Haasen\nDeen",
  "content_char_count": 1208,
  "source": {
    "document_id": "143a8c31-42a1-4e09-90cb-c8905f1177e7",
    "document_nummer": "2025D05821",
    "document_soort": "Motie",
    "publication_id": "c00be977-7f51-442e-b277-76c3fe7e6281",
    "publication_content_type": "application/xml",
    "publication_length": 2632,
    "cached": false,
    "binary_path": "bronmateriaal-onbewerkt\\cache\\document_publications\\c00be977-7f51-442e-b277-76c3fe7e6281.xml"
  },
  "issues": []
}