{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 403\nWijziging van de Tabaks- en rookwarenwet, houdende regeling van nicotineproducten zonder tabak en nicotineapparaten\nNr.\n13\nMOTIE VAN HET LID DANIËLLE JANSEN C.S.\nVoorgesteld\n14 mei 2024\nDe Kamer,\ngehoord de beraadslaging,\nconstaterende dat het gebruik van e-sigaretten schade veroorzaakt aan de luchtwegen, hersenen en organen doordat giftige metalen vrijkomen die diep in de longen en daarna in het lichaam terechtkomen;\nconstaterende dat steeds meer jongeren e-sigaretten gebruiken;\nconstaterende dat momenteel vooral kleine wegwerp-e-sigaretten populair zijn onder jongeren omdat ze deze makkelijk in hun zak kunnen verstoppen, bijvoorbeeld op school;\noverwegende dat veel wegwerp-e-sigaretten in het (zwerf)afval belanden en daarmee een risico op brand en milieuschade met zich meebrengen;\nverzoekt de regering om – in navolging van België – zo snel mogelijk wegwerp-e-sigaretten te verbieden,\nen gaat over tot de orde van de dag.\nDaniëlle Jansen\nSlagt-Tichelman\nKrul",
  "content_char_count": 1049,
  "source": {
    "document_id": "6d588ad7-215a-4711-80cb-29b46099e7f4",
    "document_nummer": "2024D19045",
    "document_soort": "Motie",
    "publication_id": "b44ce2b0-2896-458d-b53d-124acbdc4003",
    "publication_content_type": "application/xml",
    "publication_length": 2523,
    "cached": false,
    "binary_path": "bronmateriaal-onbewerkt\\cache\\document_publications\\b44ce2b0-2896-458d-b53d-124acbdc4003.xml"
  },
  "issues": []
}