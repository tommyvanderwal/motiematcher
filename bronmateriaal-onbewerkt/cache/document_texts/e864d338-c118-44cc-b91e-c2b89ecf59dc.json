{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 528\nRaming der voor de Tweede Kamer in 2025 benodigde uitgaven, alsmede aanwijzing en raming van de ontvangsten\nNr.\n16\nGEWIJZIGDE MOTIE VAN HET LID VAN NISPEN TER VERVANGING VAN DIE GEDRUKT ONDER NR. 8\nVoorgesteld\n25 juni 2024\nDe Kamer,\ngehoord de beraadslaging,\noverwegende dat bij buitenlandse werkbezoeken van Kamercommissies alle onkosten worden vergoed, zoals reis- en verblijfskosten, en meestal ook alle maaltijden in het programma zijn inbegrepen;\nconstaterende dat er desalniettemin een dagvergoeding geldt die Kamerleden volgens de regels toekomt die een kostencomponent heeft voor de maaltijden maar ook een component «uren» bevat;\nspreekt uit dat de schadeloosstelling voor Kamerleden voldoende is om eventuele resterende onkosten te dekken en een urencomponent ook niet goed uit te leggen is;\nverzoekt het presidium de dagvergoeding bij buitenlandse werkbezoeken voor Tweede Kamerleden af te schaffen,\nen gaat over tot de orde van de dag.\nVan Nispen",
  "content_char_count": 1036,
  "source": {
    "document_id": "6913fb26-e30e-4545-9f82-891baf0f1f4b",
    "document_nummer": "2024D26800",
    "document_soort": "Motie (gewijzigd/nader)",
    "publication_id": "e864d338-c118-44cc-b91e-c2b89ecf59dc",
    "publication_content_type": "application/xml",
    "publication_length": 2389,
    "cached": false,
    "binary_path": "bronmateriaal-onbewerkt\\cache\\document_publications\\e864d338-c118-44cc-b91e-c2b89ecf59dc.xml"
  },
  "issues": []
}