{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n42\nMOTIE VAN DE LEDEN PIERIK EN OLGER VAN DIJK\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat de Nedersaksenlijn in het regeerprogramma als prioritair project wordt genoemd dat een stap verder moet worden gebracht;\nconstaterende dat in de kabinetsreactie op de parlementaire enquÃªte aardgaswinning Groningen Nij begun 85 miljoen euro is gereserveerd voor de aanleg van de eerste fase van de Nedersaksenlijn Veendam-Stadskanaal;\noverwegende dat de tweede fase van de Nedersaksenlijn Stadskanaal-Emmen nieuwe woningbouw ontsluit bij onder andere Emmen en Ter Apel, en de verdere ontwikkeling van dit gebied bevordert;\nverzoekt de regering te bezien wat er nodig is om een MIRT-verkenning naar de Nedersaksenlijn op te starten, teneinde de belofte in het hoofdlijnenakkoord tot realisatie te brengen en dit zo spoedig mogelijk te rapporteren aan de Kamer,\nen gaat over tot de orde van de dag.\nPierik\nOlger van Dijk",
  "content_char_count": 1146,
  "source": {
    "document_id": "d85ee4de-6881-4e45-bb19-4726b923d0e3",
    "document_nummer": "2024D37917",
    "document_soort": "Motie",
    "publication_id": "82b8a2cf-1f92-497d-9e8c-112a6f108557",
    "publication_content_type": "application/xml",
    "publication_length": 2625,
    "cached": false,
    "binary_path": "bronmateriaal-onbewerkt\\cache\\document_publications\\82b8a2cf-1f92-497d-9e8c-112a6f108557.xml"
  },
  "issues": []
}