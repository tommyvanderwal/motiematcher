{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n363\nMOTIE VAN DE LEDEN GABRIËLS EN BAMENGA\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de Staatssecretaris overweegt om de ILT een aanwijzing te geven om niet langer op de «90% gescheiden»-inzameldoelstelling voor alle plastic drankflessen te handhaven, maar dit te beperken tot de plastic flessen waar statiegeld op zit;\nconstaterende dat de producentenorganisatie al sinds 2020 weet dat het de doelstelling moet realiseren, maar desondanks onvoldoende inzamelpunten heeft gerealiseerd en er zelf, samen met producenten en retailers, voor heeft gekozen om geen statiegeld te heffen op sap en zuivel;\noverwegende dat het een ongewenst precedent schept als handhavingsregels worden versoepeld wanneer de verantwoordelijke producentenorganisatie door eigen toedoen niet een tijdig aangekondigd en realistisch doel haalt;\nverzoekt de regering om de aangekondigde aanwijzing aan de ILT in te trekken met als doel dat de ILT continueert te handhaven op het doel van 90% inzameling van plastic flessen,\nen gaat over tot de orde van de dag.\nGabriëls\nBamenga",
  "content_char_count": 1200,
  "source": {
    "document_id": "419b5760-e523-489b-9b65-d47ec4e50d62",
    "document_nummer": "2025D24561",
    "document_soort": "Motie",
    "publication_id": "e8f03eb4-f477-49d1-a93a-52d1cfcca9e1",
    "publication_content_type": "application/xml",
    "publication_length": 4983,
    "cached": false,
    "binary_path": "bronmateriaal-onbewerkt\\cache\\document_publications\\e8f03eb4-f477-49d1-a93a-52d1cfcca9e1.xml"
  },
  "issues": []
}