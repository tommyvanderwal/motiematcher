{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n36\nGEWIJZIGDE MOTIE VAN HET LID CHAKOR TER VERVANGING VAN DIE GEDRUKT ONDER NR. 31\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat art. 7 van de Code Interbestuurlijke Verhoudingen decentrale overheden een plek geeft in de kabinetsformatie en zowel de Raad van State als de Studiegroep Interbestuurlijke en Financiële verhoudingen eerder adviseerden om als Rijk en decentrale overheden de kabinetsformatie gezamenlijk voor te bereiden;\noverwegende dat elk kabinet voor het bereiken van ambities op belangrijke maatschappelijke opgaven goed moet samenwerken met de medeoverheden en het daarom dus van belang is om samen met hen voor te bereiden;\nverzoekt de regering een interbestuurlijke studiegroep advies uit te laten brengen met daarin een gedeelde probleemanalyse, mogelijke oplossingen, onderscheiden verantwoordelijkheden en beleidsopties over het takenpakket en bekostiging van decentrale overheden en deze voorbereiding vóór 1 oktober aan de Kamer te sturen;\nen gaat over tot de orde van de dag.\nChakor",
  "content_char_count": 1211,
  "source": {
    "document_id": "77a8e30e-2a71-4904-8c7b-cb33cb9942c9",
    "document_nummer": "2025D32279",
    "document_soort": "Motie (gewijzigd/nader)",
    "publication_id": "94f80de9-727d-4c81-a791-590378ff39d3",
    "publication_content_type": "application/xml",
    "publication_length": 4980,
    "cached": false,
    "binary_path": "bronmateriaal-onbewerkt\\cache\\document_publications\\94f80de9-727d-4c81-a791-590378ff39d3.xml"
  },
  "issues": []
}