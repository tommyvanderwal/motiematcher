{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n413\nMOTIE VAN HET LID DOBBE C.S.\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat de VS nieuwe sanctiemaatregelen tegen het Internationaal Strafhof hebben genomen en een nieuw pakket aan sancties overwegen;\noverwegende dat Nederland als gastland een bijzondere verantwoordelijkheid richting het Strafhof heeft;\noverwegende dat de Europese Commissie in juni het inzetten van de EU-antiboycotverordening nog niet «opportuun» achtte, maar dat omstandigheden inmiddels zijn veranderd;\nverzoekt de regering een pakket aan maatregelen uit te werken om het Internationaal Strafhof te beschermen tegen Amerikaanse sancties en dit voor de begrotingsbehandeling Buitenlandse Zaken aan de Kamer voor te leggen;\nverzoekt de regering in ieder geval een nieuwe inzet op de EU-antiboycotverordening en het aanbieden van alternatieve ICT-faciliteiten door Nederland aan het Internationaal Strafhof in dit pakket op te nemen,\nen gaat over tot de orde van de dag.\nDobbe\nPiri\nPaternotte",
  "content_char_count": 1152,
  "source": {
    "document_id": "5e6d7f27-8c9c-4636-8761-d22d2aef03ff",
    "document_nummer": "2025D42363",
    "document_soort": "Motie",
    "publication_id": "e73f60bb-943f-4403-a4cd-1d2d1cc212a9",
    "publication_content_type": "application/xml",
    "publication_length": 4997,
    "cached": false,
    "binary_path": "bronmateriaal-onbewerkt\\cache\\document_publications\\e73f60bb-943f-4403-a4cd-1d2d1cc212a9.xml"
  },
  "issues": []
}