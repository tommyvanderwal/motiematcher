{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n391\nMOTIE VAN HET LID CEDER\nVoorgesteld tijdens het Notaoverleg van\n17 juni 2024\nDe Kamer,\ngehoord de beraadslaging,\nconstaterende dat de Generalised Scheme of Preferences Plus-status (GSP+) van Pakistan dit jaar in aanmerking komt om verlengd te worden;\noverwegende dat naleving van mensenrechten betrokken dient te worden bij het sluiten of verlengen van handelsverdragen of -overeenkomsten;\noverwegende dat het in Pakistan slecht gesteld is met de bescherming van de mensenrechten van de christelijke minderheid, bijvoorbeeld door misbruik van antiblasfemiewetten;\nverzoekt de regering in Europees verband het standpunt uit te dragen dat verlenging van de GSP+-status van Pakistan medeafhankelijk gemaakt dient te worden van het nemen van effectieve maatregelen door Pakistan om de christelijke minderheid beter te beschermen,\nen gaat over tot de orde van de dag.\nCeder",
  "content_char_count": 994,
  "source": {
    "document_id": "525b744a-1e5a-4315-a515-a73265a3e5b3",
    "document_nummer": "2024D25445",
    "document_soort": "Motie",
    "publication_id": "654894bf-ccc2-4e33-97d5-6bf02fd84e25",
    "publication_content_type": "application/xml",
    "publication_length": 2346,
    "cached": false,
    "binary_path": "bronmateriaal-onbewerkt\\cache\\document_publications\\654894bf-ccc2-4e33-97d5-6bf02fd84e25.xml"
  },
  "issues": []
}