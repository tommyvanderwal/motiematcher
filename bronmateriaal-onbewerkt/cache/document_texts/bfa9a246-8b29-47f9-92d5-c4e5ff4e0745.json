{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 753\nRechtsbijstand\nNr.\n298\nMOTIE VAN HET LID VAN NISPEN C.S.\nVoorgesteld\n15 april 2025\nDe Kamer,\ngehoord de beraadslaging,\nconstaterende dat een redelijk inkomen voor sociaal advocaten van groot belang is om de sociale advocatuur overeind te houden en de commissie-Van der Meer II de kantoortoeslag als een belangrijke impuls ziet om samenwerking tussen kantoren te stimuleren en daarmee nieuwe sociaal advocaten op te leiden, een randvoorwaarde voor het waarborgen van de toegang tot het recht;\noverwegende dat schaal 12, trede 10 cao Rijk door diverse achtereenvolgende regeringen als redelijk inkomen van een sociaal advocaat is vastgesteld en is opgenomen in de opdracht aan de commissie-Van der Meer II;\nconstaterende dat de commissie heeft vastgesteld dat de kantoortoeslag van € 14,82 naast de verhoging van het punttarief met € 1,46 voor advocaten werkzaam in kantoren noodzakelijk is om op genoemd referentie-inkomen uit te komen;\nverzoekt de regering opdracht te geven aan de Raad voor Rechtsbijstand om de randvoorwaarden voor een kantoortoeslag in samenwerking met de advocatuur voor de zomer nader uit te werken en de Kamer te informeren welke opvolging hieraan gegeven gaat worden,\nen gaat over tot de orde van de dag.\nVan Nispen\nLahlah\nSneller",
  "content_char_count": 1332,
  "source": {
    "document_id": "bd41e302-7ad5-45bc-b3ff-864286785d2c",
    "document_nummer": "2025D17163",
    "document_soort": "Motie",
    "publication_id": "bfa9a246-8b29-47f9-92d5-c4e5ff4e0745",
    "publication_content_type": "application/xml",
    "publication_length": 2785,
    "cached": false,
    "binary_path": "bronmateriaal-onbewerkt\\cache\\document_publications\\bfa9a246-8b29-47f9-92d5-c4e5ff4e0745.xml"
  },
  "issues": []
}