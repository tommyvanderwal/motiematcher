{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3378\nMOTIE VAN HET LID RAJKOWSKI C.S.\nVoorgesteld\n13 februari 2025\nDe Kamer,\ngehoord de beraadslaging,\nconstaterende dat procesbeschikbaarheidslocaties (pbl's) een effectief middel zijn gebleken om kansarme overlastgevende asielzoekers van straat te halen, maar dat de rechter oordeelde dat de juiste grondslag hiervoor ontbrak;\noverwegende dat artikel 56 van de Vreemdelingenwet een juiste grondslag zou kunnen zijn om vrijheidsbeperkende maatregelen op te leggen aan overlastgevende asielzoekers;\nconstaterende dat overlastgevende asielzoekers de gastvrijheid van Nederland misbruiken door onveiligheid te veroorzaken in en rondom azc's, in het ov, bij winkeliers en andere Nederlanders en hiermee ook het draagvlak en de draagkracht om asielzoekers op te vangen onder druk zetten;\nconstaterende dat de Minister voor overlastgevende asielzoekers slechts een meldplicht wil invoeren;\nverzoekt het kabinet om zo snel mogelijk, maar uiterlijk voor 1 maart 2025, overlastgevende asielzoekers van straat te halen en vrijheidsbeperkende maatregelen op te leggen middels een pbl,\nen gaat over tot de orde van de dag.\nRajkowski\nVan Zanten\nBoomsma\nBontenbal\nDiederik van Dijk\nEerdmans\nVondeling\nPodt\nCeder\nPiri\nVan Nispen",
  "content_char_count": 1316,
  "source": {
    "document_id": "1973716a-5090-481b-aa3e-325d39d2f5a2",
    "document_nummer": "2025D06277",
    "document_soort": "Motie",
    "publication_id": "c568dd18-8fd2-4833-9fb4-94ca71874989",
    "publication_content_type": "application/xml",
    "publication_length": 2970,
    "cached": false,
    "binary_path": "bronmateriaal-onbewerkt\\cache\\document_publications\\c568dd18-8fd2-4833-9fb4-94ca71874989.xml"
  },
  "issues": []
}