{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1409\nMOTIE VAN HET LID VAN EIJK C.S.\nVoorgesteld\n13 juni 2024\nDe Kamer,\ngehoord de beraadslaging,\nconstaterende dat de fiscale behandeling van de Bijzondere invaliditeitsverhoging thans gelijk is aan andere soortgelijke betalingen;\noverwegende dat de voorgestelde oplossingsrichting desondanks geen recht doet aan de terechte gevoelens van onze veteranen;\noverwegende dat de drie geschetste alternatieven tegelijkertijd een aantal aanzienlijke nadelen kennen, zoals precedentwerking en doorwerking naar andere inkomensafhankelijke regelingen, met als mogelijk gevolg verlies van toeslagen;\nvan mening dat de Bijzondere invaliditeitsverhoging als smartengeld in principe onbelast zou moeten zijn;\nverzoekt de regering om voor- en nadelen van de drie beschreven varianten verder uit te werken en uitgebreider te toetsen op precedentwerking, doorwerking op andere regelingen, gelijke behandeling, draagkracht, budgettaire consequenties en uitvoerbaarheid en de Kamer hierover te informeren,\nen gaat over tot de orde van de dag.\nVan Eijk\nVan Oostenbruggen\nInge van Dijk",
  "content_char_count": 1163,
  "source": {
    "document_id": "bc10604b-54c9-419b-b39c-9221e8077ce9",
    "document_nummer": "2024D24866",
    "document_soort": "Motie",
    "publication_id": "b6210aa1-346a-41cc-be7a-e13e55a604c8",
    "publication_content_type": "application/xml",
    "publication_length": 2632,
    "cached": false,
    "binary_path": "bronmateriaal-onbewerkt\\cache\\document_publications\\b6210aa1-346a-41cc-be7a-e13e55a604c8.xml"
  },
  "issues": []
}