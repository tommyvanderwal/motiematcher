{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n378\nMOTIE VAN HET LID KOSTIC\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat het transitiefonds wordt geschrapt en er daarmee 10 miljard euro minder beschikbaar is voor de agrarische sector;\nconstaterende dat het IPO stelt dat deze middelen «onmisbaar» zijn en provincies nu in onzekerheid zitten over de ontwikkeling van het landelijk gebied;\noverwegende dat er grote ondernemingen zijn die veel winst hebben gemaakt met de schaalvergroting en intensivering van de Nederlandse landbouw, terwijl de gewone burger voor de maatschappelijke kosten heeft moeten betalen;\noverwegende dat de Tweede Kamer eerder heeft verzocht dat banken en leveranciers moeten bijdragen aan de transitiekosten voor de veehouderij (aangenomen motie-Thijssen c.s. op stuk nr. 292, 33576);\nverzoekt de regering in kaart te brengen op welke manier een verplichte agro-industrieheffing voor ondernemingen die lang aan de Nederlandse veehouderij hebben verdiend, niet zijnde boeren, kan worden gebruikt als gedeeltelijke vervanging van de geschrapte middelen uit het transitiefonds,\nen gaat over tot de orde van de dag.\nKostić",
  "content_char_count": 1224,
  "source": {
    "document_id": "39fa2bfd-fd55-46ee-9190-b873256e0211",
    "document_nummer": "2024D26014",
    "document_soort": "Motie",
    "publication_id": "71daaef9-f78e-4b5b-8087-abc6a572dc52",
    "publication_content_type": "application/xml",
    "publication_length": 2600,
    "cached": false,
    "binary_path": "bronmateriaal-onbewerkt\\cache\\document_publications\\71daaef9-f78e-4b5b-8087-abc6a572dc52.xml"
  },
  "issues": []
}