{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n260\nMOTIE VAN HET LID POSTMA\nVoorgesteld\n19 december 2024\nDe Kamer,\ngehoord de beraadslaging,\nconstaterende dat het kabinet bezig is met de herziening van de Mijnbouwwet;\nconstaterende dat SodM, TNO en de Mijnraad advies uitbrengen over de verschillende vergunningen;\nconstaterende dat een negatief advies van een van deze adviseurs niet voldoende grond biedt tot weigering van een vergunning;\nconstaterende dat het kabinet benadrukt dat veiligheid voor mens, natuur en milieu een absolute voorwaarde is voor mijnbouw;\nverzoekt de regering nader te verkennen hoe de veiligheid voor mens, natuur en milieu sterker als weigeringsgrond in de wet kan worden verankerd, zodat het een weigeringsgrond kan zijn voor het verstrekken of verlengen van een winnings- en opsporingsvergunning, en hier de Kamer binnen enkele maanden over te rapporteren,\nen gaat over tot de orde van de dag.\nPostma",
  "content_char_count": 975,
  "source": {
    "document_id": "ea54b854-8a76-470c-b9d7-2ff973a3fcdf",
    "document_nummer": "2024D51523",
    "document_soort": "Motie",
    "publication_id": "a2c3aa10-1b03-4c98-9748-ab4f672a5e03",
    "publication_content_type": "application/xml",
    "publication_length": 2349,
    "cached": false,
    "binary_path": "bronmateriaal-onbewerkt\\cache\\document_publications\\a2c3aa10-1b03-4c98-9748-ab4f672a5e03.xml"
  },
  "issues": []
}