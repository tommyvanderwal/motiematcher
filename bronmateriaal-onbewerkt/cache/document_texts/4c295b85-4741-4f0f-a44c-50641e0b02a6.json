{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n106\nGEWIJZIGDE MOTIE VAN HET LID GRINWIS C.S. TER VERVANGING VAN DIE GEDRUKT ONDER NR. 79\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat met het huidige tempo het doel van een productie van de geothermiesector van 15 PJ in 2030 niet wordt gerealiseerd;\nconstaterende dat dit komt doordat onder andere (technische) risico’s onvoldoende worden ondervangen en de afzetmogelijkheden onzeker zijn;\noverwegende dat voor een versnelling van de sector kan worden gedacht aan de verbetering van de investeerbaarheid voor de ontwikkelaar en de betaalbaarheid voor de afnemer, grootschalige en gestandaardiseerde boringen en vermindering van ondergrondse risico’s voor de sector met betrokkenheid van EBN;\nverzoekt de regering in overleg met EBN en andere partijen in de sector voorafgaand aan de komende begrotingsbehandeling van KGG met nieuwe voorstellen te komen om de ontwikkeling van geothermieprojecten te versnellen,\nen gaat over tot de orde van de dag.\nGrinwis\nPostma\nErkens\nVermeer",
  "content_char_count": 1178,
  "source": {
    "document_id": "16193ea6-7def-463f-8061-3e4e114cc4a1",
    "document_nummer": "2025D29413",
    "document_soort": "Motie (gewijzigd/nader)",
    "publication_id": "4c295b85-4741-4f0f-a44c-50641e0b02a6",
    "publication_content_type": "application/xml",
    "publication_length": 5189,
    "cached": false,
    "binary_path": "bronmateriaal-onbewerkt\\cache\\document_publications\\4c295b85-4741-4f0f-a44c-50641e0b02a6.xml"
  },
  "issues": []
}