{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2122\nMOTIE VAN DE LEDEN VAN CAMPEN EN PATERNOTTE\nVoorgesteld\n15 oktober 2024\nDe Kamer,\ngehoord de beraadslaging,\noverwegende dat landen als Rusland en China toenadering zoeken tot de kandidaat-lidstaten in de Westelijke Balkan en dat ze deze landen gebruiken als hub voor geopolitieke invloed voor de rest van de EU;\noverwegende dat de EU de Westelijke Balkan nodig heeft om ongecontroleerde illegale migratie tegen te gaan;\noverwegende dat de Kopenhagencriteria onverkort gelden voor EU-lidmaatschap van deze landen, maar dat we hun tegelijk ook perspectief moeten bieden op EU-toetreding om Rusland en China buiten de deur van de Westelijke Balkan te houden;\nverzoekt de regering om mogelijkheden in beeld te brengen voor verdergaande economische samenwerking tussen de EU en de Westelijke Balkan, in ruil voor politieke aansluiting bij het Europese Gemeenschappelijk Buitenlands en Veiligheidsbeleid,\nen gaat over tot de orde van de dag.\nVan Campen\nPaternotte",
  "content_char_count": 1063,
  "source": {
    "document_id": "8ae392d5-d715-474d-847d-b4428056ba41",
    "document_nummer": "2024D38778",
    "document_soort": "Motie",
    "publication_id": "00cce04f-5014-4f70-9578-32656387658a",
    "publication_content_type": "application/xml",
    "publication_length": 2499,
    "cached": false,
    "binary_path": "bronmateriaal-onbewerkt\\cache\\document_publications\\00cce04f-5014-4f70-9578-32656387658a.xml"
  },
  "issues": []
}