{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n942\nMOTIE VAN HET LID UITERMARK\nVoorgesteld\n11 april 2024\nDe Kamer,\ngehoord de beraadslaging,\nconstaterende dat er een ernstig probleem is met de detentiecapaciteit omdat door grote personeelstekorten in de gevangenissen en in de huizen van bewaring cellen leegstaan;\nconstaterende dat de Minister voor Rechtsbescherming daardoor vergaande maatregelen heeft genomen en wil nemen, waaronder het met ingang van komende maand eerder vrijlaten van gevangenen door middel van «capaciteitsverlof»;\nconstaterende dat de Minister voor Rechtsbescherming de door de rechter opgelegde gevangenisstraf daarmee niet ten uitvoer legt zoals deze is opgelegd;\nconstaterende dat de Raad voor de rechtspraak heeft benadrukt dat er niet getornd mag worden aan het principiële rechtsstatelijke uitgangspunt dat de straf die de rechter oplegt, op zo'n manier wordt uitgevoerd dat de straf niet anders uitpakt dan bepaald en bedoeld in het vonnis;\nconstaterende dat het eerder vrijlaten van gevangenen op grond van personeelstekort in strijd is met de door de rechter opgelegde detentieduur;\nverzoekt de regering om de vonnissen uit te voeren zoals ze zijn opgelegd,\nen gaat over tot de orde van de dag.\nUitermark",
  "content_char_count": 1297,
  "source": {
    "document_id": "4fa895fe-3ffd-41c3-8d9f-28a363460512",
    "document_nummer": "2024D14690",
    "document_soort": "Motie",
    "publication_id": "16fe3500-5140-4596-b22f-0b1919dad403",
    "publication_content_type": "application/xml",
    "publication_length": 2695,
    "cached": false,
    "binary_path": "bronmateriaal-onbewerkt\\cache\\document_publications\\16fe3500-5140-4596-b22f-0b1919dad403.xml"
  },
  "issues": []
}