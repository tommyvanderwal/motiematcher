{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n841\nMOTIE VAN HET LID DANIËLLE JANSEN\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat een gedifferentieerde verbruiksbelasting (de slimme suikertaks) aantoonbaar gezondheidswinst betekent en budgetneutraal kan worden gerealiseerd;\nconstaterende dat al onder het vorige kabinet werd gewerkt aan de gedifferentieerde verbruiksbelasting, door middel van het schetsen van vijf scenario's;\nconstaterende dat ook de internetconsultatie hierover inmiddels is afgerond, waaruit bleek dat vele gezondheidsexperts zich achter scenario 3 scharen;\noverwegende dat er geen houdbare redenen zijn om invoering nog langer uit te stellen;\nverzoekt de regering zo spoedig mogelijk over te gaan tot implementatie van de gedifferentieerde verbruiksbelasting, zoals beschreven in scenario 3,\nen gaat over tot de orde van de dag.\nDaniëlle Jansen",
  "content_char_count": 965,
  "source": {
    "document_id": "008bcfd6-cce3-4dee-a36a-effe180100de",
    "document_nummer": "2025D27137",
    "document_soort": "Motie",
    "publication_id": "24d9fe62-1277-4579-8483-adaf109084ae",
    "publication_content_type": "application/xml",
    "publication_length": 4529,
    "cached": false,
    "binary_path": "bronmateriaal-onbewerkt\\cache\\document_publications\\24d9fe62-1277-4579-8483-adaf109084ae.xml"
  },
  "issues": []
}