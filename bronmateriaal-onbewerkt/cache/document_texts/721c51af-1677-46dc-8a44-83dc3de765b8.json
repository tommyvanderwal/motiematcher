{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n103\nMOTIE VAN DE LEDEN VERMEER EN HOLMAN\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de Staatssecretaris Herstel Groningen samen met de regio gaat onderzoeken hoe vorm en inhoud kan worden gegeven aan de herstelagenda, met als doel een veilig, schadevrij, verduurzaamd, mooi en leefbaar Groningen, waarbij de bewoners weer grip krijgen op hun eigen leven;\nconstaterende dat hiermee begonnen gaat worden in de startgebieden;\nconstaterende dat er daarbij veel geleerd kan worden van de dorpenaanpak;\noverwegende dat het op dit moment nog onduidelijk is hoe deze herstelagenda nader vorm gaat krijgen;\nverzoekt de regering om de Kamer te informeren over de vormgeving van de herstelagenda in het voorjaar van 2025,\nen gaat over tot de orde van de dag.\nVermeer\nHolman",
  "content_char_count": 1048,
  "source": {
    "document_id": "88e4b247-043e-4fa0-b2e4-56de5402203e",
    "document_nummer": "2024D47081",
    "document_soort": "Motie",
    "publication_id": "721c51af-1677-46dc-8a44-83dc3de765b8",
    "publication_content_type": "application/xml",
    "publication_length": 2548,
    "cached": false,
    "binary_path": "bronmateriaal-onbewerkt\\cache\\document_publications\\721c51af-1677-46dc-8a44-83dc3de765b8.xml"
  },
  "issues": []
}