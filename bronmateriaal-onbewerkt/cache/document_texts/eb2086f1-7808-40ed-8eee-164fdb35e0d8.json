{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n550\nMOTIE VAN DE LEDEN DASSEN EN PATERNOTTE\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat de organisatie van de Verenigde Naties voor hulpverlening aan Palestijnse vluchtelingen (UNRWA) de grootste hulporganisatie is in de Gazastrook en daar nu voorziet in onder andere distributie van voedsel en medicijnen;\nconstaterende dat Nederland heeft toegezegd UNRWA in 2025 met 15 miljoen euro te steunen en de Kamer dit middels het amendement-Stoffer/Eerdmans separaat heeft vastgelegd in de begroting 2025;\noverwegende dat de humanitaire situatie in Gaza juist nu, ten tijde van het staakt-het-vuren, steun vereist;\noverwegende dat UNRWA op omvallen staat door gebrek aan financiering en al deze maand salarissen niet betaald kunnen worden;\noverwegende dat het niet kunnen functioneren van UNRWA een groot risico vormt voor de stabiliteit in Gaza;\nverzoekt de regering om, net als in 2018, 2019, 2020, 2021, 2022, 2023 en 2024, het eerste deel van de aan UNRWA toegezegde middelen in januari over te maken,\nen gaat over tot de orde van de dag.\nDassen\nPaternotte",
  "content_char_count": 1207,
  "source": {
    "document_id": "29eaf1e3-5f26-4237-9ea0-9c6185634cef",
    "document_nummer": "2025D02182",
    "document_soort": "Motie",
    "publication_id": "eb2086f1-7808-40ed-8eee-164fdb35e0d8",
    "publication_content_type": "application/xml",
    "publication_length": 2673,
    "cached": false,
    "binary_path": "bronmateriaal-onbewerkt\\cache\\document_publications\\eb2086f1-7808-40ed-8eee-164fdb35e0d8.xml"
  },
  "issues": []
}