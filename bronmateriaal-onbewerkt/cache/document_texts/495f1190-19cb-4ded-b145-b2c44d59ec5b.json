{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n946\nMOTIE VAN DE LEDEN VAN NISPEN EN EL ABASSI\nVoorgesteld\n11 april 2024\nDe Kamer,\ngehoord de beraadslaging,\nconstaterende dat er een capaciteitstekort is in het gevangeniswezen en de forensische zorg, de keten van forensische zorg verstopt zit en er te weinig doorstroom is vanuit het gevangeniswezen naar verschillende vormen van forensische zorg, waardoor gedetineerden met een stoornis niet op de juiste plek beveiligd zitten en/of tijdig de juiste behandeling krijgen;\nverzoekt de regering met voorstellen te komen om gestaag meer plekken beschikbaar te hebben en te houden in eigen, publiek beheer, om zo weer de controle over de kwantiteit en kwaliteit te hebben en hiermee regie terug te krijgen over de forensische zorg, met als doel dat patiënten en criminelen voortaan vaker op de juiste plaatsen zitten met passend beveiligings- en behandelniveau,\nen gaat over tot de orde van de dag.\nVan Nispen\nEl Abassi",
  "content_char_count": 1023,
  "source": {
    "document_id": "a05e7bd7-712d-434f-9908-84081a10735b",
    "document_nummer": "2024D14700",
    "document_soort": "Motie",
    "publication_id": "495f1190-19cb-4ded-b145-b2c44d59ec5b",
    "publication_content_type": "application/xml",
    "publication_length": 2407,
    "cached": false,
    "binary_path": "bronmateriaal-onbewerkt\\cache\\document_publications\\495f1190-19cb-4ded-b145-b2c44d59ec5b.xml"
  },
  "issues": []
}