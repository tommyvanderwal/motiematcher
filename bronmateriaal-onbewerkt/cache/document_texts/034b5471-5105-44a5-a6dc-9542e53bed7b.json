{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 247\nInitiatiefnota van het lid Paulusma over toegang tot abortus is een mensenrecht\nNr.\n10\nMOTIE VAN HET LID PATERNOTTE C.S.\nVoorgesteld tijdens het notaoverleg van\n8 september 2025\nDe Kamer,\ngehoord de beraadslaging,\nconstaterende dat de toegang tot veilige abortus wereldwijd onder druk staat;\noverwegende dat onveilige, zelf uitgevoerde abortussen jaarlijks veel vrouwen het leven kosten en deze sterfgevallen volgens de WHO in bijna alle gevallen te voorkomen zouden zijn met toegang tot veilige abortussen;\nvan mening dat alle vrouwen het recht hebben om te beschikken over hun eigen lichaam;\nspreekt uit dat toegang tot veilige abortus een mensenrecht is;\nverzoekt het kabinet om, samen met een kopgroep van gelijkgestemde landen en wanneer opportuun, te pleiten voor het vastleggen van het recht op abortus in het Handvest van de grondrechten van de Europese Unie en in het IVBPR,\nen gaat over tot de orde van de dag.\nPaternotte\nDobbe\nVan der Burg\nHirsch",
  "content_char_count": 1035,
  "source": {
    "document_id": "d1f0a9bc-2bf3-42c6-87de-ae3411694c93",
    "document_nummer": "2025D37714",
    "document_soort": "Motie",
    "publication_id": "034b5471-5105-44a5-a6dc-9542e53bed7b",
    "publication_content_type": "application/xml",
    "publication_length": 5190,
    "cached": false,
    "binary_path": "bronmateriaal-onbewerkt\\cache\\document_publications\\034b5471-5105-44a5-a6dc-9542e53bed7b.xml"
  },
  "issues": []
}