{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n284\nMOTIE VAN HET LID AARTSEN C.S.\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat zowel de rijksoverheid als lagere overheden na 1 januari 2025 opeens zzp'ers op voorhand en categorisch uitsluiten voor opdrachten die de overheid uitzet en daarbij expliciet verwijzen naar het opheffen van het handhavingsmoratorium van de Wet DBA;\noverwegende dat de Hoge Raad op 21 februari jongstleden een uitspraak heeft gedaan over dat het begrip «extern ondernemerschap» van een individuele zzp'er gelijkwaardig en volwaardig dient te worden meegewogen, waardoor\nop voorhand een zzp'er uitsluiten van een opdracht niet strookt met de bestaande jurisprudentie;\nverzoekt de regering rijksbreed, op voorhand en categorisch geen zzp'ers meer uit te sluiten bij opdrachten;\nverzoekt de regering om er bij lagere overheden ook op aan te dringen dat zij geen zzp'ers op voorhand en categorisch meer uitsluiten bij opdrachten,\nen gaat over tot de orde van de dag.\nAartsen\nVijlbrief\nRikkers-Oosterkamp",
  "content_char_count": 1121,
  "source": {
    "document_id": "0dc20bad-dd17-41b0-a51a-0f2cad7f33b7",
    "document_nummer": "2025D22711",
    "document_soort": "Motie",
    "publication_id": "02c43049-58a9-4a95-82ef-69524719f9a2",
    "publication_content_type": "application/xml",
    "publication_length": 4996,
    "cached": false,
    "binary_path": "bronmateriaal-onbewerkt\\cache\\document_publications\\02c43049-58a9-4a95-82ef-69524719f9a2.xml"
  },
  "issues": []
}