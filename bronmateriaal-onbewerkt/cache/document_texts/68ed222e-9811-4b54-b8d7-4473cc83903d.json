{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n38\nMOTIE VAN HET LID PODT\nVoorgesteld\n17 oktober 2024\nDe Kamer,\ngehoord de beraadslaging,\noverwegende dat de wettelijke verplichtingen op het gebied van natuur, water en klimaat niet gehaald gaan worden zonder alternatieve maatregelen voor het Nationaal Programma Landelijk Gebied (NPLG) volgens de ambtelijke stukken;\nconstaterende dat het kabinet is gestopt met het NPLG en daarmee een belangrijke bouwsteen voor de CO2-emissiereductie in de sector is weggevallen;\noverwegende dat de motie-Van Campen/Grinwis oproept om de voorgestelde mestmaatregelen door het PBL te laten analyseren en het kabinet alternatieve gebiedsplannen zal presenteren eind 2024;\noverwegende dat de mest- en gebiedsplannen in samenhang gezien dienen te worden;\nverzoekt de regering dezelfde CO2-emissiereductie als uitgangpunt te hanteren voor de alternatieve gebiedsplannen;\nverzoekt de regering deze plannen kwantitatief te laten toetsen door het PBL, en de Kamer hier gelijktijdig met het alternatieve beleid over te informeren,\nen gaat over tot de orde van de dag.\nPodt",
  "content_char_count": 1300,
  "source": {
    "document_id": "a0aa55d6-fd76-42e1-b988-6679a4014afc",
    "document_nummer": "2024D39232",
    "document_soort": "Motie",
    "publication_id": "68ed222e-9811-4b54-b8d7-4473cc83903d",
    "publication_content_type": "application/xml",
    "publication_length": 2748,
    "cached": false,
    "binary_path": "bronmateriaal-onbewerkt\\cache\\document_publications\\68ed222e-9811-4b54-b8d7-4473cc83903d.xml"
  },
  "issues": []
}