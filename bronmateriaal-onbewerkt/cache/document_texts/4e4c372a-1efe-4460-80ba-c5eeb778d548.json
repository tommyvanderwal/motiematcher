{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 015\nKindermishandeling\nNr.\n298\nMOTIE VAN HET LID STOFFER C.S.\nVoorgesteld\n5 maart 2025\nDe Kamer,\ngehoord de beraadslaging,\noverwegende dat het ingrijpen van de overheid in gezinnen de verantwoordelijkheid schept om actief en onafhankelijk te toetsen of de ingestelde maatregelen worden uitgevoerd en het beoogde doel dienen;\nconstaterende dat het kabinet meer middelen beschikbaar heeft gesteld voor een uitbreiding van de zittingscapaciteit in het familie- en jeugdrecht;\nverzoekt de regering inzichtelijk te maken wat de extra middelen concreet betekenen voor de beschikbare tijd die kinderrechters hebben om zaken met betrekking tot maatregelen van kinderbescherming te behandelen;\nverzoekt de regering tevens in overleg met de rechtspraak te verkennen hoe kinderrechters voorzien kunnen worden van meer mogelijkheden om een actievere rol te kunnen vervullen,\nen gaat over tot de orde van de dag.\nStoffer\nKrul\nCeder",
  "content_char_count": 992,
  "source": {
    "document_id": "4999e6ec-921b-46c6-9425-487bf3056645",
    "document_nummer": "2025D09049",
    "document_soort": "Motie",
    "publication_id": "4e4c372a-1efe-4460-80ba-c5eeb778d548",
    "publication_content_type": "application/xml",
    "publication_length": 2439,
    "cached": false,
    "binary_path": "bronmateriaal-onbewerkt\\cache\\document_publications\\4e4c372a-1efe-4460-80ba-c5eeb778d548.xml"
  },
  "issues": []
}