{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4035\nMOTIE VAN HET LID DASSEN\nVoorgesteld\n23 april 2025\nDe Kamer,\ngehoord de beraadslaging,\noverwegende dat verschillende experts waarschuwen dat de plannen onder Readiness 2030, oftewel ReArm Europe, waaronder het SAFE-instrument en de ontsnappingsclausule binnen het Stabiliteits- en Groeipact, in combinatie met bestaande initiatieven ter stimulering van Europese defensiesamenwerking, niet zullen leiden tot een significante toename op het gebied van gezamenlijke Europese aanschaf van defensiematerieel, waaronder de aanschaf van Europese strategic enablers;\nvan mening dat Europese lidstaten met Readiness 2030 de kans hebben om gezamenlijke Europese aanschaf van defensiematerieel significant aan te jagen, en zo te komen tot gezamenlijke Europese standaarden voor defensiematerieel, het tegengaan van verspilling van belastinggeld en versnelde opschaling van de Europese defensie-industrie;\nverzoekt de regering in Europees verband te komen met voorstellen voor bindende afspraken ten aanzien van gezamenlijke aanschaf van defensiematerieel als onderdeel van Readiness 2030,\nen gaat over tot de orde van de dag.\nDassen",
  "content_char_count": 1290,
  "source": {
    "document_id": "dcba8f91-5a20-429b-ab45-aa7e9009a798",
    "document_nummer": "2025D18742",
    "document_soort": "Motie",
    "publication_id": "50b1e9d4-a341-4539-a241-ee2a44c337ca",
    "publication_content_type": "application/xml",
    "publication_length": 4871,
    "cached": false,
    "binary_path": "bronmateriaal-onbewerkt\\cache\\document_publications\\50b1e9d4-a341-4539-a241-ee2a44c337ca.xml"
  },
  "issues": []
}