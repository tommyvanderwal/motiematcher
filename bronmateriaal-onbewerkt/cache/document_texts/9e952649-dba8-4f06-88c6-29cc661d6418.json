{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n352\nMOTIE VAN HET LID CHAKOR\nVoorgesteld\n5 december 2024\nDe Kamer,\ngehoord de beraadslaging,\nvan mening dat de door het kabinet voorgestelde bezuinigingen op uitvoeringsorganisaties leiden tot een onrealistische druk om dezelfde taken met minder middelen uit te voeren;\noverwegende dat verschillende uitvoeringsorganisaties, zoals de IND, de RVO, de ACM en het UWV, aangeven dat de huidige bezuinigingen zonder herprioritering van taken onuitvoerbaar zijn en essentiële publieke dienstverlening in gevaar brengen;\nverzoekt de regering bij de bezuinigingen op uitvoeringsorganisaties duidelijke politieke keuzes te maken over welke taken eventueel geschrapt of vereenvoudigd moeten worden;\nverzoekt de regering tevens de effecten van de voorgestelde bezuinigingen op uitvoeringsorganisaties, inclusief risico's voor continuïteit en kwaliteit van dienstverlening, grondig te laten onderzoeken en hierover uiterlijk bij Voorjaarsnota aan de Kamer te rapporteren,\nen gaat over tot de orde van de dag.\nChakor",
  "content_char_count": 1116,
  "source": {
    "document_id": "cfa4cb94-e3fc-4805-94c3-b611346f4f88",
    "document_nummer": "2024D48122",
    "document_soort": "Motie",
    "publication_id": "9e952649-dba8-4f06-88c6-29cc661d6418",
    "publication_content_type": "application/xml",
    "publication_length": 2470,
    "cached": false,
    "binary_path": "bronmateriaal-onbewerkt\\cache\\document_publications\\9e952649-dba8-4f06-88c6-29cc661d6418.xml"
  },
  "issues": []
}