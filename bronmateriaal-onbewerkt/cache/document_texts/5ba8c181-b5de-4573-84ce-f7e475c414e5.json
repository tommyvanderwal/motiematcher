{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3439\nMOTIE VAN HET LID PODT\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat alleenstaande minderjarige vreemdelingen tijdens hun procedure worden opgevangen in groepen tot 50 jongeren en dat deze opvang door lange procedures vaak lang duurt;\nconstaterende dat amv's bij het bereiken van de leeftijd van 18 jaar overgeplaatst worden naar de volwassenenopvang, waarmee extra begeleiding wegvalt;\noverwegende dat begeleiding jongeren kan voorbereiden op de overgang naar hun 18de jaar en tevens het risico op overlast van amv's kan verminderen;\nverzoekt de regering om voor het eind van het jaar een aanpak te ontwikkelen voor de begeleiding van amv's tot 21 jaar die nog in de procedure zitten, waarbij onder meer wordt gekeken naar begeleiding bij de overgang naar 18 jaar, maatregelen voor verkleining van de groepsgrootte en verkorting van de tijd in de opvang,\nen gaat over tot de orde van de dag.\nPodt",
  "content_char_count": 1036,
  "source": {
    "document_id": "530af7c4-006d-4f06-afe7-1ce3ccd2ac6a",
    "document_nummer": "2025D32033",
    "document_soort": "Motie",
    "publication_id": "5ba8c181-b5de-4573-84ce-f7e475c414e5",
    "publication_content_type": "application/xml",
    "publication_length": 4746,
    "cached": false,
    "binary_path": "bronmateriaal-onbewerkt\\cache\\document_publications\\5ba8c181-b5de-4573-84ce-f7e475c414e5.xml"
  },
  "issues": []
}