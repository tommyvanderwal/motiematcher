{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 477\nGeneesmiddelenbeleid\nNr.\n879\nMOTIE VAN HET LID CLAASSEN\nVoorgesteld\n7 maart 2024\nDe Kamer,\ngehoord de beraadslaging,\nconstaterende dat er nog steeds grote tekorten zijn op de geneesmiddelenmarkt;\nconstaterende dat langetermijnoplossingen voor nu geen oplossing zijn;\nconstaterende dat het zoeken naar medicatie voor artsen en apothekers een tijdrovende bezigheid is;\noverwegende dat mensen te allen tijde moeten kunnen beschikken over medicatie die door de arts aan hen is voorgeschreven en dat mensen door tekorten niet zieker mogen worden;\noverwegende dat het in Nederland mogelijk moet zijn om een logistiek netwerk op te zetten om medicatie snel door Nederland te kunnen verplaatsen naar plekken waar het nodig is;\nverzoekt de regering zo snel mogelijk een centraal nooddepot schaarse generieke medicatie op te zetten, dat bereikbaar is via een centraal bekend nummer voor snelle uitlevering aan artsen en apothekers,\nen gaat over tot de orde van de dag.\nClaassen",
  "content_char_count": 1045,
  "source": {
    "document_id": "17667e1a-16c9-4071-8d11-98d15475c77f",
    "document_nummer": "2024D08860",
    "document_soort": "Motie",
    "publication_id": "859d193b-3715-4b30-a574-2b57e6488325",
    "publication_content_type": "application/xml",
    "publication_length": 2439,
    "cached": false,
    "binary_path": "bronmateriaal-onbewerkt\\cache\\document_publications\\859d193b-3715-4b30-a574-2b57e6488325.xml"
  },
  "issues": []
}