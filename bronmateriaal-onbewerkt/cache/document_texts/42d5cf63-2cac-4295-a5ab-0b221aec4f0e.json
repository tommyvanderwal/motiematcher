{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n120\nMOTIE VAN HET LID EERDMANS\nVoorgesteld\n6 november 2024\nDe Kamer,\ngehoord de beraadslaging,\nconstaterende dat de Inspectie Justitie en Veiligheid in het rapport «Gestalkt. Gezien. Gehoord?» pleit voor een vast aanspreekpunt voor slachtoffers van stalking en (huiselijk) geweld;\nconstaterende dat Rotterdam de enige gemeente in Nederland is met een slachtofferofficier van justitie, die zich puur focust op slachtoffers van huiselijk geweld;\noverwegende dat iedere provincie ten minste één slachtofferofficier zou moeten hebben;\nverzoekt het kabinet de mogelijkheden van meer slachtofferofficieren te verkennen en de Kamer hierover in het eerste kwartaal van 2025 te informeren,\nen gaat over tot de orde van de dag.\nEerdmans",
  "content_char_count": 826,
  "source": {
    "document_id": "865ec929-bfd8-4b76-8eac-deb908b42e2b",
    "document_nummer": "2024D42428",
    "document_soort": "Motie",
    "publication_id": "42d5cf63-2cac-4295-a5ab-0b221aec4f0e",
    "publication_content_type": "application/xml",
    "publication_length": 2182,
    "cached": false,
    "binary_path": "bronmateriaal-onbewerkt\\cache\\document_publications\\42d5cf63-2cac-4295-a5ab-0b221aec4f0e.xml"
  },
  "issues": []
}