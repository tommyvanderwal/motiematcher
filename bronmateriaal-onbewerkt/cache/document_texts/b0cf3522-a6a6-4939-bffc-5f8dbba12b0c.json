{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n27\nMOTIE VAN HET LID VAN DER WAL\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat er in 2018 in de depots van onze rijksmusea (alleen al) ruim 65.000 kunstobjecten lagen, waarmee deze objecten niet zichtbaar zijn voor het publiek;\nconstaterende dat het op dit moment onbekend is hoeveel kunstobjecten in de depots van Nederlandse musea liggen en dat de laatste schattingen uit 2018 stammen;\noverwegende dat opgeslagen kunstobjecten niet zichtbaar zijn voor het publiek, terwijl deze objecten wel onderdeel uitmaken van onze Nederlandse cultuur en (kunst)geschiedenis;\nconstaterende dat musea, en daarmee kunstobjecten, bij renovatie- of verbouwingsopgaven vaak niet of slechts deels te bezoeken zijn voor het publiek, maar dat de subsidiebijdrage vanuit het Rijk ondertussen wel doorloopt;\nvan mening dat het ongewenst is dat een groot deel van de Nederlandse kunst en geschiedenis niet openbaar te bezichtigen is door het publiek;\nverzoekt de regering te inventariseren hoeveel objecten er op dit moment in depots van de Nederlandse musea liggen;\nverzoekt de regering voorts uit te werken hoe musea opgeslagen dan wel tijdelijk onbeschikbare kunst extern en internationaal kunnen aanbieden en op welke wijze musea hierbij geholpen kunnen worden,\nen gaat over tot de orde van de dag.\nVan der Wal",
  "content_char_count": 1569,
  "source": {
    "document_id": "56b3fa71-03ce-4dd2-99c2-d7442d2cc17c",
    "document_nummer": "2024D43132",
    "document_soort": "Motie",
    "publication_id": "b0cf3522-a6a6-4939-bffc-5f8dbba12b0c",
    "publication_content_type": "application/xml",
    "publication_length": 3039,
    "cached": false,
    "binary_path": "bronmateriaal-onbewerkt\\cache\\document_publications\\b0cf3522-a6a6-4939-bffc-5f8dbba12b0c.xml"
  },
  "issues": []
}