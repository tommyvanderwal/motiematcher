{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n840\nMOTIE VAN HET LID STOFFER\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de Kamer met de aangenomen motie-Stoffer/Ceder (\n31 293, nr. 771\n) heeft uitgesproken dat de doorstroomtoets momenteel onverenigbare functies kent en dat deze toets weer ten dienste moet staan aan leerlingen en leraren;\noverwegende dat de wens om de functies van de doorstroomtoets in balans te brengen onvoldoende rekenschap geeft van de huidige problematiek van de doorstroomtoets en dat het noodzakelijk is om voor het toezicht op de kwaliteit van scholen andere instrumenten te verkennen;\nverzoekt de regering alternatieve instrumenten te verkennen voor het toezicht op de kwaliteit van scholen, zodat de doorstroomtoets weer volledig ten dienste kan staan aan leerlingen en leraren,\nen gaat over tot de orde van de dag.\nStoffer",
  "content_char_count": 946,
  "source": {
    "document_id": "e32728cd-f23f-424b-9107-a956cd0e8072",
    "document_nummer": "2025D38560",
    "document_soort": "Motie",
    "publication_id": "9b7088ba-dfe2-45a6-9354-34556b9e48de",
    "publication_content_type": "application/xml",
    "publication_length": 4604,
    "cached": false,
    "binary_path": "bronmateriaal-onbewerkt\\cache\\document_publications\\9b7088ba-dfe2-45a6-9354-34556b9e48de.xml"
  },
  "issues": []
}