{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n130\nMOTIE VAN HET LID VAN ZANTEN\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat er steeds minder lineair (via de beeldbuis) naar televisie wordt gekeken;\nconstaterende dat de audiovisuele aanbodmarkt op het grote scherm wordt overspoeld met content van grote buitenlandse streamers en dat de reclamemarkt wordt gedomineerd door grote techbedrijven;\noverwegende dat om elke Nederlander te kunnen bereiken, zowel publieke als commerciële omroepen nodig zijn;\nverzoekt de regering om met de NPO en de commerciële omroepen op korte termijn het overleg aan te gaan, om door onderlinge samenwerking de vindbaarheid van hun gezamenlijke content te vergroten en zo de positie van Nederlandse content tegenover de grote techbedrijven en streamers te versterken;\nverzoekt de regering voorts om daarbij ook de zichtbaarheid van beide categorieën prominent mee te nemen,\nen gaat over tot de orde van de dag.\nVan Zanten",
  "content_char_count": 1181,
  "source": {
    "document_id": "d21bef6c-09dc-4809-a0e6-5c380a67be50",
    "document_nummer": "2024D47198",
    "document_soort": "Motie",
    "publication_id": "51af7990-0dc5-4399-8cf0-044bdbb221a2",
    "publication_content_type": "application/xml",
    "publication_length": 2613,
    "cached": false,
    "binary_path": "bronmateriaal-onbewerkt\\cache\\document_publications\\51af7990-0dc5-4399-8cf0-044bdbb221a2.xml"
  },
  "issues": []
}