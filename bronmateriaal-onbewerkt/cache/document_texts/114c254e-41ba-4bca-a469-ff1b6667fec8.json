{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 658\nInitiatiefnota van het lid Mutluer over femicide – erkenning en aanpak van gendergerelateerd dodelijk geweld\nNr.\n10\nMOTIE VAN HET LID VAN DER WERF C.S.\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\nconstaterende dat het aantal meldingen van sextortion het afgelopen jaar is verdubbeld;\nconstaterende dat de gevolgen voor slachtoffers van sextortion zéér ingrijpend zijn, waarbij ze vaak langdurig kampen met angst, schaamte en ernstige psychische gevolgen;\noverwegende dat primair moet worden ingezet op het zo snel mogelijk verwijderen van de beelden, maar ook de strafrechtelijke vervolging van sextortion kan worden verbeterd;\noverwegende dat sextortion wordt vervolgd als afpersing of afdreiging en als misdrijf tegen het openbaar gezag en niet als misdrijf tegen de zeden, terwijl slachtoffers dit wél als seksueel geweld ervaren;\nvan oordeel dat sextortion primair een aantasting vormt van iemands seksuele autonomie en veiligheid;\nverzoekt de regering te onderzoeken of een afzonderlijke strafbaarstelling van sextortion mogelijk is, waarbij sextortion expliciet wordt aangemerkt als misdrijf tegen de zeden,\nen gaat over tot de orde van de dag.\nVan der Werf\nMichon-Derkzen\nDiederik van Dijk",
  "content_char_count": 1324,
  "source": {
    "document_id": "1d71095c-186d-404f-8636-62084e42a2dd",
    "document_nummer": "2025D40941",
    "document_soort": "Motie",
    "publication_id": "114c254e-41ba-4bca-a469-ff1b6667fec8",
    "publication_content_type": "application/xml",
    "publication_length": 5365,
    "cached": false,
    "binary_path": "bronmateriaal-onbewerkt\\cache\\document_publications\\114c254e-41ba-4bca-a469-ff1b6667fec8.xml"
  },
  "issues": []
}