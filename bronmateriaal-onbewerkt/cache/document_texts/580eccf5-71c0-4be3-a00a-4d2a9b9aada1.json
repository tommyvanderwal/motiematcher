{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n741\nMOTIE VAN HET LID DOBBE\nVoorgesteld\n4 april 2024\nDe Kamer,\ngehoord de beraadslaging,\nconstaterende dat voor de coronapandemie er al duidelijke signalen waren dat de GGD'en onvoldoende financiële middelen hadden;\nconstaterende dat het grootste deel van de financiering van de GGD'en afkomstig is van gemeenten, die daarvoor een vrij te besteden bijdrage in het Gemeentefonds krijgen, wat de financiële basis niet stabiel maakt;\nconstaterende dat er afgelopen jaren meermaals is opgeroepen om fors en structureel te investeren in de GGD;\nverzoekt de regering om met een plan te komen voor een financieringswijze van de GGD waarbij het geld voor de publieke gezondheid wordt gereserveerd, zodat het niet voor andere taken kan worden ingezet,\nen gaat over tot de orde van de dag.\nDobbe",
  "content_char_count": 896,
  "source": {
    "document_id": "fa2f770f-a250-4d85-af5a-37484c817f47",
    "document_nummer": "2024D13379",
    "document_soort": "Motie",
    "publication_id": "580eccf5-71c0-4be3-a00a-4d2a9b9aada1",
    "publication_content_type": "application/xml",
    "publication_length": 2251,
    "cached": false,
    "binary_path": "bronmateriaal-onbewerkt\\cache\\document_publications\\580eccf5-71c0-4be3-a00a-4d2a9b9aada1.xml"
  },
  "issues": []
}