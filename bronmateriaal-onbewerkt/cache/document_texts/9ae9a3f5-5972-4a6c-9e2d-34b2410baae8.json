{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 820\nNieuwe visie cultuurbeleid\nNr.\n551\nMOTIE VAN DE LEDEN VAN DER VELDE EN WILDERS\nVoorgesteld\n9 september 2025\nDe Kamer,\ngehoord de beraadslaging,\nconstaterende dat Opera Zuid voor de periode 2025â€“2028 slechts circa 1,9 miljoen aan BIS-subsidie toegekend krijgt, terwijl voor een volwaardige invulling van haar operafunctie in de regio Zuid een bedrag van circa 3,5 miljoen noodzakelijk is, waardoor een tekort van ongeveer 1,6 miljoen ontstaat;\nconstaterende dat dit leidt tot een aanzienlijke vermindering van het operabereik, een teruggang die al sinds 2011 wordt waargenomen;\noverwegende dat het ontbreken van een passend subsidiebedrag voor de operafunctie in regio Zuid zal leiden tot een verschraling van het aanbod in die regio;\nvan mening dat er, gezien de belangstelling voor opera, behoefte is aan meer operacapaciteit met een reisfunctie door heel Nederland;\nverzoekt de regering te onderzoeken of het ontbrekende bedrag van circa 1,6 miljoen kan worden toegekend uit de beschikbare middelen bij het Fonds Podiumkunsten;\nverzoekt de regering tevens om bij de eerstvolgende herverdeling van de BIS-middelen het subsidiebedrag voor de operafunctie in regio Zuid aan te passen, zodat dit in verhouding staat tot de omvang van de functie,\nen gaat over tot de orde van de dag.\nVan der Velde\nWilders",
  "content_char_count": 1380,
  "source": {
    "document_id": "134c95a8-4e24-4474-b9af-535dae41a977",
    "document_nummer": "2025D38146",
    "document_soort": "Motie",
    "publication_id": "9ae9a3f5-5972-4a6c-9e2d-34b2410baae8",
    "publication_content_type": "application/xml",
    "publication_length": 5167,
    "cached": false,
    "binary_path": "bronmateriaal-onbewerkt\\cache\\document_publications\\9ae9a3f5-5972-4a6c-9e2d-34b2410baae8.xml"
  },
  "issues": []
}