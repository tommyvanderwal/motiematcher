{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 584\nWijziging van de Handelsregisterwet 2007 en de Implementatiewet registratie uiteindelijk belanghebbenden van trusts en soortgelijke juridische constructies ter beperking van de toegang tot informatie over uiteindelijk belanghebbenden van vennootschappen en andere juridische entiteiten alsmede van de toegang tot informatie over uiteindelijk belanghebbenden van trusts en soortgelijke juridische constructies (Wijzigingswet beperking toegang UBO-registers)\nNr.\n15\nMOTIE VAN DE LEDEN SIX DIJKSTRA EN IDSINGA\nVoorgesteld tijdens het Wetgevingsoverleg van\n10 februari 2025\nDe Kamer,\ngehoord de beraadslaging,\nconstaterende dat de Minister in zijn visie op de financiÃ«le sector heeft aangekondigd tot een nieuwe vorm van gegevensdeling tussen banken te willen komen;\noverwegende dat de Minister hier nog geen concreet voorstel voor heeft gedaan;\noverwegende dat er aanhoudende meldingen zijn van gevallen waarin er bankrekeningen worden opgeheven, dan wel niet toegekend worden, soms voor hele sectoren zoals de autohandel, en de Minister heeft aangegeven dat dit zo niet langer kan;\noverwegende dat een nieuwe vorm van gegevensdeling de toegang tot het betalingsverkeer niet verder moet belemmeren;\nverzoekt de Minister ervoor zorg te dragen dat een nieuwe vorm van gegevensdeling niet leidt tot een weigerlijst met (rechts)personen die de toegang tot het betalingsverkeer moet worden ontzegd,\nen gaat over tot de orde van de dag.\nSix Dijkstra\nIdsinga",
  "content_char_count": 1527,
  "source": {
    "document_id": "f5218c7c-5665-4477-94d8-0653ce90dcdf",
    "document_nummer": "2025D05557",
    "document_soort": "Motie",
    "publication_id": "99a8990c-c7f9-491b-9348-8874daba5afc",
    "publication_content_type": "application/xml",
    "publication_length": 2973,
    "cached": false,
    "binary_path": "bronmateriaal-onbewerkt\\cache\\document_publications\\99a8990c-c7f9-491b-9348-8874daba5afc.xml"
  },
  "issues": []
}