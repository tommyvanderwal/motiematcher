{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n348\nMOTIE VAN HET LID GRINWIS C.S.\nVoorgesteld\n20 februari 2025\nDe Kamer,\ngehoord de beraadslaging,\nverzoekt de regering in de volgende doelsturingsbrief, rond de zomer, duidelijkheid te geven over:\n•\nde hoogte van de doelen, zowel over de landelijke emissiedoelen als over de bedrijfsspecifieke normen (ter uitvoering van motie\n33 576, nr. 406\nen rekening houdend met motie\n33 576, nr. 305\n);\n•\nde begrenzing en verwachte normen of maatregelen in de aangekondigde zonering rondom Natura 2000-gebieden;\n•\nde verhouding tussen het voorgenomen landelijke doelsturingsbeleid gekoppeld aan fosfaat- en dierrechten en provinciale initiatieven voor areaalgebaseerde normen;\n•\nde borging van doelsturing voor boer en overheid inclusief inzicht in de handhaafbaarheid;\n•\nde samenhang tussen bedrijfsnormen voor ammoniak en een norm voor het stikstofbedrijfsoverschot met het oog op de waterkwaliteit;\n•\nin welke mate en op welke wijze doelsturing gestalte krijgt in het achtste actieprogramma Nitraatrichtlijn;\n•\nhet tijdpad van en de middelen voor het doelsturingsbeleid voor alle sectoren,\nen gaat over tot de orde van de dag.\nGrinwis\nVan Campen\nBromet\nVedder\nHolman",
  "content_char_count": 1279,
  "source": {
    "document_id": "34bdd9af-4839-4f32-800d-65e29564a394",
    "document_nummer": "2025D07568",
    "document_soort": "Motie",
    "publication_id": "6619f61e-7987-4173-87db-9fa805418394",
    "publication_content_type": "application/xml",
    "publication_length": 3739,
    "cached": false,
    "binary_path": "bronmateriaal-onbewerkt\\cache\\document_publications\\6619f61e-7987-4173-87db-9fa805418394.xml"
  },
  "issues": []
}