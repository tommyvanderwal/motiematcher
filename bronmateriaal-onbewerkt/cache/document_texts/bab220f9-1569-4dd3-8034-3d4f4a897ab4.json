{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2899\nMOTIE VAN HET LID PATERNOTTE C.S.\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat de Britse Minister van defensie China heeft beschuldigd van levering of voorbereiding van levering van «lethal aid» aan Rusland;\noverwegende dat dit een drastische kentering van de positie van China en een escalatie van het conflict zou betekenen;\nvan mening dat dergelijke leveringen een «gamechanger» zouden zijn voor de relatie met China (van zowel Nederland als de Europese Unie);\nverzoekt de regering duidelijk te blijven aangeven aan China dat de levering van letale wapens aan Rusland een gamechanger zou zijn voor de relatie, en zich ervoor in te zetten dat zo veel mogelijk Europese landen en de EU deze zelfde boodschap uitdragen,\nen gaat over tot de orde van de dag.\nPaternotte\nBoswijk\nBrekelmans\nPiri\nVeldkamp\nTeunissen\nTuinman",
  "content_char_count": 990,
  "source": {
    "document_id": "6f00e5d1-a3d9-4394-9803-7e191be690a8",
    "document_nummer": "2024D20936",
    "document_soort": "Motie",
    "publication_id": "bab220f9-1569-4dd3-8034-3d4f4a897ab4",
    "publication_content_type": "application/xml",
    "publication_length": 2546,
    "cached": false,
    "binary_path": "bronmateriaal-onbewerkt\\cache\\document_publications\\bab220f9-1569-4dd3-8034-3d4f4a897ab4.xml"
  },
  "issues": []
}