{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 197\nWijziging van de Wet verbod op kolen bij elektriciteitsproductie en de Wet van 7 juli 2021 tot wijziging van de Wet verbod op kolen bij elektriciteitsproductie in verband met beperking van de CO\n2\n-emissie (vroegtijdige intrekking productiebeperking, wijziging delegatiegrondslag kolenfonds en drie verbeteringen uitvoering productiebeperking)\nNr.\n16\nMOTIE VAN HET LID GRINWIS C.S.\nVoorgesteld\n15 februari 2024\nDe Kamer,\ngehoord de beraadslaging,\nconstaterende dat de kolencentrales in de eerste maanden van 2022 ondanks de geldende productiebeperking veelvuldig en met grote winst hebben gedraaid;\nconstaterende dat er desondanks sprake is van een nadeelcompensatie voor de periode van 1 januari 2022 tot 20 juni 2022, die kan oplopen tot 730 miljoen euro;\noverwegende dat experts vraagtekens hebben gezet bij de vormgeving en hoogte van de nadeelcompensatie en menen dat een rechterlijke toets wenselijk was geweest;\nverzoekt de regering de totstandkoming, vormgeving en hoogte van de nadeelcompensatie onafhankelijk te evalueren, op basis van deze evaluatie verbeteringen door te voeren in de totstandkoming van eventueel toekomstige nadeelcompensatie, en de Kamer hierover te informeren voor de eerstvolgende begrotingsbehandeling,\nen gaat over tot de orde van de dag.\nGrinwis\nBontenbal\nErkens\nBeckerman\nPostma\nTeunissen",
  "content_char_count": 1402,
  "source": {
    "document_id": "50ba50a3-2bce-4d28-8701-89c884c867bf",
    "document_nummer": "2024D05792",
    "document_soort": "Motie",
    "publication_id": "283937c3-4e5c-46c4-8115-b1fc75c429f8",
    "publication_content_type": "application/xml",
    "publication_length": 2929,
    "cached": false,
    "binary_path": "bronmateriaal-onbewerkt\\cache\\document_publications\\283937c3-4e5c-46c4-8115-b1fc75c429f8.xml"
  },
  "issues": []
}