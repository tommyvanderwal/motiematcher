{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n378\nMOTIE VAN HET LID PODT\nVoorgesteld\n22 mei 2025\nDe Kamer,\ngehoord de beraadslaging,\noverwegende dat dit kabinet 500 miljoen per jaar beschikbaar stelt voor Agrarisch Natuur- en Landschapsbeheer;\noverwegende dat verschillende kennisinstituten, zoals Sovon, de WUR en het PBL, de effectiviteit van het ANLb hebben onderzocht en concluderen dat het potentie heeft, maar met de huidige invulling de achteruitgang van de natuur alleen maar vertraagt en niet stopt;\noverwegende dat de grootste ecologische winst te behalen valt door, naast extra budget, in te zetten op substantieel meer gebiedsgericht zwaar beheer en voldoende ruimtelijke concentratie;\nvan mening dat de overheid zorgvuldig met belastinggeld dient om te gaan en de adviezen van de kennisinstituten om dit geld effectief in te zetten daarom zwaar zou moeten laten meewegen bij het opstellen van beleid;\nverzoekt de regering het extra budget voor het ANLb primair gebiedsgericht in te zetten voor zwaar beheer en de benodigde ruimtelijke concentratie, zodat er optimale effectiviteit wordt bereikt,\nen gaat over tot de orde van de dag.\nPodt",
  "content_char_count": 1223,
  "source": {
    "document_id": "aa498f4c-b7e3-4232-a290-8a899be60d75",
    "document_nummer": "2025D23549",
    "document_soort": "Motie",
    "publication_id": "20239fe4-d32e-43c8-b641-a72d2c224c01",
    "publication_content_type": "application/xml",
    "publication_length": 5057,
    "cached": false,
    "binary_path": "bronmateriaal-onbewerkt\\cache\\document_publications\\20239fe4-d32e-43c8-b641-a72d2c224c01.xml"
  },
  "issues": []
}