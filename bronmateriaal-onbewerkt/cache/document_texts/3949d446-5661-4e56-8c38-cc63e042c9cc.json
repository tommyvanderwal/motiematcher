{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n103\nMOTIE VAN DE LEDEN CEDER EN BIKKER\nVoorgesteld\n21 november 2024\nDe Kamer,\ngehoord de beraadslaging,\nconstaterende dat drugscriminaliteit in sterke mate afhankelijk is van zeehavens, waarbij met de steeds intensievere aanpak in de mainports criminaliteit zich verplaatst naar de kleinere zeehavens als Scheveningen, Harlingen en Delfzijl;\noverwegende dat de aanpak van drugscriminaliteit uit de grote havens niet een-op-een toepasbaar is op de kleinere zeehavens, en dat om deze reden een platform wordt opgericht om kennis te delen en gezamenlijk interventies te plegen met onder andere de politie, Koninklijke Marechaussee, Douane en Kustwacht;\nverzoekt de regering drugscriminaliteit in de kleine zeehavens tegen te gaan door het slagen van dit platform te bevorderen en lokale aanpakken te versterken, onder andere door het inzetten op een adequate financiering,\nen gaat over tot de orde van de dag.\nCeder\nBikker",
  "content_char_count": 1111,
  "source": {
    "document_id": "4305cfb5-27bb-4fed-867b-95d577af2ec5",
    "document_nummer": "2024D45498",
    "document_soort": "Motie",
    "publication_id": "3949d446-5661-4e56-8c38-cc63e042c9cc",
    "publication_content_type": "application/xml",
    "publication_length": 2568,
    "cached": false,
    "binary_path": "bronmateriaal-onbewerkt\\cache\\document_publications\\3949d446-5661-4e56-8c38-cc63e042c9cc.xml"
  },
  "issues": []
}