{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n1982\nMOTIE VAN HET LID KOEKKOEK\nVoorgesteld\n12 december 2023\nDe Kamer,\ngehoord de beraadslaging,\noverwegende dat gemeenschappelijk EU-beleid inzake defensie en veiligheid inclusief een uitbreiding van de beslissingsbevoegdheid voor de Europese Commissie noodzakelijk is voor een daadkrachtiger optreden van de EU in tijden van nood en crisis, zoals de oorlog in Oekra√Øne;\noverwegende dat verdere vertraging van defensie-integratie Europa als geheel en daarmee ook de Nederlandse veiligheid niet ten goede komt;\nconstaterende dat enkele lidstaten hun twijfels hebben uitgesproken over de te verwachten voorstellen van de Europese Commissie om defensie-integratie ook daadwerkelijk te bewerkstelligen;\nverzoekt de regering zich op Europees niveau in te zetten voor een zo ambitieus mogelijke Europese defensiestrategie, en zich daarbij positief uit te spreken voor noodbevoegdheden voor de Europese Commissie en het inzetten van Europese defensieobligaties,\nen gaat over tot de orde van de dag.\nKoekkoek",
  "content_char_count": 1102,
  "source": {
    "document_id": "b86dc0a4-bf65-4bfc-86a7-eb62fb7e1913",
    "document_nummer": "2023D48997",
    "document_soort": "Motie",
    "publication_id": "bed9e1aa-4af3-4896-a0ee-8ad149094187",
    "publication_content_type": "application/xml",
    "publication_length": 2467,
    "cached": false,
    "binary_path": "bronmateriaal-onbewerkt\\cache\\document_publications\\bed9e1aa-4af3-4896-a0ee-8ad149094187.xml"
  },
  "issues": []
}