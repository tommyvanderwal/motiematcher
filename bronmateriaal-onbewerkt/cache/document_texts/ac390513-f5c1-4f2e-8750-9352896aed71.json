{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n360\nMOTIE VAN HET LID VAN DER VELDE\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\noverwegende dat absolute onafhankelijkheid onmisbaar is voor onpartijdig mediatoezicht;\noverwegende dat iedere verleden of huidige betrokkenheid bij de media of aanverwante sectoren en ook nevenfuncties kunnen leiden tot (de schijn van) belangenverstrengeling;\nverzoekt de regering wettelijk te regelen dat leden van het Commissariaat voor de Media niet werkzaam mogen zijn geweest in de mediawereld of dichtverwante sectoren, en geen nevenfuncties mogen bekleden die (de schijn van) belangenverstrengeling veroorzaken,\nen gaat over tot de orde van de dag.\nVan der Velde",
  "content_char_count": 799,
  "source": {
    "document_id": "2b029268-0ed6-4734-8551-8fe151cae4fb",
    "document_nummer": "2025D16834",
    "document_soort": "Motie",
    "publication_id": "ac390513-f5c1-4f2e-8750-9352896aed71",
    "publication_content_type": "application/xml",
    "publication_length": 2130,
    "cached": false,
    "binary_path": "bronmateriaal-onbewerkt\\cache\\document_publications\\ac390513-f5c1-4f2e-8750-9352896aed71.xml"
  },
  "issues": []
}