{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 452\nInitiatiefnota van het lid Beckerman: «Red de camping»\nNr.\n11\nGEWIJZIGDE MOTIE VAN HET LID VAN NISPEN TER VERVANGING VAN DIE GEDRUKT ONDER NR. 6\nVoorgesteld\n3 juni 2025\nDe Kamer,\ngehoord de beraadslaging,\nconstaterende, dat de initiatiefnota-Beckerman getiteld «Red de Camping» voorstelt om de natuur en omgeving beter te beschermen,\noverwegende, dat tussen 2017 en 2022 de bouw van recreatiewoningen en hotels vlakbij beschermde natuur met 90 procent toenam;\nconstaterende, dat door o.a. stikstofregels veel bouwprojecten stilvallen, maar de herstructurering van vakantieparken nog steeds doorgaat, ondanks de impact op natuur en omgeving;\nverzoekt de regering te onderzoeken hoe bij een beoogde herstructurering van een camping of vakantiepark een uitgebreid onafhankelijk onderzoek naar alle langetermijneffecten (natuur, verkeer, milieu) op de wijde omgeving en een maatschappelijke kosten-batenanalyse aanbevolen kan worden, zodat er een zorgvuldige afweging kan worden gemaakt en de Kamer hierover in 2025 te informeren,\nen gaat over tot de orde van de dag.\nVan Nispen",
  "content_char_count": 1152,
  "source": {
    "document_id": "30cdfbe8-9f19-42a3-8cf4-f202732e32fe",
    "document_nummer": "2025D24719",
    "document_soort": "Motie (gewijzigd/nader)",
    "publication_id": "c77ab0ef-66e6-4e0f-ba8b-166fa1213626",
    "publication_content_type": "application/xml",
    "publication_length": 4987,
    "cached": false,
    "binary_path": "bronmateriaal-onbewerkt\\cache\\document_publications\\c77ab0ef-66e6-4e0f-ba8b-166fa1213626.xml"
  },
  "issues": []
}