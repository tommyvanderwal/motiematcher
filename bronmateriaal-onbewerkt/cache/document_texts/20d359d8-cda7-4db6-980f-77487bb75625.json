{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n73\nMOTIE VAN HET LID WELZIJN C.S.\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat de verlening van vergunningen en het tussentijds moeten nemen van besluiten risico's vormen voor vertraging en oplopende kosten bij bouwprojecten;\noverwegende dat bij verschillende andere projecten, zoals de aanleg van snelwegen of dijkversterking, gebruik wordt gemaakt van projectbesluiten;\noverwegende dat het werken met projectbesluiten ook bij woningbouw mogelijkheden kan bieden tot versnelling, doordat besluitvorming voorafgaand en gebundeld kan plaatsvinden;\nverzoekt de Minister te verkennen of, op welke wijze en binnen welke termijn er ook bij woningbouwprojecten gewerkt kan worden met projectbesluiten, en de bevindingen uiterlijk in het najaar met de kamer te delen,\nen gaat over tot de orde van de dag.\nWelzijn\nPeter de Groot\nBoswijk\nFlach\nGrinwis",
  "content_char_count": 1293,
  "source": {
    "document_id": "109716a8-a178-47a1-aef9-3f7c180f8d04",
    "document_nummer": "2025D30033",
    "document_soort": "Motie",
    "publication_id": "20d359d8-cda7-4db6-980f-77487bb75625",
    "publication_content_type": "application/xml",
    "publication_length": 5913,
    "cached": false,
    "binary_path": "bronmateriaal-onbewerkt\\cache\\document_publications\\20d359d8-cda7-4db6-980f-77487bb75625.xml"
  },
  "issues": []
}