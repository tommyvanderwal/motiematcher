{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 394\nTijdelijke regels over de opvang van ontheemden uit Oekraïne (Tijdelijke wet opvang ontheemden Oekraïne)\nNr.\n18\nMOTIE VAN HET LID KOEKKOEK C.S.\nVoorgesteld\n7 maart 2024\nDe Kamer,\ngehoord de beraadslaging,\nconstaterende dat de Richtlijn Tijdelijke Bescherming in maart 2025 afloopt;\noverwegende dat een Europese aanpak met betrekking tot de opvang van Oekraïners noodzakelijk is om onderlinge concurrentie tussen lidstaten te voorkomen;\noverwegende dat de European Council on Refugees and Exiles (ECRE) de verscheidene opties in kaart heeft gebracht voor de opvang van Oekraïners na maart 2025 en daarbij ook aanbevelingen doet aan de Europese Commissie en de lidstaten;\nverzoekt de regering een appreciatie te geven van de verscheidene opties voor de opvang van Oekraïners en daarbij ook de Nederlandse inzet en een overzicht van het krachtenveld met de Kamer te delen,\nen gaat over tot de orde van de dag.\nKoekkoek\nPodt\nCeder",
  "content_char_count": 1004,
  "source": {
    "document_id": "4d74980b-6050-4791-87b7-dfc6faecf0a3",
    "document_nummer": "2024D08624",
    "document_soort": "Motie",
    "publication_id": "18d765e9-3346-4f9a-882a-f984f2b3531c",
    "publication_content_type": "application/xml",
    "publication_length": 2470,
    "cached": false,
    "binary_path": "bronmateriaal-onbewerkt\\cache\\document_publications\\18d765e9-3346-4f9a-882a-f984f2b3531c.xml"
  },
  "issues": []
}