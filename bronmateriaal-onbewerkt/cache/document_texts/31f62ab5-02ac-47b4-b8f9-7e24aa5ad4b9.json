{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n121\nMOTIE VAN DE LEDEN VAN WAVEREN EN BUIJSSE\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de Minister werkt aan een handreiking voor decentrale\noverheden ter ondersteuning van de uitvoering van de Woo;\noverwegende dat decentrale overheden in de praktijk te maken hebben met dilemma's bij de uitvoering van de Wet open overheid;\nverzoekt de regering om in de aangekondigde handreiking in ieder geval in te gaan op:\n–\ninformatie over het gericht inzetten van de bestaande misbruikbepaling, wanneer dat aan de orde is;\n–\ncriteria om te helpen bepalen wanneer er sprake is van misbruik van de wet;\n–\nhet toepassen en afwegen van het proportionaliteitsbeginsel;\n–\nhet vereenvoudigen van de belangenafweging bij uitzonderingsgronden in de praktijk;\n–\nde wijze waarop zienswijzen van derde partijen zorgvuldig en tijdig kunnen worden opgehaald;\n–\nhet omgaan met actieve openbaarmaking,\nen gaat over tot de orde van de dag.\nVan Waveren\nBuijsse",
  "content_char_count": 1087,
  "source": {
    "document_id": "421e0af0-92f5-4d96-8d7a-8865ccfe4a92",
    "document_nummer": "2025D23270",
    "document_soort": "Motie",
    "publication_id": "31f62ab5-02ac-47b4-b8f9-7e24aa5ad4b9",
    "publication_content_type": "application/xml",
    "publication_length": 5787,
    "cached": false,
    "binary_path": "bronmateriaal-onbewerkt\\cache\\document_publications\\31f62ab5-02ac-47b4-b8f9-7e24aa5ad4b9.xml"
  },
  "issues": []
}