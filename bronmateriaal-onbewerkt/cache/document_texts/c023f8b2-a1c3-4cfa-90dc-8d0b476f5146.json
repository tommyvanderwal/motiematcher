{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n446\nMOTIE VAN DE LEDEN MUTLUER EN SIX DIJKSTRA\nVoorgesteld\n26 september 2024\nDe Kamer,\ngehoord de beraadslaging,\noverwegende dat bij het aanvragen van een hypothecaire lening door het gebruikmaken van vervalste gegevens over onder andere het inkomen, vervalste jaarstukken of werkgeversverklaringen, hypotheekverstrekkers opgelicht worden;\noverwegende dat door deze hypotheekfraude woningen in handen van criminelen vallen die daarmee geld witwassen, hun verkregen vastgoed op malafide wijze exploiteren en woningen aan de reguliere huizenmarkt onttrekken;\nvan mening dat hypotheekverstrekkers over te weinig mogelijkheden beschikken om de juistheid van aan hen verstrekte gegevens te controleren;\nverzoekt de regering om in overleg met de Belastingdienst en de hypotheekverstrekkers te gaan onderzoeken of en hoe er een check kan worden gedaan op gegevens die aanvragers van hypothecaire leningen verstrekken en daarbij ook het belang van de bescherming van de privacy, de werklast en de financiering van de Belastingdienst te betrekken,\nen gaat over tot de orde van de dag.\nMutluer\nSix Dijkstra",
  "content_char_count": 1219,
  "source": {
    "document_id": "d32e1f01-eef2-4468-8ff0-e50169d2e798",
    "document_nummer": "2024D35446",
    "document_soort": "Motie",
    "publication_id": "c023f8b2-a1c3-4cfa-90dc-8d0b476f5146",
    "publication_content_type": "application/xml",
    "publication_length": 2644,
    "cached": false,
    "binary_path": "bronmateriaal-onbewerkt\\cache\\document_publications\\c023f8b2-a1c3-4cfa-90dc-8d0b476f5146.xml"
  },
  "issues": []
}