{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n28\nMOTIE VAN HET LID BOOMSMA\nVoorgesteld\n5 juni 2025\nDe Kamer,\ngehoord de beraadslaging,\nconstaterende dat de voorgestelde strafbaarstelling van «ernstige benadeling» gedeeltelijk overlapt met bestaande bepalingen inzake mensenhandel;\noverwegende dat dit risico geeft op rechtsongelijkheid en onduidelijkheid in de strafrechtspraktijk, doordat identieke feiten onder verschillende delicten kunnen worden vervolgd;\nverzoekt de regering bij de verdere uitwerking van het wetsvoorstel te voorzien in een duidelijke normatieve afbakening tussen «mensenhandel» en «ernstige benadeling», en te voorkomen dat mensenhandel onder de lichtere bepaling van ernstige benadeling wordt geschaard,\nen gaat over tot de orde van de dag.\nBoomsma",
  "content_char_count": 1145,
  "source": {
    "document_id": "d63a83d0-96eb-4e82-a458-e2c7325aae1e",
    "document_nummer": "2025D26455",
    "document_soort": "Motie",
    "publication_id": "2953298b-841b-4172-8b89-bcd27b3b66c9",
    "publication_content_type": "application/xml",
    "publication_length": 5226,
    "cached": false,
    "binary_path": "bronmateriaal-onbewerkt\\cache\\document_publications\\2953298b-841b-4172-8b89-bcd27b3b66c9.xml"
  },
  "issues": []
}