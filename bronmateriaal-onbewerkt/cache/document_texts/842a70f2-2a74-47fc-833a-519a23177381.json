{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n51\nMOTIE VAN HET LID WESTERVELD\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat gemeenten de plicht hebben jeugdhulp aan te bieden;\nconstaterende dat gemeenten primair verantwoordelijk zijn voor een passend aanbod van jeugdhulp en voor de financiering daarvan;\noverwegende dat er regelmatig problemen ontstaan doordat aanbieders vanwege financiÃ«le problemen of problemen in de bedrijfsvoering onderdelen afstoten of fuseren, en dat hierdoor de zorg aan jongeren en gezinnen wordt onderbroken;\nverzoekt de regering om te regelen dat een voorgenomen fusie, het afstoten van behandelingen en andere keuzes die ingrijpende gevolgen hebben voor het aanbod, actief door de zorgaanbieder moeten worden voorgelegd aan gemeenten waar een contract mee is, in een stadium waarin er nog bijgestuurd en ingegrepen kan worden,\nen gaat over tot de orde van de dag.\nWesterveld",
  "content_char_count": 1282,
  "source": {
    "document_id": "78dbabbc-cb5f-4f00-a996-5577b4fb5bc9",
    "document_nummer": "2025D13213",
    "document_soort": "Motie",
    "publication_id": "842a70f2-2a74-47fc-833a-519a23177381",
    "publication_content_type": "application/xml",
    "publication_length": 2685,
    "cached": false,
    "binary_path": "bronmateriaal-onbewerkt\\cache\\document_publications\\842a70f2-2a74-47fc-833a-519a23177381.xml"
  },
  "issues": []
}