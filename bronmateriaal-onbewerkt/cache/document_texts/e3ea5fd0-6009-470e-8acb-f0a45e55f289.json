{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 278\nWijziging van de Wet kwaliteit, klachten en geschillen zorg in verband met het regelen van regie op kwaliteitsregistraties in de zorg en grondslagen om ten behoeve van die kwaliteitsregistraties bijzondere persoonsgegevens te kunnen verwerken (Wet kwaliteitsregistraties zorg)\nNr.\n27\nMOTIE VAN HET LID BUSHOFF\nVoorgesteld\n24 april 2025\nDe Kamer,\ngehoord de beraadslaging,\nconstaterende dat het wetsvoorstel grondslagen biedt om bij ministeriÃ«le regeling nadere voorschriften te stellen met betrekking tot de verstrekking van gegevens door zorgaanbieders aan kwaliteitsregistraties, waaronder op het gebied van beveiliging;\noverwegende dat het van groot belang is dat de digitale veiligheid in de zorg op orde is en dit de mogelijkheid biedt de databeveiliging aan de hoogste standaarden te laten voldoen, zoals aan de NEN-normen over informatiebeveiliging;\nverzoekt de regering in de AMvB op te nemen dat voor de normen van pseudonimiseren gebruik wordt gemaakt van de actueel meest gezaghebbende, effectieve, technische en organisatorische maatregelen om persoonsgegevens te beveiligen tegen verlies of enige andere vorm van onrechtmatige verwerking, en dit tevens te controleren en in het uiterste geval uiteraard ook te handhaven,\nen gaat over tot de orde van de dag.\nBushoff",
  "content_char_count": 1356,
  "source": {
    "document_id": "03854258-d321-42ab-8863-a7cb5d1da630",
    "document_nummer": "2025D19168",
    "document_soort": "Motie",
    "publication_id": "e3ea5fd0-6009-470e-8acb-f0a45e55f289",
    "publication_content_type": "application/xml",
    "publication_length": 5306,
    "cached": false,
    "binary_path": "bronmateriaal-onbewerkt\\cache\\document_publications\\e3ea5fd0-6009-470e-8acb-f0a45e55f289.xml"
  },
  "issues": []
}