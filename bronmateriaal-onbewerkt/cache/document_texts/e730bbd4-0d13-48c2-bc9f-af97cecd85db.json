{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n436\nMOTIE VAN DE LEDEN DIJK EN DOBBE\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de regering overweegt om de toegangseisen voor het verpleeghuis strenger te maken;\noverwegende dat mensen nu al meestal pas in het verpleeghuis komen als het thuis echt niet meer gaat;\noverwegende dat het wenselijker is om ouderen, voor wie het thuis niet meer gaat maar die nog niet per se een verpleeghuisplek nodig hebben, een kleinschalig alternatief te bieden zoals een zorgbuurthuis;\noverwegende dat het bieden van dit soort kleinschalige woonzorgvoorzieningen beter gefaciliteerd kan worden met een Wlz-indicatie met verblijf;\nverzoekt de regering om de toegang tot intramurale Wlz-voorzieningen zoals verpleeghuizen niet strenger te maken, maar om juist te investeren in breder toegankelijke intramurale ouderenzorgplekken zoals zorgbuurthuizen,\nen gaat over tot de orde van de dag.\nDijk\nDobbe",
  "content_char_count": 1016,
  "source": {
    "document_id": "b33b4bb1-0eba-4ceb-afdc-325802c70b9c",
    "document_nummer": "2025D19040",
    "document_soort": "Motie",
    "publication_id": "e730bbd4-0d13-48c2-bc9f-af97cecd85db",
    "publication_content_type": "application/xml",
    "publication_length": 4678,
    "cached": false,
    "binary_path": "bronmateriaal-onbewerkt\\cache\\document_publications\\e730bbd4-0d13-48c2-bc9f-af97cecd85db.xml"
  },
  "issues": []
}