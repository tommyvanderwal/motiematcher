{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n376\nMOTIE VAN HET LID DIEDERIK VAN DIJK\nVoorgesteld\n9 september 2025\nDe Kamer,\ngehoord de beraadslaging,\nconstaterende dat het VN-comité Handicap kritisch is over de Nederlandse praktijk van prenatale screenings vanwege «de onderliggende discriminerende houding richting mensen met een beperking» en aanbevelingen doet om dit tegen te gaan;\nconstaterende dat de werkagenda voor de implementatie van het VN-verdrag Handicap geen acties bevat ten aanzien van prenatale screenings;\nverzoekt de regering aan de hand van de aanbevelingen van het genoemde VN-comité te bezien welke concrete acties er ondernomen kunnen worden om het mogelijk stigmatiserende effect van prenatale screenings tegen te gaan,\nen gaat over tot de orde van de dag.\nDiederik van Dijk",
  "content_char_count": 855,
  "source": {
    "document_id": "cbae08ad-55d2-4a93-9fb8-db4490c5d45a",
    "document_nummer": "2025D38198",
    "document_soort": "Motie",
    "publication_id": "af6c8dcc-8098-4561-b95e-e7caca84a0f4",
    "publication_content_type": "application/xml",
    "publication_length": 4371,
    "cached": false,
    "binary_path": "bronmateriaal-onbewerkt\\cache\\document_publications\\af6c8dcc-8098-4561-b95e-e7caca84a0f4.xml"
  },
  "issues": []
}