{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n86\nMOTIE VAN HET LID PALMEN\nVoorgesteld\n21 november 2024\nDe Kamer,\ngehoord de beraadslaging,\noverwegende dat uit het ibo schulden naar voren is gekomen dat verkeersboetes door een groep mensen niet in één keer betaald kunnen worden en dat met name kwetsbare mensen door hoge aanmaningen en hoge incassokosten in de knel komen;\noverwegende dat in het hoofdlijnenakkoord de ambitie is opgenomen om de aanmaningskosten bij verkeersboetes te verlagen;\noverwegende dat de Kamer het kabinet in de motie-Palmen heeft verzocht om in kaart te brengen hoe een verlaging van de aanmanings- en incassokosten bij boetes op grond van de Wet administratiefrechtelijke handhaving verkeersvoorschriften vorm kan krijgen en welke kosten hiermee gepaard gaan, en hierover de Kamer te informeren;\nverzoekt de regering om dit te betrekken bij de Voorjaarsnota en dit te dekken binnen de resterende middelen van de envelop Groepen in de knel,\nen gaat over tot de orde van de dag.\nPalmen",
  "content_char_count": 1156,
  "source": {
    "document_id": "690b1bc7-e597-4e8c-b910-71ba78c3c32e",
    "document_nummer": "2024D45481",
    "document_soort": "Motie",
    "publication_id": "4578de83-3d3e-4e75-9b01-90aa170dd1a0",
    "publication_content_type": "application/xml",
    "publication_length": 2563,
    "cached": false,
    "binary_path": "bronmateriaal-onbewerkt\\cache\\document_publications\\4578de83-3d3e-4e75-9b01-90aa170dd1a0.xml"
  },
  "issues": []
}