{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n89\nMOTIE VAN HET LID BAUDET\nVoorgesteld\n4 juli 2024\nDe Kamer,\ngehoord de beraadslaging,\nconstaterende dat dit kabinet de maximumsnelheid «daar waar dat kan» wil verhogen naar 130 kilometer per uur;\nconstaterende dat een rekenafstand van 25 kilometer rondom Natura 2000-gebieden wordt gehanteerd, dat elke locatie in Nederland binnen deze straal valt en dus overal aan de huidige stikstofnormen moet worden voldaan;\noverwegende dat deze rekenafstand louter een beleidskeuze is geweest, dat verschillende buurlanden een afstand van 5 kilometer hanteren en dat een afstand van slechts 1 kilometer in Nederland vanuit wetenschappelijk oogpunt het beste wordt genoemd, omdat de stikstofdepositie afkomstig van individuele bronnen tot daar wordt gemeten en daarbuiten uitsluitend nog kan worden berekend met modellen;\nverzoekt de regering derhalve te onderzoeken hoeveel ruimte een rekenafstand van 5 of 1 kilometer op korte termijn zou opleveren voor het verhogen van de maximumsnelheid en het verruimen van de stikstofregels in het algemeen;\nverzoekt de regering de Kamer hierover voor Prinsjesdag 2024 te informeren,\nen gaat over tot de orde van de dag.\nBaudet",
  "content_char_count": 1261,
  "source": {
    "document_id": "6b2f3fda-8b91-4736-a605-2afc97651e8a",
    "document_nummer": "2024D28380",
    "document_soort": "Motie",
    "publication_id": "bbcabd30-d982-49d3-8234-2806f136ab0f",
    "publication_content_type": "application/xml",
    "publication_length": 2635,
    "cached": false,
    "binary_path": "bronmateriaal-onbewerkt\\cache\\document_publications\\bbcabd30-d982-49d3-8234-2806f136ab0f.xml"
  },
  "issues": []
}