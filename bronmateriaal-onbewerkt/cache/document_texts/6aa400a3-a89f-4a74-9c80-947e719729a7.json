{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n22 054\nWapenexportbeleid\nNr.\n414\nMOTIE DE LEDEN KAHRAMAN EN HIRSCH\nVoorgesteld\n13 maart 2024\nDe Kamer,\ngehoord de beraadslaging,\noverwegende dat de Russische aanval op Oekra√Øne de Europese tekortkomingen ten aanzien van het zelfstandig militair-industrieel voortzettingsvermogen in bredere zin heeft blootgelegd en de noodzaak van meer Europese zelfredzaamheid onderstreept;\noverwegende dat er meer samengewerkt moet worden op Europees niveau in de defensie-industrie en hierdoor een verdere convergentie van het wapenexportbeleid nodig is;\noverwegende dat Nederland wil toetreden tot het Verdrag van Aken met\nbetrekking tot wapenexportbeleid om de samenwerking op Europees niveau verder vorm te geven;\noverwegende dat het verdrag Europese defensiebedrijven een meer gelijke exportpositie geeft en de onderlinge concurrentie versterkt;\noverwegende dat deze partnerlanden (Duitsland, Frankrijk en Spanje) aan dezelfde criteria toetsen als Nederland;\noverwegende dat Nederland als toeleverancier van onderdelen voor een hoofdwapensysteem aan een ander verdragsland te allen tijde een exportvergunning ter discussie kan stellen;\nverzoekt het kabinet om in het verdrag duidelijke richtlijnen vast te leggen over het intrekken of tegenhouden van exportvergunningen in situaties waarin er meningsverschillen tussen landen zijn (noodremprocedure),\nen gaat over tot de orde van de dag.\nKahraman\nHirsch.",
  "content_char_count": 1465,
  "source": {
    "document_id": "a956d801-69a7-4a68-adaf-a042d1966267",
    "document_nummer": "2024D09752",
    "document_soort": "Motie",
    "publication_id": "6aa400a3-a89f-4a74-9c80-947e719729a7",
    "publication_content_type": "application/xml",
    "publication_length": 3025,
    "cached": false,
    "binary_path": "bronmateriaal-onbewerkt\\cache\\document_publications\\6aa400a3-a89f-4a74-9c80-947e719729a7.xml"
  },
  "issues": []
}