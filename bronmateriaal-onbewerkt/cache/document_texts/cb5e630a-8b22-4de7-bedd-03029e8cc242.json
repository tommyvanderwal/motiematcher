{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n795\nMOTIE VAN HET LID SARIS\nVoorgesteld\n27 november 2024\nDe Kamer,\ngehoord de beraadslaging,\nconstaterende dat het Ministerie van Sociale Zaken en Werkgelegenheid op dit moment beperkt toestemming geeft aan gemeenten voor pilots bij wetswijzigingen;\noverwegende dat gemeenten bij wetswijzigingen graag in de geest van de wet starten met pilots om ervaring op te kunnen doen;\noverwegende dat pilots nuttige inzichten met zich meebrengen voor de ontwikkeling van kwalitatieve wetgeving die aansluit op de praktijk;\nverzoekt de Minister om met de Vereniging van Nederlandse Gemeenten in gesprek te treden om te verkennen hoe er meer ruimte kan komen voor gemeenten om pilots te starten bij wetswijzigingen;\nverzoekt de Kamer hierover uiterlijk in het eerste kwartaal van 2025 te informeren,\nen gaat over tot de orde van de dag.\nSaris",
  "content_char_count": 963,
  "source": {
    "document_id": "123b3081-75d0-4a64-bc76-dbe057ba7059",
    "document_nummer": "2024D46317",
    "document_soort": "Motie",
    "publication_id": "cb5e630a-8b22-4de7-bedd-03029e8cc242",
    "publication_content_type": "application/xml",
    "publication_length": 2336,
    "cached": false,
    "binary_path": "bronmateriaal-onbewerkt\\cache\\document_publications\\cb5e630a-8b22-4de7-bedd-03029e8cc242.xml"
  },
  "issues": []
}