{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n12\nMOTIE VAN DE LEDEN CHAKOR EN VAN NISPEN\nVoorgesteld\n6 november 2024\nDe Kamer,\ngehoord de beraadslaging,\nconstaterende dat de groei van het Gemeentefonds is gekoppeld aan de ontwikkeling van het bbp;\nconstaterende dat tegelijkertijd voor de berekening van het accres is overgestapt op een andere berekeningswijze van de accrestranches uit voorgaande jaren voor het geraamde accres in een jaar;\noverwegende dat deze nieuwe berekeningswijze volgens de VNG leidt tot een extra nadeel voor medeoverheden vanaf 2026 en daarmee het ravijn verdiept;\noverwegende dat deze berekeningswijze het inzicht en transparantie van de accresberekening vertroebelt en uitvoeringsproblemen met zich meebrengt bij het bepalen van uitnamen en toevoegingen uit de algemene uitkering bij taakmutaties;\nverzoekt de regering de financiÃ«le effecten en voor- en nadelen van de nieuwe berekeningswijze taakmutaties samen met medeoverheden inzichtelijk te maken, en de Kamer hierover uiterlijk februari 2025 te informeren,\nen gaat over tot de orde van de dag.\nChakor\nVan Nispen",
  "content_char_count": 1210,
  "source": {
    "document_id": "f8da91f8-ecd7-4093-bc67-7b4aa23318c2",
    "document_nummer": "2024D42361",
    "document_soort": "Motie",
    "publication_id": "b521f79e-db9e-4084-9807-b3afc6a69957",
    "publication_content_type": "application/xml",
    "publication_length": 2708,
    "cached": false,
    "binary_path": "bronmateriaal-onbewerkt\\cache\\document_publications\\b521f79e-db9e-4084-9807-b3afc6a69957.xml"
  },
  "issues": []
}