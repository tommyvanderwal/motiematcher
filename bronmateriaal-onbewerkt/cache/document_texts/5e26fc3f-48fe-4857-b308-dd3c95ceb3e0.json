{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 496\nWijziging van de Wet goed verhuurderschap, Boek 7 van het Burgerlijk Wetboek, de Uitvoeringswet huurprijzen woonruimte en enige andere wetten in verband met de regulering van huurprijzen en de bescherming van rechten van huurders (Wet betaalbare huur)\nNr.\n70\nMOTIE VAN HET LID WELZIJN\nVoorgesteld\n24 april 2024\nDe Kamer,\ngehoord de beraadslaging,\nconstaterende dat de Wet betaalbare huur gericht is op de bescherming van middenhuurders die als gevolg van ongezonde schaarste problemen ervaren;\nconstaterende dat de oplossing ligt in het verkrijgen van meer huurwoningen die voor hen betaalbaar zijn via nieuwbouw, optoppen, splitsen et cetera;\nconstaterende dat dit zeer forse investeringen vraagt;\nverzoekt de regering de volgende stimuleringen extra te bezien zolang er sprake is van een statistisch woningtekort van meer dan 2%, waarbij het gaat om de nieuwbouwopslag van 10% voor woningen met een startbouw tot 1 januari 2028: in de WWS 1 extra punt voor label A en 2 extra punten voor label B,\nen gaat over tot de orde van de dag.\nWelzijn",
  "content_char_count": 1121,
  "source": {
    "document_id": "776763a2-f392-4d8d-9e7f-1158aea000e2",
    "document_nummer": "2024D17064",
    "document_soort": "Motie",
    "publication_id": "5e26fc3f-48fe-4857-b308-dd3c95ceb3e0",
    "publication_content_type": "application/xml",
    "publication_length": 2473,
    "cached": false,
    "binary_path": "bronmateriaal-onbewerkt\\cache\\document_publications\\5e26fc3f-48fe-4857-b308-dd3c95ceb3e0.xml"
  },
  "issues": []
}