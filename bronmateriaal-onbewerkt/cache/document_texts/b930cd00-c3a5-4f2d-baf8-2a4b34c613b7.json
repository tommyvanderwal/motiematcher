{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3448\nMOTIE VAN HET LID VAN NISPEN\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat twintig arme gemeenten momenteel ongeveer vijf keer zo veel doen aan structurele asielopvang als de twintig rijkste gemeenten;\noverwegende dat een scheve verdeling in de asielopvang funest is voor het draagvlak voor asielopvang en rijke gemeenten een verantwoordelijkheid hebben voor hun eerlijke deel van de opvang;\nverzoekt de regering om samen met het COA met de twintig rijkste gemeenten van Nederland het gesprek aan te gaan om te zorgen voor een uitbreiding van de structurele opvangplekken, waardoor dure noodopvang kan worden afgebouwd,\nen gaat over tot de orde van de dag.\nVan Nispen",
  "content_char_count": 806,
  "source": {
    "document_id": "a4d4c4b6-9d52-48f0-8f17-4c202e6f71f4",
    "document_nummer": "2025D32043",
    "document_soort": "Motie",
    "publication_id": "b930cd00-c3a5-4f2d-baf8-2a4b34c613b7",
    "publication_content_type": "application/xml",
    "publication_length": 4391,
    "cached": false,
    "binary_path": "bronmateriaal-onbewerkt\\cache\\document_publications\\b930cd00-c3a5-4f2d-baf8-2a4b34c613b7.xml"
  },
  "issues": []
}