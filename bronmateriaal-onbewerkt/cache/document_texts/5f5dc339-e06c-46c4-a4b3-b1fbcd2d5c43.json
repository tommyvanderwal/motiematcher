{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 083\nCorporate governance\nNr.\n76\nGEWIJZIGDE MOTIE VAN HET LID THIJSSEN TER VERVANGING VAN DIE GEDRUKT ONDER NR. 71\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de Corporate Governance Code zo’n 20 jaar gelden is opgezet naar aanleiding van schandalen bij grote internationale bedrijven die wereldwijd twijfel zaaiden over de betrouwbaarheid van jaarrekeningen, de rol van accountants en de integriteit van bestuurders;\nconstaterende dat de regering drie voorwaarden aan de Nederlandse code heeft gesteld, te weten: de code moest onderscheidend zijn, breed draagvlak hebben en de commissie moest onafhankelijk en verbindend kunnen opereren;\nconstaterende dat de grootste vakbond van Nederland uit de commissie is gestapt omdat het is verworden tot «een vehikel gericht op onbegrensde zelfregulering, het tevredenstellen van aandeelhouders en winstmaximalisatie»;\noverwegende dat de Miljoenennota 2024 dit onderbouwt aangezien bedrijven nu relatief gezien € 30 miljard meer winst maken dan nog maar 5 jaar geleden, terwijl die miljarden nodig zijn voor het bouwen van huizen, hogere lonen en het verdedigen van ons continent;\nverzoekt de regering om te proberen het gesprek tussen de schragende partijen van de corporate governance code weer op gang te brengen door te pogen voortgang te maken op het onderwerp belastingmoraal, waarbij de Minister persoonlijk ook deels zal deelnemen aan de gesprekken,\nThijssen",
  "content_char_count": 1518,
  "source": {
    "document_id": "df128f8b-2b2c-4dfb-99ba-66bc532fde3c",
    "document_nummer": "2025D43175",
    "document_soort": "Motie (gewijzigd/nader)",
    "publication_id": "5f5dc339-e06c-46c4-a4b3-b1fbcd2d5c43",
    "publication_content_type": "application/xml",
    "publication_length": 5231,
    "cached": false,
    "binary_path": "bronmateriaal-onbewerkt\\cache\\document_publications\\5f5dc339-e06c-46c4-a4b3-b1fbcd2d5c43.xml"
  },
  "issues": []
}