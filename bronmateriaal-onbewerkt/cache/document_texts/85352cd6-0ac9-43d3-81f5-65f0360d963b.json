{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n806\nMOTIE VAN HET LID HAAGE\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat de bekostiging en de sturing van het funderend onderwijs concurrentie in plaats van samenwerking in de hand werken, bijvoorbeeld bij het lerarentekort en het onderwijsaanbod, terwijl samenwerking nodig is om voldoende beheersing van de basisvaardigheden en kansengelijkheid te bevorderen;\noverwegende dat daardoor deze kernproblemen eerder groter dan kleiner worden, terwijl ook de onderwijsorganisaties erop wijzen dat samenwerkingsgerichte benadering de kwaliteit van onderwijs versterkt en ruimte creëert voor het professionele handelen;\nverzoekt de regering om voorstellen uit te werken om perverse prikkels in de bekostigingsregels te wijzigen zodat de samenwerking tussen scholen gaat plaatsvinden, en de Kamer hierover te informeren vóór het debat over de OCW-begroting in het najaar van 2025,\nen gaat over tot de orde van de dag.\nHaage",
  "content_char_count": 1049,
  "source": {
    "document_id": "411dd093-b5ed-4316-a903-36eb59698b26",
    "document_nummer": "2025D23385",
    "document_soort": "Motie",
    "publication_id": "85352cd6-0ac9-43d3-81f5-65f0360d963b",
    "publication_content_type": "application/xml",
    "publication_length": 4701,
    "cached": false,
    "binary_path": "bronmateriaal-onbewerkt\\cache\\document_publications\\85352cd6-0ac9-43d3-81f5-65f0360d963b.xml"
  },
  "issues": []
}