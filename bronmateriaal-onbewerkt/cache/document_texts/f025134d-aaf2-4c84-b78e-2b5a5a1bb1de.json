{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n541\nMOTIE VAN DE LEDEN POSTMA EN FLACH\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat de piek in elektriciteitsverbruik van huishoudens verplaatst is van de dag naar de periode tussen 16.00 uur en 21.00 uur en in de winter ook tussen 7.00 uur en 9.00 uur;\noverwegende dat we vroeger een simpel en effectief dag- en nachttarief hadden, waardoor gebruik van elektriciteit verspreid werd en bewuste gebruikers dus een minder dure energierekening hadden;\nverzoekt de regering de ACM te vragen een dal- en piektarief te ontwikkelen dat bijvoorbeeld in de zomer een piek heeft van 16.00 uur tot 21.00 uur en in de winter een piek tussen 7.00 uur en 9.00 uur en 16.00 uur en 21.00 uur, en te wisselen tussen deze twee variaties bij het ingaan van de zomer- en wintertijd,\nen gaat over tot de orde van de dag.\nPostma\nFlach",
  "content_char_count": 972,
  "source": {
    "document_id": "f9217a28-6bab-451a-ad95-f758d0964d1c",
    "document_nummer": "2025D09209",
    "document_soort": "Motie",
    "publication_id": "f025134d-aaf2-4c84-b78e-2b5a5a1bb1de",
    "publication_content_type": "application/xml",
    "publication_length": 2375,
    "cached": false,
    "binary_path": "bronmateriaal-onbewerkt\\cache\\document_publications\\f025134d-aaf2-4c84-b78e-2b5a5a1bb1de.xml"
  },
  "issues": []
}