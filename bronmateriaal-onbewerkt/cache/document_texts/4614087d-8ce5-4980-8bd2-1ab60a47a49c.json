{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n286\nMOTIE VAN DE LEDEN MUTLUER EN VAN NISPEN\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat het kabinet vanaf 2027 70 miljoen euro investeert in nationale veiligheid en weerbaarheid en tegelijkertijd nu bezuinigt op de Brede Doeluitkering Rampenbestrijding (BDuR), waardoor het adequaat functioneren van de brandweer in tijden van crisis in gevaar komt;\noverwegende dat de brandweer een cruciale rol speelt in crisisstructuren en dat er plannen liggen om brandweerkazernes als noodsteunpunten in te richten, terwijl diezelfde kazernes nu dreigen te moeten sluiten;\nverzoekt de regering alle inspanningen te plegen richting de begroting 2026 om de korting op de BDuR terug te draaien, en dit in relatie te zien met de plannen voor de versterking van de weerbaarheid en de nationale veiligheid,\nen gaat over tot de orde van de dag.\nMutluer\nVan Nispen",
  "content_char_count": 982,
  "source": {
    "document_id": "536b87ed-ae51-4331-99a7-cb27edbe65b2",
    "document_nummer": "2025D24872",
    "document_soort": "Motie",
    "publication_id": "4614087d-8ce5-4980-8bd2-1ab60a47a49c",
    "publication_content_type": "application/xml",
    "publication_length": 4632,
    "cached": false,
    "binary_path": "bronmateriaal-onbewerkt\\cache\\document_publications\\4614087d-8ce5-4980-8bd2-1ab60a47a49c.xml"
  },
  "issues": []
}