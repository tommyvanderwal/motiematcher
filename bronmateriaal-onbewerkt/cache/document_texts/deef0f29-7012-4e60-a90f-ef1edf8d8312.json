{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n471\nMOTIE VAN DE LEDEN BAMENGA EN EERDMANS\nVoorgesteld\n10 september 2025\nDe Kamer,\ngehoord de beraadslaging,\nconstaterende dat werk misschien wel de beste manier is voor nieuwkomers om te integreren;\nconstaterende dat hoewel nieuwkomers steeds vaker werken, er nog steeds barri√®res zijn bij het vinden van werk;\nconstaterende dat methodes als open hiring, waarbij mensen heel snel aan het werk kunnen zonder een uitgebreid sollicitatieproces, effectief zijn om mensen sneller aan het werk te krijgen;\nverzoekt de regering om actief het gesprek aan te gaan met dergelijke initiatieven en te kijken hoe de bekendheid en het aanbod van dergelijke initiatieven breder verspreid kunnen worden, en hoe de belemmeringen waar deze initiatieven mee te maken hebben zo veel als mogelijk weggenomen kunnen worden,\nen gaat over tot de orde van de dag.\nBamenga\nEerdmans",
  "content_char_count": 955,
  "source": {
    "document_id": "7d9ce4b1-9cf2-4102-a93d-4fc9e6c02b20",
    "document_nummer": "2025D38413",
    "document_soort": "Motie",
    "publication_id": "deef0f29-7012-4e60-a90f-ef1edf8d8312",
    "publication_content_type": "application/xml",
    "publication_length": 4641,
    "cached": false,
    "binary_path": "bronmateriaal-onbewerkt\\cache\\document_publications\\deef0f29-7012-4e60-a90f-ef1edf8d8312.xml"
  },
  "issues": []
}