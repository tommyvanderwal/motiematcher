{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n34\nMOTIE VAN HET LID POSTMA C.S.\nVoorgesteld\n7 november 2024\nDe Kamer,\ngehoord de beraadslaging,\nconstaterende dat er voor zowel 2025 als voor 2026 60 miljoen beschikbaar is om het energiefonds te heropenen uit de envelop;\noverwegende dat dit energiefonds eerder zag op inkomensondersteuning aan huishoudens die de energierekening niet konden betalen;\noverwegende dat er nu een discussie lijkt te ontstaan om dit fonds ook in te zetten voor verduurzamingsmaatregelen terwijl daar anders potjes voor zijn;\nverzoekt de regering het geld van dit energiefonds voor het grootste deel in te zetten voor kostencompensatie voor huishoudens die dat nodig hebben en die zo geholpen kunnen worden bij het betalen van de energierekening;\nverzoekt de regering om alles in gereedheid te brengen zodat het energiefonds vanaf 1 januari 2025 inzetbaar is, en hier de Kamer voor het kerstreces over te informeren,\nen gaat over tot de orde van de dag.\nPostma\nFlach\nBontenbal\nGrinwis\nEerdmans\nBeckerman",
  "content_char_count": 1180,
  "source": {
    "document_id": "f0ce9909-f810-49e1-b054-8e362c66b55e",
    "document_nummer": "2024D42813",
    "document_soort": "Motie",
    "publication_id": "cfeeb9bd-53e8-49ea-bd2d-d120fcaee4e9",
    "publication_content_type": "application/xml",
    "publication_length": 2774,
    "cached": false,
    "binary_path": "bronmateriaal-onbewerkt\\cache\\document_publications\\cfeeb9bd-53e8-49ea-bd2d-d120fcaee4e9.xml"
  },
  "issues": []
}