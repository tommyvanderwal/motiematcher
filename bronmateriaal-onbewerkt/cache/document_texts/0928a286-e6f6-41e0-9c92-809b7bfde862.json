{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n756\nMOTIE VAN HET LID KRUL\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat de accijns op tabak niet automatisch jaarlijks wordt geïndexeerd en niet automatisch wordt gecorrigeerd voor inflatie;\noverwegende dat uit Nederlands onderzoek blijkt dat de betaalbaarheid van tabak in Nederland hierdoor niet blijvend afneemt en dat hierdoor de doelen uit het Nationaal Preventieakkoord uit zicht raken;\noverwegende dat uit wetenschappelijke literatuur blijkt dat een substantiële en regelmatige verhoging van de prijs van tabaksproducten de meest effectieve beleidsmaatregel vormt om het aantal rokers en het aantal gerookte sigaretten te verlagen;\nverzoekt de regering een voorstel voor een wettelijke jaarlijkse indexatie van de tabaksaccijns inclusief inflatiecomponent uit te werken,\nen gaat over tot de orde van de dag.\nKrul",
  "content_char_count": 963,
  "source": {
    "document_id": "3dc28d85-81fa-47a7-8549-ecb67286e638",
    "document_nummer": "2024D23168",
    "document_soort": "Motie",
    "publication_id": "0928a286-e6f6-41e0-9c92-809b7bfde862",
    "publication_content_type": "application/xml",
    "publication_length": 2318,
    "cached": false,
    "binary_path": "bronmateriaal-onbewerkt\\cache\\document_publications\\0928a286-e6f6-41e0-9c92-809b7bfde862.xml"
  },
  "issues": []
}