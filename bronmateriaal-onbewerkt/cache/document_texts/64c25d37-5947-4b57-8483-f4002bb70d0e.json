{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2249\nGEWIJZIGDE MOTIE VAN HET LID EERDMANS TER VERVANGING VAN DIE GEDRUKT ONDER NR. 2231\nVoorgesteld\n17 juni 2025\nDe Kamer,\ngehoord de beraadslaging,\nconstaterende dat Nederland bij het vorige Meerjarig Financieel Kader (MFK) en het Eigenmiddelenbesluit (EMB) heeft ingestemd met het uitgangspunt dat gezamenlijke schulduitgifte bij wijze van uitzondering mogelijk is;\nconstaterende dat in 2025 de onderhandelingen starten over het nieuwe MFK voor de periode 2028â€“2034, en dat het kabinet heeft aangegeven in te zetten op het uitsluiten van nieuwe gezamenlijke schuldinstrumenten;\noverwegende dat gezamenlijke schulduitgifte in toenemende mate wordt ingezet en hiermee een structureel karakter dreigt te krijgen binnen de EU;\nverzoekt de regering om bij de onderhandelingen over het nieuwe MFK en EMB in te zetten op een akkoord waarin gezamenlijke schulduitgifte nadrukkelijk wordt uitgesloten;\nen gaat over tot de orde van de dag.\nEerdmans",
  "content_char_count": 1042,
  "source": {
    "document_id": "185120cf-3895-4605-a6b2-06d585bfa896",
    "document_nummer": "2025D27563",
    "document_soort": "Motie (gewijzigd/nader)",
    "publication_id": "64c25d37-5947-4b57-8483-f4002bb70d0e",
    "publication_content_type": "application/xml",
    "publication_length": 4654,
    "cached": false,
    "binary_path": "bronmateriaal-onbewerkt\\cache\\document_publications\\64c25d37-5947-4b57-8483-f4002bb70d0e.xml"
  },
  "issues": []
}