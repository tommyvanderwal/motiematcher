{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n1995\nMOTIE VAN DE LEDEN PIRI EN PATERNOTTE\nVoorgesteld\n12 december 2023\nDe Kamer,\ngehoord de beraadslaging,\noverwegende dat Nederland traditioneel een steunpilaar voor internationale mensenrechtenverdedigers is;\noverwegende dat een duurzame oplossing van het Israëlisch-Palestijns conflict er mede van afhangt of alle partijen de mensenrechten respecteren;\nconstaterende dat zich in de Gazastrook een acute humanitaire crisis voordoet en dat de mensenrechtensituatie op de Westelijke Jordaanoever steeds nijpender wordt, waardoor de inzet van mensenrechtenverdedigers urgenter is dan ooit;\nverzoekt de regering haar ondersteuning van gevestigde organisaties die zich inzetten voor verbetering van de mensenrechtensituatie in Israël en de Palestijnse gebieden voort te zetten;\nverzoekt de regering tevens om zich er met andere lidstaten en de Europese Commissie voor in te zetten dat het voortbestaan en de vitaliteit van mensenrechtenorganisaties in Israël en de Palestijnse gebieden worden gewaarborgd,\nen gaat over tot de orde van de dag.\nPiri\nPaternotte",
  "content_char_count": 1157,
  "source": {
    "document_id": "ab5fead5-f0d0-4bdd-b896-10a2ec5e06b1",
    "document_nummer": "2023D49010",
    "document_soort": "Motie",
    "publication_id": "96d53d2e-2a43-408d-bfc5-53d4b783a20e",
    "publication_content_type": "application/xml",
    "publication_length": 2617,
    "cached": false,
    "binary_path": "bronmateriaal-onbewerkt\\cache\\document_publications\\96d53d2e-2a43-408d-bfc5-53d4b783a20e.xml"
  },
  "issues": []
}