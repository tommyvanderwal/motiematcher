{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n897\nMOTIE VAN HET LID MUTLUER\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat het aantal geregistreerde incidenten met minderjarige slachtoffers van zedendelicten is gestegen;\noverwegende dat de huidige regelgeving onvoldoende mogelijkheden biedt voor langdurige monitoring en begeleiding van minderjarige zedendelinquenten, terwijl dit essentieel is om recidive te voorkomen;\nverzoekt de regering om de regelgeving te verruimen zodat minderjarige zedendelinquenten eventueel langdurig gevolgd kunnen worden, met inbegrip van:\n•\nverlenging van toezichttermijnen door de reclassering of Jeugdzorg;\n•\nde mogelijkheid om gedragsbeïnvloedende maatregelen, zoals therapie, locatieverboden en elektronische monitoring, in te zetten;\n•\nversterking van de samenwerking tussen instanties voor effectieve monitoring en begeleiding,\nen gaat over tot de orde van de dag.\nMutluer",
  "content_char_count": 1008,
  "source": {
    "document_id": "411473c3-14d1-4270-bdad-84e1480b742d",
    "document_nummer": "2024D40209",
    "document_soort": "Motie",
    "publication_id": "fe280ba0-4bd8-44fd-a312-26ee7c6d060d",
    "publication_content_type": "application/xml",
    "publication_length": 2809,
    "cached": false,
    "binary_path": "bronmateriaal-onbewerkt\\cache\\document_publications\\fe280ba0-4bd8-44fd-a312-26ee7c6d060d.xml"
  },
  "issues": []
}