{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n371\nMOTIE VAN DE LEDEN VAN CAMPEN EN HOLMAN\nVoorgesteld\n22 mei 2025\nDe Kamer,\ngehoord de beraadslaging,\noverwegende dat het kabinet grote investeringen doet in Defensie in het belang van de nationale veiligheid, maar dat Defensie vervolgens ook voldoende ruimte moet krijgen om te groeien en te oefenen;\nconstaterende dat Defensie vaker te maken krijgt met een natuurvergunningplicht na de uitspraak van de Raad van State over intern salderen in december 2024;\nconstaterende dat in het Europees recht rekening is gehouden met het feit dat sommige projecten bij een dwingende reden van groot openbaar belang toch moeten doorgaan, ook wanneer die mogelijk leiden tot significant negatieve effecten op Natura 2000, door de mogelijkheid te bieden van vergunningverlening op basis van de ADC-toets;\nverzoekt de regering om op korte termijn uitsluitsel te verkrijgen bij de Europese Commissie over wat nodig is om de ADC-toets sneller succesvol te kunnen doorlopen en wat eventuele andere oplossingsrichtingen zijn, zodat Defensie de noodzakelijke (stikstof)ruimte krijgt voor haar gereedstelling;\nverzoekt de regering om de Kamer hierover te informeren voor de behandeling van de aankomende begroting van Defensie,\nen gaat over tot de orde van de dag.\nVan Campen\nHolman",
  "content_char_count": 1383,
  "source": {
    "document_id": "7e4f0e37-0c45-433c-94a5-5e19d281d8e0",
    "document_nummer": "2025D23532",
    "document_soort": "Motie",
    "publication_id": "b6522c9d-255b-415c-a463-fb28085f2a62",
    "publication_content_type": "application/xml",
    "publication_length": 5300,
    "cached": false,
    "binary_path": "bronmateriaal-onbewerkt\\cache\\document_publications\\b6522c9d-255b-415c-a463-fb28085f2a62.xml"
  },
  "issues": []
}