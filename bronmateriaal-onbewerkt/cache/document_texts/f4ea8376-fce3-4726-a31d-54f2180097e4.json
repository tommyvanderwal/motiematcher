{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 541\nWijziging van de Tabaks- en rookwarenwet in verband met de invoering van een registratieplicht voor verkooppunten van tabaksproducten en aanverwante producten\nNr.\n11\nMOTIE VAN HET LID SLAGT-TICHELMAN\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat mensen, bijvoorbeeld leraren en conciërges, zich machteloos voelen buiten de schoolpoort om rookvrije en gezonde omgevingen te creëren;\noverwegende dat ook KWF aandacht vraagt voor een handelingsperspectief van scholen bij minderjarigen met sigaretten en vapes;\nconstaterende dat vanuit Pharos een training is ontwikkeld voor het naleven van het rookbeleid die goed gewaardeerd werd door de afnemers, zoals wijkcentra, sportcentra, bedrijven of scholen;\nverzoekt de regering met Pharos in gesprek te gaan over hoe de training beter ingezet kan worden om scholen te helpen om een rookvrije omgeving te creëren,\nen gaat over tot de orde van de dag.\nSlagt-Tichelman",
  "content_char_count": 1022,
  "source": {
    "document_id": "5b547a12-9cba-46a6-9132-b007882d0453",
    "document_nummer": "2025D04753",
    "document_soort": "Motie",
    "publication_id": "f4ea8376-fce3-4726-a31d-54f2180097e4",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\f4ea8376-fce3-4726-a31d-54f2180097e4.xml"
  },
  "issues": []
}