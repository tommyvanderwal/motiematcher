{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n77\nMOTIE VAN DE LEDEN BECKERMAN EN DE HOOP\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat in tijden van wooncrisis en hoge woningnood leegstand van woningen en vastgoed zeer pijnlijk en onacceptabel is;\noverwegende dat in Vlaanderen al jaren succesvol gebruik wordt gemaakt van een gemeentelijke leegstandsbelasting, waarmee eigenaren worden geprikkeld om leegstaand vastgoed weer in gebruik te nemen;\noverwegende dat de VNG in samenwerking met haar Belgische zusterorganisatie onderzoekt hoe het Vlaamse leegstandsmodel ook in Nederland toegepast kan worden;\nverzoekt de regering om, in overleg met de VNG, een voorstel uit te werken voor een leegstandsheffing naar Vlaams model,\nen gaat over tot de orde van de dag.\nBeckerman\nDe Hoop",
  "content_char_count": 1184,
  "source": {
    "document_id": "3b0b92eb-b288-4f18-a771-ab34f95eb4be",
    "document_nummer": "2025D30037",
    "document_soort": "Motie",
    "publication_id": "aa3fa71e-b62b-4647-a650-3ce70699449a",
    "publication_content_type": "application/xml",
    "publication_length": 5416,
    "cached": false,
    "binary_path": "bronmateriaal-onbewerkt\\cache\\document_publications\\aa3fa71e-b62b-4647-a650-3ce70699449a.xml"
  },
  "issues": []
}