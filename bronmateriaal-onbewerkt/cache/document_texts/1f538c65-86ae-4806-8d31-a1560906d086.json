{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n820\nMOTIE VAN HET LID KRUL\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat ouders problemen ervaren bij de aanmelding op een basisschool als hun kind een handicap of ondersteuningsbehoefte heeft waardoor basisscholen proberen te voorkomen dat er een zorgplicht ontstaat;\nconstaterende dat een aanmelding schriftelijk dient te gebeuren (art. 40, lid 2 WPO en art. 8.8, lid 1 WVO 2020);\nconstaterende dat ouders al mondeling te kennen wordt gegeven dat de school vol is;\nconstaterende dat voor die ouders niet transparant is of er voor hun kind met een handicap of ondersteuningsbehoefte een passende plaats op die school voorhanden is;\noverwegende dat scholen openbaar moeten maken hoeveel plaatsen ze hebben, zodat de kansengelijkheid van elk kind toeneemt;\nverzoekt de regering alle scholen hun inschrijfformulier zonder belemmering online beschikbaar te laten stellen en te onderzoeken of ook het aantal beschikbare plaatsen openbaar moet worden gemaakt door scholen, zodat de onderwijskansen voor kinderen met een handicap of een ondersteuningsbehoefte toenemen,\nen gaat over tot de orde van de dag.\nKrul",
  "content_char_count": 1237,
  "source": {
    "document_id": "dad08ebd-e23d-4277-9c06-0c4b748a8cb1",
    "document_nummer": "2025D23413",
    "document_soort": "Motie",
    "publication_id": "1f538c65-86ae-4806-8d31-a1560906d086",
    "publication_content_type": "application/xml",
    "publication_length": 4914,
    "cached": false,
    "binary_path": "bronmateriaal-onbewerkt\\cache\\document_publications\\1f538c65-86ae-4806-8d31-a1560906d086.xml"
  },
  "issues": []
}