{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXVI\nWijziging van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025 (wijziging samenhangende met de Voorjaarsnota)\nNr.\n31\nMOTIE VAN HET LID DE KORTE\nVoorgesteld\n2 juli 2025\nDe Kamer,\ngehoord de beraadslaging,\nconstaterende dat externe inhuur bij het Ministerie van VWS 21% van het personeelsbudget bedraagt en daarmee ruim boven de Roemernorm van 10% ligt;\noverwegende dat er afspraken zijn gemaakt om te bezuinigen op personeel, maar dat dit niet mag leiden tot toename van externe inhuur;\nverzoekt de regering om externe inhuur bij het Ministerie van VWS binnen één jaar af te bouwen naar 10%, conform de Roemernorm,\nen gaat over tot de orde van de dag.\nDe Korte",
  "content_char_count": 794,
  "source": {
    "document_id": "6f6a9a38-e439-496b-bc02-dd4ca706e640",
    "document_nummer": "2025D31641",
    "document_soort": "Motie",
    "publication_id": "db64cd3b-e411-4729-9b93-bb92178903e8",
    "publication_content_type": "application/xml",
    "publication_length": 4552,
    "cached": false,
    "binary_path": "bronmateriaal-onbewerkt\\cache\\document_publications\\db64cd3b-e411-4729-9b93-bb92178903e8.xml"
  },
  "issues": []
}