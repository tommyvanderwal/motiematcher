{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1220\nMOTIE VAN HET LID HEITE C.S.\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat van de EU-landen alleen Griekenland, Portugal en Hongarije lager scoren op de Academic Freedom Index;\noverwegende dat academische vrijheid in het geding is als hoogleraren betaalde functies hebben in de sector waar zij ook onderzoek naar doen;\noverwegende dat de helft van de hoogleraren fiscaal recht en twee derde van de hoogleraren rechtsgeleerdheid een commerciële nevenfunctie hebben, veelal bij banken of advocaten- of advieskantoren;\noverwegende dat deze nevenfuncties vaak tot belangenverstrengeling leiden en het vertrouwen in de wetenschap aantasten;\nverzoekt de regering met de universiteiten afspraken te maken die waarborgen dat voor alle hoogleraren volledige, kloppende en vindbare informatie over commerciële nevenwerkzaamheden beschikbaar is in de registratie nevenfuncties en deze registratie voortaan actueel te houden,\nen gaat over tot de orde van de dag.\nHeite\nHertzberger\nBeckerman\nStultiens",
  "content_char_count": 1158,
  "source": {
    "document_id": "4f6b029e-eb36-4503-8944-e0985845640d",
    "document_nummer": "2025D42866",
    "document_soort": "Motie",
    "publication_id": "dfccb0de-7139-4912-9d5b-84e87e0d3e46",
    "publication_content_type": "application/xml",
    "publication_length": 5309,
    "cached": false,
    "binary_path": "bronmateriaal-onbewerkt\\cache\\document_publications\\dfccb0de-7139-4912-9d5b-84e87e0d3e46.xml"
  },
  "issues": []
}