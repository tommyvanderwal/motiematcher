{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n427\nGEWIJZIGDE MOTIE VAN DE LEDEN TIMMERMANS EN BAMENGA TER VERVANGING VAN DIE GEDRUKT ONDER NR. 381\nVoorgesteld\n12 november 2024\nDe Kamer,\ngehoord de beraadslaging,\nconstaterende dat het aantal antisemitische incidenten stijgt en de hoeveelheid meldingen van antisemitisme, discriminatie en racisme in alarmerend tempo toeneemt;\nvan mening dat er een grotere aangiftebereidheid ontstaat als burgers erop kunnen vertrouwen dat de politie tot een goede herkenning en afhandeling van discriminatie-incidenten in staat is en dat speciaal opgeleide discriminatierechercheurs hierbij van belang zijn;\nverzoekt de regering om zich in te zetten voor het uitbreiden van het aantal discriminatierechercheurs en daarbij te streven naar minstens één discriminatierechercheur per politie-eenheid, en de Kamer voor het voorjaarsreces te informeren over de voortgang, en gaat over tot de orde van de dag.\nTimmermans\nBamenga",
  "content_char_count": 1016,
  "source": {
    "document_id": "0cea7c5d-f028-469a-8561-b6a0fffd916a",
    "document_nummer": "2024D43320",
    "document_soort": "Motie (gewijzigd/nader)",
    "publication_id": "94bdd5d8-6e27-4b11-9621-36d513f453af",
    "publication_content_type": "application/xml",
    "publication_length": 2400,
    "cached": false,
    "binary_path": "bronmateriaal-onbewerkt\\cache\\document_publications\\94bdd5d8-6e27-4b11-9621-36d513f453af.xml"
  },
  "issues": []
}