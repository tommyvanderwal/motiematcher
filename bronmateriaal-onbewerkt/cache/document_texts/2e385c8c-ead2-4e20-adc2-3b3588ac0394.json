{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n36\nMOTIE VAN HET LID MUTLUER\nVoorgesteld tijdens het Wetgevingsoverleg van\n3 februari 2025\nDe Kamer,\ngehoord de beraadslaging,\noverwegende dat de opsporing door digitalisering en technologische ontwikkelingen steeds meer hoeveelheden gegevens vergaart, waar ook gegevens bij kunnen zitten van burgers die niets met criminaliteit te maken hebben;\noverwegende dat het Wetboek van Strafvordering toekomstbestendig moet worden;\noverwegende dat het vergaren van gegevens en het verwerken daarvan niet los van elkaar kunnen worden gezien;\noverwegende dat er toekomstbestendige wet- en regelgeving moet komen voor het verwerken van uit opsporing verkregen gegevens;\noverwegende dat de regering daartoe een commissie gaat instellen die met adviezen over die toekomstbestendige wet- en regelgeving moet gaan komen;\nverzoekt de regering er zorg voor te dragen dat de aangepaste wet- en regelgeving voor het verwerken van opsporingsgegevens uiterlijk gelijktijdig met het nieuwe Wetboek van Strafvordering in werking treedt,\nen gaat over tot de orde van de dag.\nMutluer",
  "content_char_count": 1224,
  "source": {
    "document_id": "1e86bb0a-d082-43bc-a0bc-3c5947bbbf89",
    "document_nummer": "2025D04294",
    "document_soort": "Motie",
    "publication_id": "2e385c8c-ead2-4e20-adc2-3b3588ac0394",
    "publication_content_type": "application/xml",
    "publication_length": 2617,
    "cached": false,
    "binary_path": "bronmateriaal-onbewerkt\\cache\\document_publications\\2e385c8c-ead2-4e20-adc2-3b3588ac0394.xml"
  },
  "issues": []
}