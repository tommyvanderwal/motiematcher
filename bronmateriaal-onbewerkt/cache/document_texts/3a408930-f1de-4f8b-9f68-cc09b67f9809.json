{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nFinancieel jaarverslag van het Rijk 2023\nNr.\n12\nMOTIE VAN HET LID INGE VAN DIJK\nVoorgesteld\n29 mei 2024\nDe Kamer,\ngehoord de beraadslaging,\noverwegende dat de Algemene Rekenkamer constateert dat de maatschappelijke zorgen over het zeker stellen van het verdienvermogen van Nederland groeien, en hoe het vestigings- en ondernemingsklimaat, innovatie en een visie op industriebeleid hieraan een bijdrage kunnen leveren;\noverwegende dat de Algemene Rekenkamer constateert dat er in de Monitor Brede Welvaart geen indicator is voor vestigingsklimaat;\nvan mening dat de staat van het vestigingsklimaat een belangrijk thema is om op te nemen in de Monitor Brede Welvaart, omdat geld eerst verdiend moet worden voordat we het kunnen uitgeven, voor nu, maar zeker voor toekomstige generaties;\nverzoekt de regering in gesprek te treden met het CBS over het toevoegen van vestigingsklimaat als indicator aan de Monitor Brede Welvaart onder de paragraaf economisch kapitaal,\nen gaat over tot de orde van de dag.\nInge van Dijk",
  "content_char_count": 1092,
  "source": {
    "document_id": "338b40c4-54f8-46df-9117-b6434573cd60",
    "document_nummer": "2024D21941",
    "document_soort": "Motie",
    "publication_id": "3a408930-f1de-4f8b-9f68-cc09b67f9809",
    "publication_content_type": "application/xml",
    "publication_length": 2443,
    "cached": false,
    "binary_path": "bronmateriaal-onbewerkt\\cache\\document_publications\\3a408930-f1de-4f8b-9f68-cc09b67f9809.xml"
  },
  "issues": []
}