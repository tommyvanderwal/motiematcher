{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2032\nMOTIE VAN HET LID DASSEN C.S.\nVoorgesteld\n14 maart 2024\nDe Kamer,\ngehoord de beraadslaging,\nconstaterende dat de veiligheidssituatie in Moldavië in toenemende mate onder druk staat door hybride dreigingen vanuit Rusland;\noverwegende dat Moldavië momenteel onderdeel uitmaakt van het tijdelijke, gemeenschappelijke Europese aanbestedingsinstrument voor militair materieel (EDIRPA), maar geen onderdeel uitmaakt van de plannen in de Europese Defensie Industrie Strategie;\nverzoekt de regering ervoor te pleiten dat de huidige positie van Moldavië als onderdeel van het tijdelijke, gemeenschappelijke Europese aanbestedingsinstrument voor militair materieel gewaarborgd blijft onder de nieuwe plannen van de Europese Defensie Industrie Strategie,\nen gaat over tot de orde van de dag.\nDassen\nVeldkamp\nBoswijk\nPiri\nBrekelmans",
  "content_char_count": 926,
  "source": {
    "document_id": "125341da-9c3b-44b6-adb6-0da28350c706",
    "document_nummer": "2024D10055",
    "document_soort": "Motie",
    "publication_id": "2264df9a-9101-4ce1-8074-c4d79b3d4d01",
    "publication_content_type": "application/xml",
    "publication_length": 2413,
    "cached": false,
    "binary_path": "bronmateriaal-onbewerkt\\cache\\document_publications\\2264df9a-9101-4ce1-8074-c4d79b3d4d01.xml"
  },
  "issues": []
}