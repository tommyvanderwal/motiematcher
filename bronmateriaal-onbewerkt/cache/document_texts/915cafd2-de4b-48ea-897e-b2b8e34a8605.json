{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 509\nPalliatieve zorg\nNr.\n92\nMOTIE VAN HET LID DOBBE\nVoorgesteld\n27 november 2024\nDe Kamer,\ngehoord de beraadslaging,\nconstaterende dat er in de praktijk nu vaak verschillen zijn als het gaat om de toegang tot palliatieve zorg, doordat aanbieders vaak patiënten van een bepaalde zorgverzekeraar weigeren;\noverwegende dat het ook regelmatig voorkomt dat patiënten van een bepaalde verzekeraar bij meerdere aanbieders in dezelfde regio geweigerd worden, waardoor zij veel vaker geen toegang hebben tot palliatieve zorg thuis;\nverzoekt de regering om met een plan van aanpak te komen om ervoor te zorgen dat iedereen gelijke toegang heeft tot de noodzakelijke palliatieve zorg, ongeacht bij welke zorgverzekeraar iemand verzekerd is,\nen gaat over tot de orde van de dag.\nDobbe",
  "content_char_count": 846,
  "source": {
    "document_id": "581f60be-9668-4d61-86e2-cac6ce04df6f",
    "document_nummer": "2024D46515",
    "document_soort": "Motie",
    "publication_id": "915cafd2-de4b-48ea-897e-b2b8e34a8605",
    "publication_content_type": "application/xml",
    "publication_length": 2179,
    "cached": false,
    "binary_path": "bronmateriaal-onbewerkt\\cache\\document_publications\\915cafd2-de4b-48ea-897e-b2b8e34a8605.xml"
  },
  "issues": []
}