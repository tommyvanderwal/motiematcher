{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1296\nMOTIE VAN HET LID DRAL C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat er veel wet- en regelgeving en beleid is omtrent bescherming van kinderen in een digitale wereld;\nconstaterende dat de overheid nieuwe instrumenten ontwikkelt;\nconstaterende dat er in het veld veel expertise en goede instrumenten beschikbaar zijn, bijvoorbeeld bij Mediawijsheid, Hackshield, Offlimits en PEGI;\nconstaterende dat ouders en verzorgers aangeven de veiligheid van hun kinderen online onvoldoende te kunnen waarborgen;\noverwegende dat te veel kinderen aan schadelijke content worden blootgesteld;\noverwegende dat relevante wet- regelgeving en beleid gefragmenteerd is en onvoldoende wordt gehandhaafd;\noverwegende dat een goede bescherming van kinderen snel handelen vergt;\nverzoekt de regering om in het eerste kwartaal 2025 samen met de stakeholders meer samenhang te brengen in alles wat nu al goed functioneert en dit tot uitvoering te brengen;\nverzoekt de regering om in dit proces te waarborgen dat ouders in positie komen zelf hun kinderen goed te kunnen beschermen,\nen gaat over tot de orde van de dag.\nDral\nKathmann\nCeder",
  "content_char_count": 1285,
  "source": {
    "document_id": "f3600bf5-097a-42b5-a490-44d84597a035",
    "document_nummer": "2025D07250",
    "document_soort": "Motie",
    "publication_id": "76b65b21-0e7c-451d-acb1-47f5cfd743cf",
    "publication_content_type": "application/xml",
    "publication_length": 2838,
    "cached": false,
    "binary_path": "bronmateriaal-onbewerkt\\cache\\document_publications\\76b65b21-0e7c-451d-acb1-47f5cfd743cf.xml"
  },
  "issues": []
}