{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n41\nMOTIE VAN HET LID WIJEN-NASS\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat het doel van de Wet betaalbare huur is om meer betaalbare huurwoningen en kamers te krijgen in het totale aanbod van woningen;\nconstaterende dat de Raad van State in een advies over deze wet gewaarschuwd heeft voor mogelijke externe effecten zoals uitponden, welke het aanbod van huurwoningen zouden doen krimpen;\nconstaterende dat sinds het ingaan van de Wet betaalbare huur het uitpondeffect zichtbaar is geworden en het totale aanbod van huurwoningen omlaag is gegaan;\noverwegende dat het krimpen van het aanbod van huurwoningen heeft geleid tot meer prijsstijgingen in de vrije huursector en er daarmee niet meer betaalbare huurwoningen en kamers zijn gerealiseerd;\nverzoekt de regering aanvullende methoden te onderzoeken voor het realiseren van meer betaalbare huurwoningen, deze uit te werken en zo snel mogelijk aan de Kamer voor te leggen,\nen gaat over tot de orde van de dag.\nWijen-Nass",
  "content_char_count": 1223,
  "source": {
    "document_id": "1a86d38a-4d08-4e34-86a5-e566c11d6a02",
    "document_nummer": "2024D40594",
    "document_soort": "Motie",
    "publication_id": "2db24a47-142d-40d3-abaf-f57f618046da",
    "publication_content_type": "application/xml",
    "publication_length": 2651,
    "cached": false,
    "binary_path": "bronmateriaal-onbewerkt\\cache\\document_publications\\2db24a47-142d-40d3-abaf-f57f618046da.xml"
  },
  "issues": []
}