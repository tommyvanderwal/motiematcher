{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3008\nMOTIE VAN DE LEDEN DOBBE EN VAN DER BURG\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat de oorlog in Sudan nu al bijna twee jaar duurt, met groot menselijk leed tot gevolg en zonder uitzicht op verbetering;\nconstaterende dat verschillende onderzoeken uitwijzen dat de Verenigde Arabische Emiraten wapens leveren aan de RSF in Darfur, tegen het geldende wapenembargo in;\nconstaterende dat de Kamer eerder moties aannam die opriepen tot het stoppen met het leveren van wapens aan landen die aan vechtende partijen in Sudan doorvoeren en tot een VN-wapenembargo voor heel Sudan;\nverzoekt de regering om bij de RBZ te pleiten voor maatregelen richting de Verenigde Arabische Emiraten en andere landen die wapens of financiÃ«le steun leveren aan strijdende partijen in Sudan,\nen gaat over tot de orde van de dag.\nDobbe\nVan der Burg",
  "content_char_count": 999,
  "source": {
    "document_id": "73dc209c-a1da-4171-ab86-ab1d6ade1489",
    "document_nummer": "2025D02201",
    "document_soort": "Motie",
    "publication_id": "0e0c0953-d233-45d7-86b4-d1a968dc4928",
    "publication_content_type": "application/xml",
    "publication_length": 2437,
    "cached": false,
    "binary_path": "bronmateriaal-onbewerkt\\cache\\document_publications\\0e0c0953-d233-45d7-86b4-d1a968dc4928.xml"
  },
  "issues": []
}