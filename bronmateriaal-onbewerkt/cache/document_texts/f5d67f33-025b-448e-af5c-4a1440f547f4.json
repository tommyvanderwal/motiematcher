{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n350\nMOTIE VAN HET LID VAN BAARLE\nVoorgesteld\n5 december 2024\nDe Kamer,\ngehoord de beraadslaging,\nconstaterende dat uit recente onderzoeken en een brandbrief van rijksambtenaren met een migratieachtergrond blijkt dat racisme, discriminatie en uitsluiting op de werkvloer binnen de rijksoverheid structureel voorkomen;\noverwegende dat deze patronen niet alleen schadelijk zijn voor de betrokken medewerkers, maar ook de integriteit en geloofwaardigheid van de rijksoverheid als werkgever en publieke organisatie ondermijnen;\noverwegende dat het meldpunt voor racisme en discriminatie, dat in januari wordt ingesteld, effectief en veilig moet functioneren om het vertrouwen van rijksambtenaren te waarborgen;\nverzoekt de regering de Kamer binnen zes maanden na de instelling van het meldpunt te informeren over de eerste resultaten, inclusief het aantal meldingen en de genomen vervolgstappen,\nen gaat over tot de orde van de dag.\nVan Baarle",
  "content_char_count": 1051,
  "source": {
    "document_id": "be8c08e0-51ee-49c2-9f97-38dd332367c9",
    "document_nummer": "2024D48120",
    "document_soort": "Motie",
    "publication_id": "f5d67f33-025b-448e-af5c-4a1440f547f4",
    "publication_content_type": "application/xml",
    "publication_length": 2404,
    "cached": false,
    "binary_path": "bronmateriaal-onbewerkt\\cache\\document_publications\\f5d67f33-025b-448e-af5c-4a1440f547f4.xml"
  },
  "issues": []
}