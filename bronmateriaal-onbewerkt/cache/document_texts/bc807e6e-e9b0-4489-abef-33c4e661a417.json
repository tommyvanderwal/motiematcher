{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 477\nBestrijden witwassen en terrorismefinanciering\nNr.\n108\nMOTIE VAN HET LID GRINWIS C.S.\nVoorgesteld\n30 januari 2025\nDe Kamer,\ngehoord de beraadslaging,\nconstaterende dat goede doelen, stichtingen, verenigingen en kerken de laatste jaren te kampen hebben met toenemende regeldruk, onder andere door de witwaswetgeving;\noverwegende dat de Minister van Financiën heeft aangegeven dat de antiwitwasaanpak «echt op de schop moet»;\noverwegende dat de Minister hierbij een trilemma schetst tussen witwasbestrijding, regeldruk en privacy;\noverwegende dat het van groot belang is om ondermijning en witwassen tegen te gaan, maar dan wel op zo'n manier dat het goedwillende en redelijkerwijs onverdachte deel van de samenleving daar niet aan onderdoor gaat;\nverzoekt de regering om bij het voorgenomen «op de schop nemen» van de antiwitwasaanpak ruim baan te maken voor stichtingen, verenigingen en kerken door voor hen de regeldrukte verminderen en de toegang tot dienstverlening van banken te vergroten,\nen gaat over tot de orde van de dag.\nGrinwis\nVan der Lee\nInge van Dijk\nFlach\nVijlbrief\nIdsinga",
  "content_char_count": 1166,
  "source": {
    "document_id": "8e5d6e82-e432-40c3-9bec-dee5d52ed26e",
    "document_nummer": "2025D03763",
    "document_soort": "Motie",
    "publication_id": "bc807e6e-e9b0-4489-abef-33c4e661a417",
    "publication_content_type": "application/xml",
    "publication_length": 2709,
    "cached": false,
    "binary_path": "bronmateriaal-onbewerkt\\cache\\document_publications\\bc807e6e-e9b0-4489-abef-33c4e661a417.xml"
  },
  "issues": []
}