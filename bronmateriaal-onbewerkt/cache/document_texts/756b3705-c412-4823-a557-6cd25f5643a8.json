{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 529\nGaswinning\nNr.\n1256\nMOTIE VAN DE LEDEN VEDDER EN DANIËLLE JANSEN\nVoorgesteld\n12 september 2024\nDe Kamer,\ngehoord de beraadslaging,\nconstaterende dat onder andere de parlementaire enquête aardgaswinning Groningen heeft laten zien dat veel Groningse jongeren zich zorgen maken over hun toekomst en zich afvragen of ze nog wel willen wonen op de plek waar ze zijn opgegroeid;\nconstaterende dat uit het onderzoek van de Kinderombudsman «Als je het ons vraagt» blijkt dat Groningse kinderen het vaakst hun leven een onvoldoende geven, en dat dit percentage ruim boven het landelijke gemiddelde ligt;\nvan mening dat toekomstperspectief voor Groningen begint bij het bieden van perspectief aan jongeren;\nvan mening dat hoe kinderen en jongeren hun toekomstperspectief ervaren een belangrijke indicator is of Nij Begun daadwerkelijk zorgt voor herstel en perspectief;\nverzoekt de regering om de agenda's, in samenwerking met de kwartiermakers, zo vorm te geven dat jongeren hun toekomst in Groningen voor zich zien en dit als indicator in de Staat van Groningen op te nemen,\nen gaat over tot de orde van de dag.\nVedder\nDaniëlle Jansen",
  "content_char_count": 1204,
  "source": {
    "document_id": "d5348180-49aa-4099-90b7-d151ec6dfade",
    "document_nummer": "2024D32887",
    "document_soort": "Motie",
    "publication_id": "756b3705-c412-4823-a557-6cd25f5643a8",
    "publication_content_type": "application/xml",
    "publication_length": 2655,
    "cached": false,
    "binary_path": "bronmateriaal-onbewerkt\\cache\\document_publications\\756b3705-c412-4823-a557-6cd25f5643a8.xml"
  },
  "issues": []
}