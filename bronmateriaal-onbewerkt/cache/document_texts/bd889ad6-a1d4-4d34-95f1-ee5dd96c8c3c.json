{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n604\nMOTIE VAN DE LEDEN GRINWIS EN FLACH\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat ondernemers veel gegevens moeten aanleveren bij het CBS ten behoeve van analyses en dat dit gepaard gaat met een grote administratieve last;\noverwegende dat ondernemers, mede in het kader van wederkerigheid, ook graag analyses van het CBS ontvangen waar zij iets aan hebben, maar dat een ministeriÃ«le regeling momenteel het CBS grotendeels verbiedt analyses in opdracht van bijvoorbeeld brancheorganisaties uit te voeren;\nverzoekt de regering om in de Regeling werkzaamheden derden CBS een uitzondering te maken voor brancheorganisaties, zodat het CBS zonder restricties van de regeling ook op het verzoek van deze organisaties analyses kan uitvoeren,\nen gaat over tot de orde van de dag.\nGrinwis\nFlach",
  "content_char_count": 927,
  "source": {
    "document_id": "18a457e4-53d6-45e1-826b-f3f88a82274b",
    "document_nummer": "2024D07037",
    "document_soort": "Motie",
    "publication_id": "bd889ad6-a1d4-4d34-95f1-ee5dd96c8c3c",
    "publication_content_type": "application/xml",
    "publication_length": 2331,
    "cached": false,
    "binary_path": "bronmateriaal-onbewerkt\\cache\\document_publications\\bd889ad6-a1d4-4d34-95f1-ee5dd96c8c3c.xml"
  },
  "issues": []
}