{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 583\nWijziging van het voorstel van wet houdende wijziging van de Penitentiaire beginselenwet in verband met aanvullende maatregelen tegen georganiseerde criminaliteit tijdens detentie\nNr.\n14\nMOTIE VAN DE LEDEN ELLIAN EN WILDERS\nVoorgesteld\n21 januari 2025\nDe Kamer,\ngehoord de beraadslaging,\nconstaterende dat er een actuele, voortdurende en substantiÃ«le dreiging uitgaat van criminele kopstukken die hun criminele activiteiten vanuit detentie voortzetten, en hier paal en perk aan gesteld moet worden;\nconstaterende dat advocaten gebruikt en misbruikt kunnen worden om communicatie tussen gedetineerde criminele kopstukken onderling mogelijk te maken en ook communicatie naar de buitenwereld;\nverzoekt de regering nader te onderzoeken op welke wijze en onder welke voorwaarden een beperking kan worden ingevoerd van het aantal gedetineerden in de extra beveiligde inrichting en op de Afdeling Intensief Toezicht die door dezelfde advocaat worden bijgestaan, en de uitkomsten hiervan binnen drie maanden met de Kamer te delen,\nen gaat over tot de orde van de dag.\nEllian\nWilders",
  "content_char_count": 1152,
  "source": {
    "document_id": "c0e06211-1bce-4c5f-9ab5-32a99e715044",
    "document_nummer": "2025D02048",
    "document_soort": "Motie",
    "publication_id": "1b71fb64-0306-46c6-b703-73dda17f3272",
    "publication_content_type": "application/xml",
    "publication_length": 2555,
    "cached": false,
    "binary_path": "bronmateriaal-onbewerkt\\cache\\document_publications\\1b71fb64-0306-46c6-b703-73dda17f3272.xml"
  },
  "issues": []
}