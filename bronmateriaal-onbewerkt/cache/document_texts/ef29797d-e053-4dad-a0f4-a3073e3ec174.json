{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n282\nMOTIE VAN HET LID WIJEN-NASS\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de AIVD recent heeft vastgesteld dat de terroristische dreiging in toenemende mate van binnenuit komt, onder meer via online radicalisering van minderjarigen;\noverwegende dat het internet een broedplaats vormt voor zowel jihadistisch als rechts-extremistisch gedachtegoed;\nvan mening dat verheerlijking van terrorisme in de onlinewereld actief en preventief moet worden tegengegaan;\nverzoekt de regering om in het wetsvoorstel Strafbaarstelling van de verheerlijking van terrorisme een wettelijke grondslag op te nemen die het mogelijk maakt om preventief op te treden tegen online-uitlatingen die terrorisme verheerlijken,\nen gaat over tot de orde van de dag.\nWijen-Nass",
  "content_char_count": 885,
  "source": {
    "document_id": "76acc0b9-062f-40d6-baca-7be0dabf8b86",
    "document_nummer": "2025D24864",
    "document_soort": "Motie",
    "publication_id": "ef29797d-e053-4dad-a0f4-a3073e3ec174",
    "publication_content_type": "application/xml",
    "publication_length": 4436,
    "cached": false,
    "binary_path": "bronmateriaal-onbewerkt\\cache\\document_publications\\ef29797d-e053-4dad-a0f4-a3073e3ec174.xml"
  },
  "issues": []
}