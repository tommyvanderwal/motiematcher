{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 378\nRegels over energiemarkten en energiesystemen (Energiewet)\nNr.\n79\nMOTIE VAN HET LID BECKERMAN\nVoorgesteld\n23 mei 2024\nDe Kamer,\ngehoord de beraadslaging,\noverwegende dat onderzoek van de Woonbond concludeert dat er nu al huurders met zonnepanelen zijn die soms duurder uit zijn dan huurders zonder zonnepanelen;\nvan mening dat maatregelen die huurders straffen voor gebruik van zonnepanelen het draagvlak voor een klimaattransitie ondermijnen en niet in lijn zijn met klimaatrechtvaardigheid;\nvan mening dat de regering zonnepanelen voor huurders aantrekkelijk moet maken en houden;\nverzoekt de regering samen met de Woonbond en Aedes onderzoek te doen naar hoe huurders met bestaande zonnepanelen beschermd kunnen worden tegen hogere prijzen dan ze zouden hebben zonder zonnepanelen;\nverzoekt de regering samen met de Woonbond en Aedes onderzoek te doen naar hoe het aanleggen van nieuwe zonnepanelen voor huurders zo aantrekkelijk mogelijk kan worden,\nen gaat over tot de orde van de dag.\nBeckerman",
  "content_char_count": 1078,
  "source": {
    "document_id": "db059d11-9879-4777-b4ff-b4f812812706",
    "document_nummer": "2024D21009",
    "document_soort": "Motie",
    "publication_id": "cd3e4554-47f6-46bc-a9c7-84c1e1f38fc5",
    "publication_content_type": "application/xml",
    "publication_length": 2451,
    "cached": false,
    "binary_path": "bronmateriaal-onbewerkt\\cache\\document_publications\\cd3e4554-47f6-46bc-a9c7-84c1e1f38fc5.xml"
  },
  "issues": []
}