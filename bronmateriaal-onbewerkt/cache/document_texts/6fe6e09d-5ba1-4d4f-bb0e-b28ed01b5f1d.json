{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 234\nToekomstig sportbeleid\nNr.\n420\nMOTIE VAN DE LEDEN VAN NISPEN EN MOHANDIS\nVoorgesteld\n3 september 2025\nDe Kamer,\ngehoord de beraadslaging,\nconstaterende dat er momenteel geen wettelijke kwaliteitseisen gesteld worden aan zwemdiploma's en zwemonderwijs;\nvan mening dat het voor ouders duidelijk zou moeten zijn aan welke kwaliteitsstandaarden het zwemonderwijs van hun kind voldoet;\nvan mening dat zwemonderwijzers zelf moeten kunnen bepalen hoe zwemles wordt gegeven, maar er wel uniforme kwaliteitseisen noodzakelijk zijn;\noverwegende dat er vanuit de zwembranche nu initiatief wordt genomen om te komen tot één normering voor alle zwemdiploma's;\nverzoekt de regering om dit proces blijvend te ondersteunen en wettelijk vast te leggen dat er kwaliteitseisen worden gesteld aan zwemdiploma's en zweminstructeurs,\nen gaat over tot de orde van de dag.\nVan Nispen\nMohandis",
  "content_char_count": 946,
  "source": {
    "document_id": "77ef65d0-db85-44f0-be46-739fb06a584d",
    "document_nummer": "2025D36975",
    "document_soort": "Motie",
    "publication_id": "6fe6e09d-5ba1-4d4f-bb0e-b28ed01b5f1d",
    "publication_content_type": "application/xml",
    "publication_length": 4650,
    "cached": false,
    "binary_path": "bronmateriaal-onbewerkt\\cache\\document_publications\\6fe6e09d-5ba1-4d4f-bb0e-b28ed01b5f1d.xml"
  },
  "issues": []
}