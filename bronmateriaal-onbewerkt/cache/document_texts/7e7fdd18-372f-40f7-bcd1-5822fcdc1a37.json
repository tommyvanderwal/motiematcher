{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXVII\nWijziging van de begrotingsstaat voor Buitenlandse Handel en Ontwikkelingshulp (XVII) voor het jaar 2025 (wijziging samenhangende met de Voorjaarsnota)\nNr.\n46\nMOTIE VAN DE LEDEN CEDER EN BAMENGA\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat het kabinet van plan is om de komende jaren 206 miljoen euro te bezuinigen op levensreddende noodhulp;\nconstaterende dat volgens de VN vorig jaar slechts 50% van de benodigde financiële middelen voor noodhulp is opgehaald en voor dit jaar de teller momenteel pas op 13% staat;\nconstaterende dat meevallers uit de eerste suppletoire begroting deels worden ingezet voor humanitaire hulp;\noverwegende dat de ontmanteling van USAID als grootste wereldwijde humanitaire donor nu al grote consequenties heeft voor de mate waarin noodhulporganisaties mensenlevens kunnen redden en lijden kunnen verlichten;\nverzoekt de regering om bij eventuele financiële meevallers binnen de BHO-begroting, ook voor 2026, allereerst te kijken of deze kunnen worden ingezet om het noodhulpbudget op peil te houden,\nen gaat over tot de orde van de dag.\nCeder\nBamenga.",
  "content_char_count": 1234,
  "source": {
    "document_id": "1a5e253a-fa93-460d-b3fe-ad8170154751",
    "document_nummer": "2025D31049",
    "document_soort": "Motie",
    "publication_id": "7e7fdd18-372f-40f7-bcd1-5822fcdc1a37",
    "publication_content_type": "application/xml",
    "publication_length": 5315,
    "cached": false,
    "binary_path": "bronmateriaal-onbewerkt\\cache\\document_publications\\7e7fdd18-372f-40f7-bcd1-5822fcdc1a37.xml"
  },
  "issues": []
}