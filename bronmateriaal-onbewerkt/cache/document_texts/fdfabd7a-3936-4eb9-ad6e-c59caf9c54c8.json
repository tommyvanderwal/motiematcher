{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n740\nMOTIE VAN HET LID DOBBE\nVoorgesteld\n4 april 2024\nDe Kamer,\ngehoord de beraadslaging,\nconstaterende dat GGD'en een belangrijke taak hebben voor de publieke gezondheid, onder andere in het kader van het Rijksvaccinatieprogramma;\noverwegende dat de uitdagingen waar de GGD'en mee te maken hebben de afgelopen jaren zijn gegroeid;\noverwegende dat de aanpak van deze uitdagingen per regio kan verschillen, maar dat de noodzaak voor extra financiering voor alle GGD'en bestaat, terwijl gemeenten vaak niet de financiÃ«le ruimte hebben om dit te kunnen financieren;\nverzoekt de regering om in samenwerking met de GGD'en in kaart te brengen hoeveel extra financiering zij nodig hebben om de publieke gezondheid goed te kunnen beschermen;\nverzoekt de regering voorts om de noodzakelijke extra financiering voor de GGD'en vanuit de Rijksoverheid beschikbaar te stellen,\nen gaat over tot de orde van de dag.\nDobbe",
  "content_char_count": 1016,
  "source": {
    "document_id": "fc9149f3-95f8-4d9d-bcd9-c61c186fbee4",
    "document_nummer": "2024D13378",
    "document_soort": "Motie",
    "publication_id": "fdfabd7a-3936-4eb9-ad6e-c59caf9c54c8",
    "publication_content_type": "application/xml",
    "publication_length": 2391,
    "cached": false,
    "binary_path": "bronmateriaal-onbewerkt\\cache\\document_publications\\fdfabd7a-3936-4eb9-ad6e-c59caf9c54c8.xml"
  },
  "issues": []
}