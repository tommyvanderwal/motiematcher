{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1164\nMOTIE VAN HET LID ERGIN\nVoorgesteld\n3 december 2024\nDe Kamer,\ngehoord de beraadslaging,\nconstaterende dat de Minister van OCW heeft aangegeven op zoek te gaan naar een nieuwe en effectievere vorm van risicogericht toezicht;\noverwegende dat eerdere systemen voor risicogericht toezicht discriminerende effecten hebben gehad op studenten;\nverzoekt de regering te garanderen dat nieuwe algoritmemodellen voor risicogericht toezicht alleen in gebruik worden genomen indien met honderd procent zekerheid vastgesteld kan worden dat die geen directe dan wel indirecte discriminerende effecten hebben en om, als dat niet mogelijk is, over te stappen op aselecte controles,\nen gaat over tot de orde van de dag.\nErgin",
  "content_char_count": 844,
  "source": {
    "document_id": "d939d4af-e09a-42de-9bcb-4404d4daaf8b",
    "document_nummer": "2024D47603",
    "document_soort": "Motie",
    "publication_id": "3f3117f4-7520-429f-b275-88a9b8491e01",
    "publication_content_type": "application/xml",
    "publication_length": 2176,
    "cached": false,
    "binary_path": "bronmateriaal-onbewerkt\\cache\\document_publications\\3f3117f4-7520-429f-b275-88a9b8491e01.xml"
  },
  "issues": []
}