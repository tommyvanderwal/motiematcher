{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n74\nMOTIE VAN HET LID INGE VAN DIJK\nVoorgesteld\n2 september 2025\nDe Kamer,\ngehoord de beraadslaging,\nconstaterende dat Nederland de Europese 3%-doelstelling niet zal halen bij ongewijzigd beleid;\nconstaterende dat deze daling mede het gevolg is van bezuinigingen op publieke R&D, zoals het beëindigen van de vierde en vijfde ronde van het Nationaal Groeifonds;\nconstaterende dat zonder investeringen in R&D onze economische basis verder onder druk komt te staan, wat ook onze publieke voorzieningen raakt;\nconstaterende dat een recent advies van het Internationaal Monetair Fonds (IMF) benadrukt dat publieke uitgaven aan R&D in een kenniseconomie niet enkel als kosten, maar ook als investeringen moeten worden gezien;\nverzoekt de regering een beleidsinstrumentarium te ontwikkelen dat de financiële baten van publieke investeringen op korte, middellange en lange termijn kwantificeert;\nverzoekt de regering hierbij tevens relevante deskundigheid uit de praktijk in te zetten, zoals onderzoeksinstellingen of praktijkexperts,\nen gaat over tot de orde van de dag.\nInge van Dijk",
  "content_char_count": 1267,
  "source": {
    "document_id": "9b9909af-c6fe-4c90-bfbc-e6a7e1ce160f",
    "document_nummer": "2025D36631",
    "document_soort": "Motie",
    "publication_id": "636026bc-84c2-4379-a1fa-f4d8af5c13fb",
    "publication_content_type": "application/xml",
    "publication_length": 5085,
    "cached": false,
    "binary_path": "bronmateriaal-onbewerkt\\cache\\document_publications\\636026bc-84c2-4379-a1fa-f4d8af5c13fb.xml"
  },
  "issues": []
}