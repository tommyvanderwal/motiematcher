{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n784\nMOTIE VAN HET LID INGE VAN DIJK C.S.\nVoorgesteld\n1 oktober 2024\nDe Kamer,\ngehoord de beraadslaging,\noverwegende dat bij het UWV veel fouten zijn gemaakt die de bestaanszekerheid van kwetsbare inwoners raken;\noverwegende dat juist deze kwetsbare inwoners mogen verwachten dat ze door de overheid beschermd worden;\noverwegende dat we binnen de Belastingdienst en Dienst Toeslagen een betere rechtsbescherming binnen de organisatie zelf gaan organiseren door een belangenbehartiger op te zetten die mee kan kijken in vastgelopen dossiers;\nverzoekt het kabinet te onderzoeken of zo'n vorm van rechtsbescherming binnen de organisatie ook kan worden opgezet bij het UWV, zodat de rechten van kwetsbare inwoners beter kunnen worden beschermd,\nen gaat over tot de orde van de dag.\nInge van Dijk\nVijlbrief\nSaris",
  "content_char_count": 939,
  "source": {
    "document_id": "90056105-9c6d-4b3f-b05e-9539c3f7c373",
    "document_nummer": "2024D36173",
    "document_soort": "Motie",
    "publication_id": "d69e3b6f-11f1-4c00-9bbf-31a19b94b584",
    "publication_content_type": "application/xml",
    "publication_length": 2386,
    "cached": false,
    "binary_path": "bronmateriaal-onbewerkt\\cache\\document_publications\\d69e3b6f-11f1-4c00-9bbf-31a19b94b584.xml"
  },
  "issues": []
}