{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n140\nMOTIE VAN HET LID BOSWIJK\nVoorgesteld\n27 mei 2025\nDe Kamer,\ngehoord de beraadslaging,\noverwegende dat de democratie, mensenrechten en maatschappelijke ruimte wereldwijd onder zware en toenemende druk staan volgens onder meer onderzoek van Freedom House en The Economist Democracy Index;\nconstaterende dat de AIV in zijn nieuwe advies «Krimpende maatschappelijke ruimte: vrijheid en veiligheid onder druk» acht belangrijke aanbevelingen doet, waaronder het geven van ruime, snelle en flexibele financiering voor ambassades voor het steunen van maatschappelijke actoren in tijden van crisis;\nconstaterende dat de regering de helft van het Mensenrechtenfonds wegbezuinigt;\nverzoekt de regering om het Civic Space Fund te behouden;\nverzoekt de regering om de aanbevelingen uit het AIV-advies over de krimpende maatschappelijke ruimte zo goed mogelijk uit te voeren,\nen gaat over tot de orde van de dag.\nBoswijk",
  "content_char_count": 1089,
  "source": {
    "document_id": "3fc93c2c-02b3-471e-9fff-ed8c92212a3b",
    "document_nummer": "2025D24499",
    "document_soort": "Motie",
    "publication_id": "eb28f296-315f-4e3b-a8c5-dba2af1b9c16",
    "publication_content_type": "application/xml",
    "publication_length": 4666,
    "cached": false,
    "binary_path": "bronmateriaal-onbewerkt\\cache\\document_publications\\eb28f296-315f-4e3b-a8c5-dba2af1b9c16.xml"
  },
  "issues": []
}