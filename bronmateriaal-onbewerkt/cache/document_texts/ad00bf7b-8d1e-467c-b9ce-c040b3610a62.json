{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3188\nMOTIE VAN DE LEDEN PATERNOTTE EN BOSWIJK\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat Rusland om de Oekraïners te breken in juni een recordaantal drones afvuurde op woonbuurten, met steeds meer burgerslachtoffers tot gevolg;\nconstaterende dat de VS plotseling besloten een deel van de toegezegde luchtafweer niet te leveren;\noverwegende dat het kabinet extra middelen heeft vrijgemaakt om nog in 2025 de steun aan Oekraïne op te schroeven;\nverzoekt het kabinet deze middelen in te zetten om zo veel mogelijk van de weggevallen steun op te vangen, het budget zo nodig te gebruiken voor de aankoop van wapens en materieel van derde landen, en tijdens de Raad ervoor te pleiten dat ook andere lidstaten hieraan bijdragen,\nen gaat over tot de orde van de dag.\nPaternotte\nBoswijk",
  "content_char_count": 946,
  "source": {
    "document_id": "0f1c40d3-6fbf-4188-8fea-2258a58d53fa",
    "document_nummer": "2025D32288",
    "document_soort": "Motie",
    "publication_id": "ad00bf7b-8d1e-467c-b9ce-c040b3610a62",
    "publication_content_type": "application/xml",
    "publication_length": 4695,
    "cached": false,
    "binary_path": "bronmateriaal-onbewerkt\\cache\\document_publications\\ad00bf7b-8d1e-467c-b9ce-c040b3610a62.xml"
  },
  "issues": []
}