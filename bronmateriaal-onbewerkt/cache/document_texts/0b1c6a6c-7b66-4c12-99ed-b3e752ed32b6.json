{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n344\nMOTIE VAN HET LID KOEKKOEK\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat de Ministeriële Commissie Economie en Natuurherstel is ingesteld om Nederland zo snel mogelijk van het stikstofslot te krijgen en een concreet programma van maatregelen uit te werken;\noverwegende dat er op dit moment onvoldoende transparantie is over de werkwijze van deze commissie, waaronder hoe vaak zij bijeenkomt, welke partijen worden betrokken bij de besluitvorming en welke belangen worden vertegenwoordigd;\noverwegende dat helderheid over het proces en de betrokkenheid van verschillende belanghebbenden essentieel is voor het democratisch proces en de legitimiteit van de besluitvorming;\nverzoekt de regering:\n•\neen openbaar register bij te houden van de bijeenkomsten van de Ministeriële Commissie Economie en Natuurherstel, inclusief data, agenda's en aanwezige partijen, en een lobbyregister in te stellen waarin wordt vastgelegd welke organisaties en personen overleg hebben met deze commissie en over welke onderwerpen;\n•\nde Kamer periodiek te informeren over de voortgang van de commissie, inclusief geplande en genomen maatregelen;\n•\nde Kamer op de hoogte stellen op het moment dat de eerste resultaten van de ministeriële commissie worden gedeeld met de Kamer;\n•\nexpliciet te definiëren wanneer de Ministeriële Commissie Economie en Natuurherstel haar doelstellingen als behaald beschouwt en hierover transparantie te bieden,\nen gaat over tot de orde van de dag.\nKoekkoek",
  "content_char_count": 1622,
  "source": {
    "document_id": "9af03d70-1bbb-4ae0-8f66-5b38cff7cfc3",
    "document_nummer": "2025D07564",
    "document_soort": "Motie",
    "publication_id": "0b1c6a6c-7b66-4c12-99ed-b3e752ed32b6",
    "publication_content_type": "application/xml",
    "publication_length": 3553,
    "cached": false,
    "binary_path": "bronmateriaal-onbewerkt\\cache\\document_publications\\0b1c6a6c-7b66-4c12-99ed-b3e752ed32b6.xml"
  },
  "issues": []
}