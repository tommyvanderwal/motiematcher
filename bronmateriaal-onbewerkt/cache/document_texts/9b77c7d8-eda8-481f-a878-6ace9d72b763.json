{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1188\nMOTIE VAN HET LID STOFFER C.S.\nVoorgesteld\n27 maart 2024\nDe Kamer,\ngehoord de beraadslaging,\noverwegende dat als gevolg van het tracébesluit Meteren-Boxtel het aantal goederentreinen op dit tracé aanzienlijk zal toenemen, met bijbehorende toename van geluids- en trillinghinder in de nachtelijke uren, met name in de omgeving van de spoorbruggen;\noverwegende dat de wettelijke geluidsproductieplafonds onvoldoende rekening houden met de geluidshinder die in dit geval juist in de nachtelijke uren optreedt en relatief grote impact heeft op de leefbaarheid;\noverwegende dat bovenwettelijke hinderbeperkende maatregelen niet alleen de geluidsoverlast inperken, maar er ook voor zorgen dat meer woningbouw bij onder meer Den Bosch en Waardenburg mogelijk is;\nverzoekt de regering in overleg met betrokken regionale overheden en ProRail te bezien wat de mogelijkheden zijn voor extra inzet op kosteneffectieve, bovenwettelijke maatregelen voor beperking van de geluidshinder op het spoortracé Meteren-Boxtel, mede in relatie tot de woningbouwopgave en de voor de woningbouwopgave beschikbare middelen, en hier in een volgend bestuurlijk overleg afspraken over te maken,\nen gaat over tot de orde van de dag.\nStoffer\nGrinwis\nVedder",
  "content_char_count": 1342,
  "source": {
    "document_id": "78bde668-48a2-4fe8-853c-cbff20e475c8",
    "document_nummer": "2024D11989",
    "document_soort": "Motie",
    "publication_id": "9b77c7d8-eda8-481f-a878-6ace9d72b763",
    "publication_content_type": "application/xml",
    "publication_length": 2793,
    "cached": false,
    "binary_path": "bronmateriaal-onbewerkt\\cache\\document_publications\\9b77c7d8-eda8-481f-a878-6ace9d72b763.xml"
  },
  "issues": []
}