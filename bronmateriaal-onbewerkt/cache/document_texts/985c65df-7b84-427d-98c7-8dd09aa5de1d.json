{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n135\nMOTIE VAN HET LID MUTLUER\nVoorgesteld\n3 april 2025\nDe Kamer,\ngehoord de beraadslaging,\noverwegende dat de NCTV medeverantwoordelijk is voor de beveiliging van een beperkte groep vaak ernstig bedreigde personen op het rijksniveau;\noverwegende dat in het herziene stelsel van bewaken en beveiligen de NCTV als enige het gezag zal uitvoeren;\noverwegende dat de NCTV daarvoor informatie van het Openbaar Ministerie, de politie en de inlichtingen- en veiligheidsdiensten zal moeten blijven gebruiken;\nvan mening dat dit zeer gevoelige informatie betreft;\nverzoekt de regering te onderzoeken of de beveiliging van de gegevens die de NCTV thans gebruikt en straks als gezag zal gaan gebruiken ten behoeve van de beveiliging van personen gewaarborgd is, en daarover de Kamer op de kortst mogelijke termijn te informeren,\nen gaat over tot de orde van de dag.\nMutluer",
  "content_char_count": 1053,
  "source": {
    "document_id": "ac65e5ca-247e-4030-8b66-13c56e0782f7",
    "document_nummer": "2025D14796",
    "document_soort": "Motie",
    "publication_id": "985c65df-7b84-427d-98c7-8dd09aa5de1d",
    "publication_content_type": "application/xml",
    "publication_length": 2481,
    "cached": false,
    "binary_path": "bronmateriaal-onbewerkt\\cache\\document_publications\\985c65df-7b84-427d-98c7-8dd09aa5de1d.xml"
  },
  "issues": []
}