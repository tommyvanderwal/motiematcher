{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n40\nMOTIE VAN HET LID OLGER VAN DIJK C.S.\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat in het hoofdlijnenakkoord is afgesproken dat het luchtvaartbeleid de komende jaren gericht moet zijn op het op orde brengen van de rechtsbescherming van omwonenden, zodat op langere termijn doorgroei mogelijk is met stillere en schonere vliegtuigen;\nconstaterende dat in het regeerprogramma staat dat het kabinet de geluidsbelasting van omwonenden van Schiphol met 20% terug wil dringen;\noverwegende dat het nieuwe Schipholbeleid de geluidsbelasting slechts met 17% terugdringt;\noverwegende dat de beoogde bandbreedte van 475.000 tot 485.000 vluchten hoger is dan het verwachte aantal vluchten over 2024;\nverzoekt de regering spoedig, uiterlijk in 2026, maatregelen te nemen, zodat de geluidsbelasting van Schiphol met 20% wordt teruggedrongen,\nen gaat over tot de orde van de dag.\nOlger van Dijk\nGrinwis\nVedder",
  "content_char_count": 1134,
  "source": {
    "document_id": "d8806cb5-d92b-41ed-9846-a216810a0531",
    "document_nummer": "2024D37914",
    "document_soort": "Motie",
    "publication_id": "cee8adfd-cf29-45e7-9053-4d43acfec0b3",
    "publication_content_type": "application/xml",
    "publication_length": 2707,
    "cached": false,
    "binary_path": "bronmateriaal-onbewerkt\\cache\\document_publications\\cee8adfd-cf29-45e7-9053-4d43acfec0b3.xml"
  },
  "issues": []
}