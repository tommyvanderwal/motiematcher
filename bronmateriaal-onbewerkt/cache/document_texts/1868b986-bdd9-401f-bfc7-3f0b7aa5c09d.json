{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 618\nWijziging van de Meststoffenwet in verband met de voorwaarden over de maximale mestproductie in de derogatiebeschikking 2022–2025 (Wet wijziging Meststoffenwet in verband met de maximale mestproductie)\nNr.\n18\nMOTIE VAN DE LEDEN HOLMAN EN VAN CAMPEN\nVoorgesteld tijdens het Wetgevingsoverleg van\n7 oktober 2024\nDe Kamer,\ngehoord de beraadslaging,\nconstaterende dat de agrarische sector vergrijst, waarbij meer dan de helft van de boeren ouder is dan 50 jaar;\noverwegende dat dit mogelijk grote gevolgen heeft voor de landbouwsector over tien of vijftien jaar;\nconstaterende dat generatievernieuwing ook in het regeerprogramma staat benoemd als onderwerp dat minder dan vroeger een vanzelfsprekendheid is en daarom gerichte aandacht vraagt;\nvan mening dat we enerzijds te maken hebben met een sectorbrede mestopgave, maar dat we anderzijds jonge agrariërs moeten ondersteunen en dat niet de plek van je wieg de kansen om boer te worden zou mogen bepalen;\nverzoekt de Minister op korte termijn in gesprek te gaan met jonge boeren en invulling te geven aan een samenhangend maatregelenpakket voor ondersteuning van bedrijfsopvolgingen in de agrarische sector, zowel binnen de familie als daarbuiten,\nen gaat over tot de orde van de dag.\nHolman\nVan Campen",
  "content_char_count": 1328,
  "source": {
    "document_id": "369b0118-934b-48b5-afaf-e3da7551cb41",
    "document_nummer": "2024D37164",
    "document_soort": "Motie",
    "publication_id": "1868b986-bdd9-401f-bfc7-3f0b7aa5c09d",
    "publication_content_type": "application/xml",
    "publication_length": 2775,
    "cached": false,
    "binary_path": "bronmateriaal-onbewerkt\\cache\\document_publications\\1868b986-bdd9-401f-bfc7-3f0b7aa5c09d.xml"
  },
  "issues": []
}