{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n461\nMOTIE VAN HET LID BOSWIJK\nVoorgesteld\n19 februari 2025\nDe Kamer,\ngehoord de beraadslaging,\nconstaterende dat vliegvelden logistieke knooppunten zijn, die criminelen misbruiken voor illegale praktijken zoals drugssmokkel en mensenhandel;\nconstaterende dat het Team Ondermijning Luchthaven een nuttig en lokaal initiatief is op Eindhoven Airport, met als doel het opsporen van georganiseerde criminaliteit door informatie te verzamelen en te delen met bijvoorbeeld de KMar;\noverwegende dat samenwerken en informatie delen op het gebied van georganiseerde criminaliteit essentieel is om luchthavens weerbaarder te maken en houden en te beschermen tegen de georganiseerde misdaad;\nverzoekt de regering om op Nederlandse burgerluchthavens een Team Ondermijning Luchthaven in te stellen en daarbij gebruik te maken van de ervaringen op Eindhoven Airport;\nverzoekt de regering om te onderzoeken welke middelen de burgerluchthavens op dit moment hebben om criminaliteit zoals drugssmokkel en mensenhandel effectief op te sporen, en de Kamer hierover te informeren,\nen gaat over tot de orde van de dag.\nBoswijk",
  "content_char_count": 1228,
  "source": {
    "document_id": "e26337b0-e1af-413d-aeb5-6692f2ddb934",
    "document_nummer": "2025D07188",
    "document_soort": "Motie",
    "publication_id": "372170b6-cd97-4732-95b0-ab2b91a979bf",
    "publication_content_type": "application/xml",
    "publication_length": 2603,
    "cached": false,
    "binary_path": "bronmateriaal-onbewerkt\\cache\\document_publications\\372170b6-cd97-4732-95b0-ab2b91a979bf.xml"
  },
  "issues": []
}