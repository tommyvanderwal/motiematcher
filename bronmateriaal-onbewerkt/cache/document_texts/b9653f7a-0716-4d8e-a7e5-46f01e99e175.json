{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n593\nMOTIE VAN HET LID CEDER C.S.\nVoorgesteld\n21 augustus 2025\nDe Kamer,\ngehoord de beraadslaging,\noverwegende dat er momenteel geen EU-meerderheid is voor een sanctiepakket tegen Hamas, mede omdat deze maatregelen door meerdere lidstaten gekoppeld zijn aan andere losstaande sanctiepakketten;\noverwegende dat er een constante druk uitgeoefend moet worden op Hamas om hen te bewegen de oorlog te beÃ«indigen door alle gijzelaars vrij te laten en akkoord te gaan met een staakt-het-vuren, en dat door geen maatregelen tegen Hamas in te stellen het leed van Gazanen verlengd wordt en dit een onacceptabele uitkomst zou zijn;\nverzoekt de regering met gelijkgezinde landen in te blijven zetten voor een apart EU-sanctiepakket tegen Hamas, zodat hier voldoende steun voor is, en daarnaast te blijven pleiten voor aanvullende sancties tegen Hamasleiders,\nen gaat over tot de orde van de dag.\nCeder\nDiederik van Dijk\nVan der Burg",
  "content_char_count": 1035,
  "source": {
    "document_id": "a10b4856-6e13-4fd9-9d0c-bcc226455824",
    "document_nummer": "2025D35470",
    "document_soort": "Motie",
    "publication_id": "b9653f7a-0716-4d8e-a7e5-46f01e99e175",
    "publication_content_type": "application/xml",
    "publication_length": 4881,
    "cached": false,
    "binary_path": "bronmateriaal-onbewerkt\\cache\\document_publications\\b9653f7a-0716-4d8e-a7e5-46f01e99e175.xml"
  },
  "issues": []
}