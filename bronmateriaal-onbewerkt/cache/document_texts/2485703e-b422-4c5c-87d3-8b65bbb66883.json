{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1043\nMOTIE VAN HET LID CEDER\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat de overheid mede de randvoorwaarden schept voor een samenleving waarin onze kinderen goed kunnen opgroeien;\noverwegende dat de verantwoordelijkheid van deze overheid voor onze kinderen dus verder strekt dan de jeugdzorg;\noverwegende dat deze randvoorwaarden zoals een woning, een goed klimaat, een sterk maatschappelijk middenveld en goed onderwijs onder druk staan en jongeren zich zorgen maken over hun toekomst en perspectief missen;\nverzoekt de regering te komen met een integrale visie op de toekomst van onze kinderen die de verantwoordelijkheid van de overheid schetst op in ieder geval de beleidsterreinen wonen, onderwijs, klimaat en zorg, en de maatregelen die de regering neemt om het toekomstperspectief van kinderen en jongeren te verbeteren,\nen gaat over tot de orde van de dag.\nCeder",
  "content_char_count": 1036,
  "source": {
    "document_id": "c507d5ed-4973-4253-a4a9-71aab7926e9d",
    "document_nummer": "2024D43249",
    "document_soort": "Motie",
    "publication_id": "2485703e-b422-4c5c-87d3-8b65bbb66883",
    "publication_content_type": "application/xml",
    "publication_length": 2389,
    "cached": false,
    "binary_path": "bronmateriaal-onbewerkt\\cache\\document_publications\\2485703e-b422-4c5c-87d3-8b65bbb66883.xml"
  },
  "issues": []
}