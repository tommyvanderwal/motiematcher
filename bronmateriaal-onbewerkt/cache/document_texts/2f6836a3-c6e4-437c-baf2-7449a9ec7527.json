{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n228\nMOTIE VAN DE LEDEN POSTMA EN THIJSSEN\nVoorgesteld\n19 december 2024\nDe Kamer,\ngehoord de beraadslaging,\nconstaterende dat cluster 6-bedrijven vastlopen in hun verdere verduurzaming door netcongestie;\nconstaterende dat cluster 6-bedrijven een cruciale rol spelen in de werkgelegenheid in en leefbaarheid van de regio;\nconstaterende dat er op dit moment maar zeven cluster 6-bedrijven concreet geholpen worden in deze problematiek door middel van de casusaanpak of de maatwerkaanpak;\nconstaterende dat men vaak wel begint met gesprekken, maar dat die niet leiden tot resultaat;\nverzoekt de regering om in 2025 de ambitie te hebben 50 casus- of maatwerkafspraken met cluster 6-bedrijven af te sluiten, waar doorzettingskracht op het gebied van vergunningverlening of aansluitingen op het elektriciteitsnetwerk een belangrijke rol spelen,\nen gaat over tot de orde van de dag.\nPostma\nThijssen.",
  "content_char_count": 989,
  "source": {
    "document_id": "561d6564-f15c-4e0c-9024-4a83a02c71ac",
    "document_nummer": "2024D51505",
    "document_soort": "Motie",
    "publication_id": "2f6836a3-c6e4-437c-baf2-7449a9ec7527",
    "publication_content_type": "application/xml",
    "publication_length": 2434,
    "cached": false,
    "binary_path": "bronmateriaal-onbewerkt\\cache\\document_publications\\2f6836a3-c6e4-437c-baf2-7449a9ec7527.xml"
  },
  "issues": []
}