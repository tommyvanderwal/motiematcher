{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 651\nGeweldsincidenten in Amsterdam\nNr.\n16\nMOTIE VAN HET LID STOFFER\nVoorgesteld\n13 november 2024\nDe Kamer,\ngehoord de beraadslaging,\noverwegende dat de drastische toename van antisemitische aanvallen leidt tot enorme onzekerheid en gevoelens van onveiligheid onder de Joden in Nederland;\nconstaterende dat in de Duitse Bondsdag een resolutie is aangenomen met maatregelen om antisemitisme harder te straffen en Joods leven te beschermen;\nspreekt uit dat Joods leven in Nederland bescherming verdient;\nverzoekt de regering om in samenwerking met de NCAB met een voorstel te komen om het Joodse leven te beschermen en antisemitisme harder te straffen, het Duitse voorstel in acht nemend, en hierbij de internationaal aanvaarde IHRA-definitie te betrekken,\nen gaat over tot de orde van de dag.\nStoffer",
  "content_char_count": 872,
  "source": {
    "document_id": "1cc92609-31ae-4933-aa67-339133d24b50",
    "document_nummer": "2024D43898",
    "document_soort": "Motie",
    "publication_id": "1b450d45-417d-4028-925f-b644a84b74bc",
    "publication_content_type": "application/xml",
    "publication_length": 2224,
    "cached": false,
    "binary_path": "bronmateriaal-onbewerkt\\cache\\document_publications\\1b450d45-417d-4028-925f-b644a84b74bc.xml"
  },
  "issues": []
}