{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n29\nMOTIE VAN HET LID BOOMSMA C.S.\nVoorgesteld\n5 juni 2025\nDe Kamer,\ngehoord de beraadslaging,\noverwegende dat slecht zicht bestaat op mensenhandel waarbij het slachtoffer minderjarig is;\noverwegende dat het aantal meldingen ten aanzien van minderjarige slachtoffers van mensenhandel over het algemeen afneemt, hoewel het aantal meldingen via chatfuncties juist toeneemt;\nvan mening dat het belangrijk is dat minderjarige slachtoffers van mensenhandel beter hun weg naar autoriteiten en hulpverlening kunnen vinden en dat de drempel hiervoor lager moet;\nverzoekt de regering in kaart te brengen wat de oorzaken zijn van de algemene afname van meldingen ten aanzien van minderjarigen, en daarbij extra aandacht te besteden aan het verder stimuleren en verbeteren van online outreach en chatfuncties om minderjarige slachtoffers beter in beeld te krijgen en te helpen,\nen gaat over tot de orde van de dag.\nBoomsma\nTseggai\nCeder",
  "content_char_count": 1342,
  "source": {
    "document_id": "2963ad81-dca9-484e-ae7c-1c24b12d50d0",
    "document_nummer": "2025D26456",
    "document_soort": "Motie",
    "publication_id": "e758267f-c169-4052-a3f3-bf3085aa9487",
    "publication_content_type": "application/xml",
    "publication_length": 5726,
    "cached": false,
    "binary_path": "bronmateriaal-onbewerkt\\cache\\document_publications\\e758267f-c169-4052-a3f3-bf3085aa9487.xml"
  },
  "issues": []
}