{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nJ\nVaststelling van de begrotingsstaat van het Deltafonds voor het jaar 2025\nNr.\n17\nMOTIE VAN HET LID GRINWIS C.S.\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\noverwegende dat om aan de wettelijk verankerde strengere waterveiligheidsnormen in 2050 te voldoen er vaart gemaakt dient te worden met de dijkversterkingen in het Hoogwaterbeschermingsprogramma (HWBP);\noverwegende dat dit voor de periode 2030–2036 in ieder geval 2,5 miljard extra kost, waarvan waterschappen en Rijk elk 50% dienen te betalen;\noverwegende dat de waterschappen unaniem hebben besloten om hun deel voor de periode 2030–2036 te reserveren, maar de benodigde middelen aan de zijde van het Rijk nog niet zijn gereserveerd in de Deltafondsbegroting;\noverwegende dat de waterschappen en het Rijk dit najaar moeten besluiten over de financiering van dijkversterkingsprojecten die in 2025 moeten worden opgestart;\nverzoekt de regering om binnen de vrije investeringsruimte van het Deltafonds prioriteit te geven aan waterveiligheid, zodanig dat vertraging in het uitvoeren van de dijkversterkingsopgave in het HWBP wordt voorkomen,\nen gaat over tot de orde van de dag.\nGrinwis\nPeter de Groot\nStoffer\nGabriëls\nBamenga\nSoepboer\nPierik",
  "content_char_count": 1332,
  "source": {
    "document_id": "620031cd-c83f-4640-8891-05b0ff1c3522",
    "document_nummer": "2024D44626",
    "document_soort": "Motie",
    "publication_id": "a9ecdce6-1b05-4d95-aac3-f64a5b33ea8e",
    "publication_content_type": "application/xml",
    "publication_length": 2949,
    "cached": false,
    "binary_path": "bronmateriaal-onbewerkt\\cache\\document_publications\\a9ecdce6-1b05-4d95-aac3-f64a5b33ea8e.xml"
  },
  "issues": []
}