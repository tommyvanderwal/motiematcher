{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2989\nMOTIE VAN DE LEDEN PATERNOTTE EN DASSEN\nVoorgesteld\n12 december 2024\nDe Kamer,\ngehoord de beraadslaging,\nconstaterende dat de Minister eerder al grote zorgen heeft geuit over het onvrije verloop van de recente verkiezingen in GeorgiÃ«;\nconstaterende dat vreedzame demonstranten, die om niets anders vragen dan een democratisch proces en een Europese toekomst, met ongekend geweld worden geconfronteerd;\noverwegende dat dit antidemocratische geweld wordt gepleegd door staatsveiligheidsdiensten en knokploegen die direct aan de regeringspartij Georgian Dream zijn gelieerd;\noverwegende dat de Baltische staten reeds hebben aangekondigd unilateraal sancties in te stellen tegen de partijtop en bewindspersonen;\nverzoekt de regering om actief te pleiten voor EU-brede sancties tegen de partijtop en de bewindspersonen van Georgian Dream;\nverzoekt de regering ook om, in het geval van een langdurige impasse op EU-niveau, naar het voorbeeld van de Baltische staten te overwegen bilaterale sancties in te stellen tegen de partijtop en de bewindspersonen van Georgian Dream,\nen gaat over tot de orde van de dag.\nPaternotte\nDassen",
  "content_char_count": 1261,
  "source": {
    "document_id": "42023bbb-47ca-4ef6-807f-cd1bac253280",
    "document_nummer": "2024D49625",
    "document_soort": "Motie",
    "publication_id": "7f42dca3-df39-40c5-ae2a-1827b93fc70c",
    "publication_content_type": "application/xml",
    "publication_length": 2741,
    "cached": false,
    "binary_path": "bronmateriaal-onbewerkt\\cache\\document_publications\\7f42dca3-df39-40c5-ae2a-1827b93fc70c.xml"
  },
  "issues": []
}