{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1115\nMOTIE VAN DE LEDEN VELTMAN EN OLGER VAN DIJK\nVoorgesteld\n11 september 2024\nDe Kamer,\ngehoord de beraadslaging,\nconstaterende dat er in het verkeer veel hinder, onveilige situaties en ongevallen met fatbikes zijn, waarbij de helft van de slachtoffers tussen 10 en 14 jaar is;\noverwegende dat de legitimatieplicht vanaf 14 jaar geldt en effectieve handhaving mogelijk maakt;\nvan mening dat daarom voor de fatbike de minimumleeftijd van 14 jaar en de helmplicht moeten gelden;\noverwegende dat daarvoor een aparte wettelijke categorie voor de fatbike nodig is en dat de bijzondere bromfiets, het LEV-kader of de Europese typegoedkeuring aanknopingspunten zouden kunnen bieden voor die aparte categorie;\noverwegende dat de fatbike naast dikkere banden ook wordt gekenmerkt door het hogere gewicht en vaak een niet in hoogte verstelbaar zadel Ã©n dat het onderscheid tussen de fatbike en de elektrische fiets door een combinatie van bijvoorbeeld deze kenmerken gebruikt zou kunnen worden als basis voor deze aparte categorie;\nverzoekt de regering voor alleen de fatbikes een minimumleeftijd van 14 jaar en een helmplicht in te voeren, en de Kamer hierover te informeren voor het kerstreces,\nen gaat over tot de orde van de dag.\nVeltman\nOlger van Dijk",
  "content_char_count": 1361,
  "source": {
    "document_id": "1b9e2dbe-b7e4-4745-afdf-c00736b24a17",
    "document_nummer": "2024D32764",
    "document_soort": "Motie",
    "publication_id": "9e7fae12-bd59-4b1d-a1ca-1063a4c0f4cd",
    "publication_content_type": "application/xml",
    "publication_length": 2829,
    "cached": false,
    "binary_path": "bronmateriaal-onbewerkt\\cache\\document_publications\\9e7fae12-bd59-4b1d-a1ca-1063a4c0f4cd.xml"
  },
  "issues": []
}