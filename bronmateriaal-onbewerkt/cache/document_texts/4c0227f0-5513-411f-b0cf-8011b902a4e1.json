{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3481\nMOTIE VAN HET LID VAN NISPEN C.S.\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat het met veel kinderen in de asielopvang niet goed gaat en de rechten en belangen van kinderen in het geding zijn;\nconstaterende dat er tal van Kamermoties zijn aangenomen om hier iets aan te doen maar deze niet zijn uitgevoerd;\nverzoekt de regering:\n–\nminimale eisen aan de opvanglocaties waar kinderen verblijven te hanteren en die te waarborgen en na te leven;\n–\nte investeren in veiligheidsmaatregelen, privacybescherming, speelvoorzieningen, activiteiten, vertrouwenspersonen en psychosociale zorg voor kinderen;\n–\nverhuisbewegingen tot het hoogstnoodzakelijke te beperken;\n–\nde afspraken voor het bieden en het waarborgen van de continuïteit van zorg en onderwijs voor kinderen in de asielopvang na te leven;\n–\nkinderen uiterlijk 31 oktober van de meest onveilige locaties, waar zelfs investeringen en maatregelen niet tot veilige opvang kunnen gaan leiden, te verplaatsen naar locaties die wel geschikt zijn voor kinderen;\nverzoekt de regering voorts de Kamer maandelijks over de voortgang te informeren,\nen gaat over tot de orde van de dag.\nVan Nispen\nRajkowski\nPodt,\nCeder\nPiri\nVan Vroonhoven",
  "content_char_count": 1320,
  "source": {
    "document_id": "e08ff079-2321-4548-bfab-7fd431166f08",
    "document_nummer": "2025D43160",
    "document_soort": "Motie",
    "publication_id": "4c0227f0-5513-411f-b0cf-8011b902a4e1",
    "publication_content_type": "application/xml",
    "publication_length": 6394,
    "cached": false,
    "binary_path": "bronmateriaal-onbewerkt\\cache\\document_publications\\4c0227f0-5513-411f-b0cf-8011b902a4e1.xml"
  },
  "issues": []
}