{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n375\nMOTIE VAN HET LID VEDDER C.S.\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat het interdepartementaal beleidsonderzoek (ibo) biodiversiteit uit 2023 goed inzicht geeft in de toekomstige opgaven en mogelijke beleidsopties op het gebied van biodiversiteit;\nconstaterende dat de regering ervoor kiest om geen kabinetsreactie uit te brengen op dit uitgebreide onderzoek door ambtenaren van verschillende ministeries;\noverwegende dat het gebruikelijk is en van goed bestuur getuigt om naar aanleiding van een interdepartementaal beleidsonderzoek een kabinetsreactie uit te brengen;\nvan mening dat het wel laten uitvoeren, maar vervolgens volledig negeren van een ibo een verspilling van gemeenschapsgeld is;\nverzoekt de regering binnen drie maanden alsnog een kabinetsreactie op het interdepartementaal beleidsonderzoek biodiversiteit uit te brengen en daarin in ieder geval inhoudelijk te reageren op alle in het rapport geschetste beleidsopties, aanbevelingen en conclusies,\nen gaat over tot de orde van de dag.\nVedder\nGrinwis\nBromet\nPodt\nKostiÄ‡",
  "content_char_count": 1195,
  "source": {
    "document_id": "4169b1fa-0c43-4046-8ca6-36a0f6c4d99e",
    "document_nummer": "2025D23546",
    "document_soort": "Motie",
    "publication_id": "4bc58296-5336-43b4-b906-b6ae5f8a6bcc",
    "publication_content_type": "application/xml",
    "publication_length": 5442,
    "cached": false,
    "binary_path": "bronmateriaal-onbewerkt\\cache\\document_publications\\4bc58296-5336-43b4-b906-b6ae5f8a6bcc.xml"
  },
  "issues": []
}