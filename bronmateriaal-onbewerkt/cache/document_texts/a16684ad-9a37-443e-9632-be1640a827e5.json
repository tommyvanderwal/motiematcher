{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n07\nRaad voor Economische en Financiële Zaken\nNr.\n2013\nMOTIE VAN DE LEDEN VAN HIJUM EN HEINEN\nVoorgesteld\n7 maart 2024\nDe Kamer,\ngehoord de beraadslaging,\nconstaterende dat de onderhandelingen over de herziening van het Stabiliteits- en Groeipact (SGP) nagenoeg zijn afgerond;\noverwegende dat de Nederlandse regering onder meer heeft ingezet op een betere schuldhoudbaarheid van lidstaten in de eurozone en op een betere naleving van afspraken over begrotingsdiscipline via het versterken van het «nationaal eigenaarschap» in combinatie met een streng toezicht op de naleving van de afspraken;\nconstaterende dat het compromisvoorstel een complex geheel van regels en afspraken bevat en veel politieke afwegingsruimte om af te zien van handhaving via de buitensporigtekortprocedure vanwege bepaalde uitgaven, investeringen, rentelasten of andere «relevante factoren»;\nverzoekt de regering om zich te blijven inzetten voor:\n•\neen stevige positie van onafhankelijke nationale begrotingsautoriteiten bij het opstellen van nationale «uitgavenpaden» en bij de monitoring en naleving van de afspraken die moeten leiden tot begrotingsdiscipline alle lidstaten;\n•\neen onafhankelijke beoordeling van de naleving van de regels door het European Fiscal Board als basis voor mogelijke handhaving,\nen gaat over tot de orde van de dag.\nVan Hijum\nHeinen",
  "content_char_count": 1416,
  "source": {
    "document_id": "709c15bc-5124-448b-bbaf-ad2bc9fb276e",
    "document_nummer": "2024D08692",
    "document_soort": "Motie",
    "publication_id": "a16684ad-9a37-443e-9632-be1640a827e5",
    "publication_content_type": "application/xml",
    "publication_length": 3152,
    "cached": false,
    "binary_path": "bronmateriaal-onbewerkt\\cache\\document_publications\\a16684ad-9a37-443e-9632-be1640a827e5.xml"
  },
  "issues": []
}