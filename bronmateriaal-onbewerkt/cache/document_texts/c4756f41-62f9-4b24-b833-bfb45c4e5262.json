{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 496\nWijziging van de Wet goed verhuurderschap, Boek 7 van het Burgerlijk Wetboek, de Uitvoeringswet huurprijzen woonruimte en enige andere wetten in verband met de regulering van huurprijzen en de bescherming van rechten van huurders (Wet betaalbare huur)\nNr.\n66\nMOTIE VAN HET LID MADLENER\nVoorgesteld\n24 april 2024\nDe Kamer,\ngehoord de beraadslaging,\noverwegende dat veel verhuurders van woningen welke onder het woningwaarderingsstelsel tussen 146 en 186 punten vallen, hun woningen dreigen te zullen verkopen vanwege te lage rendementen;\noverwegende dat er grote lokale verschillen zijn in woningprijzen, draagkracht bij huurders en redelijke huurprijzen;\nverzoekt de regering het woningwaarderingsstelsel te monitoren en indien nodig zodanig aan te passen dat regionale verschillen in woningwaarde en huurprijzen voldoende waarborg bieden voor een redelijk rendement op investeringen en zodoende het aantal huurwoningen in deze huurcategorie op peil blijft,\nen gaat over tot de orde van de dag.\nMadlener",
  "content_char_count": 1081,
  "source": {
    "document_id": "2dba92af-0dec-4946-ad95-57548c8ba2f4",
    "document_nummer": "2024D17060",
    "document_soort": "Motie",
    "publication_id": "c4756f41-62f9-4b24-b833-bfb45c4e5262",
    "publication_content_type": "application/xml",
    "publication_length": 2411,
    "cached": false,
    "binary_path": "bronmateriaal-onbewerkt\\cache\\document_publications\\c4756f41-62f9-4b24-b833-bfb45c4e5262.xml"
  },
  "issues": []
}