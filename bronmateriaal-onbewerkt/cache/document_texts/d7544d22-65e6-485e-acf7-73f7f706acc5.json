{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van FinanciÃ«n (IXB) en de begrotingsstaat van Nationale Schuld (IXA) voor het jaar 2026\nNr.\n14\nMOTIE VAN DE LEDEN KLAVER EN KOUWENHOVEN\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de demissionaire Minister van Volkshuisvesting en Ruimtelijke Ordening gisteren de regelingen Besluit aanpassingen regelgeving verhuur naar de Kamer heeft gestuurd met maatregelen die zorgen voor grondige aanpassingen van het woonbeleid, zoals huren afhankelijker maken van locatie via de WOZ-waarde en het afschaffen van standaard vaste contracten voor studenten;\noverwegende dat dit voorstel leidt tot hogere huren in steden als Den Haag, Amsterdam en Rotterdam, waardoor politiemensen en onderwijzers uit deze steden worden weggejaagd;\noverwegende dat dit voorstel leidt tot minder bestaanszekerheid bij honderdduizenden studenten;\noverwegende dat er conform artikel 10.8, onderdeel c, en artikel 10.4 van het RvO namens meer dan 30 Kamerleden een brief is gestuurd naar de Kamervoorzitter, waarmee deze regelingen gestuit zijn;\noverwegende dat deze leden willen dat de regelingen via een wet in formele zin aan de Kamer worden voorgelegd;\nverzoekt de regering de voorgestelde regelingen per direct in te trekken,\nen gaat over tot de orde van de dag.\nKlaver\nKouwenhoven",
  "content_char_count": 1425,
  "source": {
    "document_id": "760d3285-89ab-4bcc-904c-5ffcbc914ec8",
    "document_nummer": "2025D43270",
    "document_soort": "Motie",
    "publication_id": "d7544d22-65e6-485e-acf7-73f7f706acc5",
    "publication_content_type": "application/xml",
    "publication_length": 5487,
    "cached": false,
    "binary_path": "bronmateriaal-onbewerkt\\cache\\document_publications\\d7544d22-65e6-485e-acf7-73f7f706acc5.xml"
  },
  "issues": []
}