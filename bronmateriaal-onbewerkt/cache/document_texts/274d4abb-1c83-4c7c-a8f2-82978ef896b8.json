{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1045\nMOTIE VAN HET LID BRUYNING\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\noverwegende dat kinderen en jongeren vaak afhankelijk zijn van diensten en voorzieningen die onder de verantwoordelijkheid van meerdere ministeries vallen, met name het Ministerie van Volksgezondheid, Welzijn en Sport en het Ministerie van Justitie en Veiligheid;\nconstaterende dat gebrek aan samenwerking en afstemming tussen deze ministeries kan leiden tot versnippering van beleid, waardoor de integrale ondersteuning en ontwikkeling van het kind in het gedrang komt;\nvan mening dat een gezamenlijke, breedgedragen visie op het kind en zijn ontwikkeling essentieel is voor het waarborgen van samenhangende en effectieve dienstverlening;\nroept de regering op om te bevorderen dat het Ministerie van VWS en het Ministerie van JenV de samenwerking en samenhang tussen de programma's Hervormingsagenda Jeugd en Toekomstscenario kind- en gezinsbescherming nader intensiveert en binnen de kaders van de activiteiten regelmatig evalueert waarbij ook andere relevante ministeries betrokken worden;\nverzoekt de regering in samenspraak met betrokken maatschappelijke organisaties, zorgprofessionals en vertegenwoordigers van kinderen en jongeren ervoor te zorgen dat de visie uit de programma's aansluit bij de actuele behoeften en uitdagingen van de doelgroep,\nen gaat over tot de orde van de dag.\nBruyning",
  "content_char_count": 1523,
  "source": {
    "document_id": "4caa7844-69e4-4869-b886-02feb2f293d1",
    "document_nummer": "2024D43251",
    "document_soort": "Motie",
    "publication_id": "274d4abb-1c83-4c7c-a8f2-82978ef896b8",
    "publication_content_type": "application/xml",
    "publication_length": 2897,
    "cached": false,
    "binary_path": "bronmateriaal-onbewerkt\\cache\\document_publications\\274d4abb-1c83-4c7c-a8f2-82978ef896b8.xml"
  },
  "issues": []
}