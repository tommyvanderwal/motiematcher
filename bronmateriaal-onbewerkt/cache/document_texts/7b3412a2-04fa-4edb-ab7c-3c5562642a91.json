{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n150\nMOTIE VAN HET LID VAN EIJK\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat notarissen een cruciale poortwachtersrol vervullen in het kader van de Wet ter voorkoming van witwassen en financieren van terrorisme, de Wwft;\nconstaterende dat cliënten die door een notaris worden geweigerd wegens integriteits- of witwasrisico's in de praktijk gemakkelijk kunnen uitwijken naar een andere notaris («notaris-hoppen»);\nconstaterende dat dit gedrag de effectiviteit van de poortwachtersfunctie ondermijnt en risico's op misbruik van het notariaat vergroot;\noverwegende dat de Koninklijke Notariële Beroepsorganisatie, de KNB, pleit voor een waarschuwingssysteem waarmee notarissen onder strikte voorwaarden informatie onderling kunnen delen over geweigerde cliënten;\nverzoekt de regering te onderzoeken op welke wijze een wettelijke grondslag kan worden gecreëerd voor het onder strikte voorwaarden delen van informatie tussen notarissen over geweigerde cliënten, en de Kamer vóór het einde van het jaar te informeren over de mogelijkheden, voorwaarden en gevolgen van een dergelijk stelsel,\nen gaat over tot de orde van de dag.\nVan Eijk",
  "content_char_count": 1354,
  "source": {
    "document_id": "4d96dd73-a101-466e-8477-27bcbe546449",
    "document_nummer": "2025D24718",
    "document_soort": "Motie",
    "publication_id": "7b3412a2-04fa-4edb-ab7c-3c5562642a91",
    "publication_content_type": "application/xml",
    "publication_length": 5195,
    "cached": false,
    "binary_path": "bronmateriaal-onbewerkt\\cache\\document_publications\\7b3412a2-04fa-4edb-ab7c-3c5562642a91.xml"
  },
  "issues": []
}