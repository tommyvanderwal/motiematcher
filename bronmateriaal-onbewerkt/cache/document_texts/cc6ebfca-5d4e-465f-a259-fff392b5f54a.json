{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n71\nMOTIE VAN DE LEDEN KOSTIĆ EN GABRIËLS\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat als er geen actie wordt ondernomen, er vanaf 2030 een structureel drinkwatertekort ontstaat in Nederland;\nconstaterende dat schoon drinkwater niet oneindig beschikbaar is en dat er moet worden ingezet op waterbesparing op grote schaal, met extra aandacht voor de grootverbruikers;\noverwegende dat de Rli constateert dat het kabinet te vrijblijvend is in de ambitie om het gebruik van drinkwater te verminderen en nu te veel inzet op gesprekken;\nverzoekt de regering op korte termijn een voorstel te doen voor extra maatregelen voor waterbesparing,\nen gaat over tot de orde van de dag.\nKostić\nGabriëls",
  "content_char_count": 957,
  "source": {
    "document_id": "c7cdc5fc-243b-42f8-b8b7-3df5eba3f616",
    "document_nummer": "2024D03039",
    "document_soort": "Motie",
    "publication_id": "cc6ebfca-5d4e-465f-a259-fff392b5f54a",
    "publication_content_type": "application/xml",
    "publication_length": 2439,
    "cached": false,
    "binary_path": "bronmateriaal-onbewerkt\\cache\\document_publications\\cc6ebfca-5d4e-465f-a259-fff392b5f54a.xml"
  },
  "issues": []
}