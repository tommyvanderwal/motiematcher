{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 697\nGebiedsgerichte economische perspectieven en Regionaal Economisch Beleid\nNr.\n162\nMOTIE VAN DE LEDEN WINGELAAR EN SOEPBOER\nVoorgesteld\n3 april 2025\nDe Kamer,\ngehoord de beraadslaging,\noverwegende dat in het regeerprogramma goede plannen zijn opgenomen om de binding met regiogebieden in Nederland te versterken, waaronder de start van het Nationaal Programma Vitale Regio's;\noverwegende dat er naast de procesgelden voor de komende drie jaar voor het Nationaal Programma Vitale Regio's nog geen structurele middelen zijn vastgesteld voor het vervolg van dit programma;\noverwegende dat de Minister van BZK terecht oproept om het debat over regiogebieden niet alleen binnen de commissie Binnenlandse Zaken te voeren, maar breder te trekken naar andere commissies om er gezamenlijk voor te zorgen dat signalen uit de regionale praktijk hun weg vinden naar beleid dat in Den Haag bedacht wordt;\nverzoekt de regering bewindspersonen te koppelen aan verschillende regiogebieden in Nederland, zodat bewindspersonen in de ministerraad kunnen fungeren als belangrijke schakel en ambassadeur van het desbetreffende regiogebied,\nen gaat over tot de orde van de dag.\nWingelaar\nSoepboer",
  "content_char_count": 1250,
  "source": {
    "document_id": "c8e340d8-10f6-4679-9e4e-c8afb71aed64",
    "document_nummer": "2025D14585",
    "document_soort": "Motie",
    "publication_id": "3bdbc6be-3dad-4264-acc6-0462ec98e73b",
    "publication_content_type": "application/xml",
    "publication_length": 2674,
    "cached": false,
    "binary_path": "bronmateriaal-onbewerkt\\cache\\document_publications\\3bdbc6be-3dad-4264-acc6-0462ec98e73b.xml"
  },
  "issues": []
}