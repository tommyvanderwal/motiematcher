{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n44\nMOTIE VAN HET LID LAHLAH\nVoorgesteld\n28 november 2024\nDe Kamer,\ngehoord de beraadslaging,\nconstaterende dat de envelop Groepen in de knel wordt aangewend voor het uitvoeren van het ibo-basispakket op het gebied van schulden;\nconstaterende dat deze maatregelen ten dele direct ten goede komen aan mensen in de knel, maar dat hier ook regulerend beleid onder valt, waaronder leeftijdsverificatie voor krediet, het verlagen van aanmaningskosten op verkeersboetes en het sturen van kosteloze betalingsherinneringen van verkeersboetes;\nvan mening dat deze envelop gebruikt moet worden om kwetsbare groepen in de samenleving direct te ondersteunen;\nverzoekt de regering om de envelop Groepen in de knel niet te gebruiken voor regulerend beleid,\nen gaat over tot de orde van de dag.\nLahlah",
  "content_char_count": 987,
  "source": {
    "document_id": "5fad35e8-e70f-4d7c-9055-d43145c2c142",
    "document_nummer": "2024D46790",
    "document_soort": "Motie",
    "publication_id": "621354f2-0664-4ab6-a72a-203c7acebcba",
    "publication_content_type": "application/xml",
    "publication_length": 2392,
    "cached": false,
    "binary_path": "bronmateriaal-onbewerkt\\cache\\document_publications\\621354f2-0664-4ab6-a72a-203c7acebcba.xml"
  },
  "issues": []
}