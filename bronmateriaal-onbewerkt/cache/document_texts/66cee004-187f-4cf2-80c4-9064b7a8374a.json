{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 635\nInitiatiefnota van het lid Slagt-Tichelman over Wijkgerichte ouderenzorg door zorgzame buurten\nNr.\n4\nMOTIE VAN HET LID KRÖGER\nVoorgesteld tijdens het Notaoverleg van\n31 maart 2025\nDe Kamer,\ngehoord de beraadslaging,\nconstaterende dat het aantal mensen met dementie de komende jaren fors toe zal nemen;\nconstaterende dat veel buurten nog onvoldoende dementievriendelijk zijn;\noverwegende dat het van groot belang is dat ook mensen met dementie kunnen participeren in hun buurt en gelijke toegang hebben tot (sociale) voorzieningen;\nverzoekt de regering om extra stappen te zetten in het stimuleren van dementievriendelijke buurten, door goede voorbeelden en initiatieven actief te ondersteunen, en de Kamer over de voortgang hiervan de informeren,\nen gaat over tot de orde van de dag.\nKröger",
  "content_char_count": 868,
  "source": {
    "document_id": "43b8abcf-f202-452e-885d-165e37b4e54d",
    "document_nummer": "2025D14112",
    "document_soort": "Motie",
    "publication_id": "66cee004-187f-4cf2-80c4-9064b7a8374a",
    "publication_content_type": "application/xml",
    "publication_length": 2220,
    "cached": false,
    "binary_path": "bronmateriaal-onbewerkt\\cache\\document_publications\\66cee004-187f-4cf2-80c4-9064b7a8374a.xml"
  },
  "issues": []
}