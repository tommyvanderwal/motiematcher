{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 232\nVoetbalvandalisme\nNr.\n82\nMOTIE VAN HET LID VAN NISPEN\nVoorgesteld\n6 november 2024\nDe Kamer,\ngehoord de beraadslaging,\nconstaterende dat geweld en wangedrag op de amateurvoetbalvelden nog steeds een groot probleem zijn;\noverwegende dat de Halt-interventie Sport en Gedrag waarmee jongeren die zich misdragen hebben op het voetbalveld bereikt worden, een groot succes is en tot gedragsverandering leidt maar het budget daarvoor (€ 325.000 per jaar) incidenteel is, nu bijna uitgeput is, en voortzetting daardoor onzeker blijft;\nverzoekt de regering deze gedragsinterventie, waar tot nu toe dus steeds budget voor gevonden is, onderdeel te maken van de reguliere taken van Halt om daarmee de continuïteit te waarborgen,\nen gaat over tot de orde van de dag.\nVan Nispen",
  "content_char_count": 842,
  "source": {
    "document_id": "b9455ce6-843b-4da5-8bc6-dc80a865a3dd",
    "document_nummer": "2024D42486",
    "document_soort": "Motie",
    "publication_id": "1d7f5833-591d-43be-8ac0-ac2590cf8e1e",
    "publication_content_type": "application/xml",
    "publication_length": 2176,
    "cached": false,
    "binary_path": "bronmateriaal-onbewerkt\\cache\\document_publications\\1d7f5833-591d-43be-8ac0-ac2590cf8e1e.xml"
  },
  "issues": []
}