{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1446\nMOTIE VAN HET LID ERKENS\nVoorgesteld\n19 december 2024\nDe Kamer,\ngehoord de beraadslaging,\noverwegende dat de nettarieven voor Nederlandse huishoudens en bedrijven steeds verder stijgen waardoor elektrificatie minder loont en de energierekening steeds hoger wordt;\nconstaterende dat er nu weinig prikkels zijn voor wind-op-zeeproducenten om de impact op het stroomnet te minimaliseren;\noverwegende dat het redelijk zou zijn dat wind-op-zeeproducenten meebetalen aan hun directe en indirecte aansluitkosten en dat dit de nettarieven voor Nederlandse huishoudens en bedrijven fors kan verminderen;\nverzoekt de regering om bij de voorjaarsbesluitvorming omtrent het IBO Nettarieven de ACM te vragen om een producententarief uit te werken;\nverzoekt de regering voorts om bij de voorjaarsbesluitvorming omtrent het IBO Nettarieven te onderzoeken hoe contracts for difference in combinatie met een producententarief kunnen worden uitgewerkt voor windparken op zee,\nen gaat over tot de orde van de dag.\nErkens",
  "content_char_count": 1117,
  "source": {
    "document_id": "af3fda27-1127-4716-bad0-e2151dc73d0d",
    "document_nummer": "2024D51490",
    "document_soort": "Motie",
    "publication_id": "1bb28052-6989-4e9d-9eaa-b77a36d8f7ba",
    "publication_content_type": "application/xml",
    "publication_length": 2491,
    "cached": false,
    "binary_path": "bronmateriaal-onbewerkt\\cache\\document_publications\\1bb28052-6989-4e9d-9eaa-b77a36d8f7ba.xml"
  },
  "issues": []
}