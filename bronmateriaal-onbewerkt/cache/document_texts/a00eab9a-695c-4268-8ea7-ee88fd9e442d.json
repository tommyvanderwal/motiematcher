{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3413\nMOTIE VAN HET LID BOOMSMA\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat verschillende gemeenten en overheidsinstanties waarschuwen voor een toenemend aantal jonge alleenstaande Syrische asielzoekers dat afglijdt richting overlast en criminaliteit;\nconstaterende dat de landelijke Top X-lijst van overlastgevende asielzoekers bijna 1.200 personen telt, waarvan de helft van Syrische afkomst is en meer dan een derde minderjarig is;\noverwegende dat juist in de aanloop naar het aangekondigde moratorium op Syrische asielaanvragen aanvullende maatregelen nodig zijn om te voorkomen dat deze jongeren verder ontsporen en om gemeenten te ondersteunen in hun aanpak;\nverzoekt de regering om in samenwerking met gemeenten, het COA en andere betrokken instanties met een landelijk actieplan te komen voor deze doelgroep, gericht op beter toezicht, gezag en begeleiding, en het voorkomen van overlast en criminaliteit,\nen gaat over tot de orde van de dag.\nBoomsma",
  "content_char_count": 1093,
  "source": {
    "document_id": "a88bec2c-118a-46bc-8028-de152242c04e",
    "document_nummer": "2025D22690",
    "document_soort": "Motie",
    "publication_id": "a00eab9a-695c-4268-8ea7-ee88fd9e442d",
    "publication_content_type": "application/xml",
    "publication_length": 4919,
    "cached": false,
    "binary_path": "bronmateriaal-onbewerkt\\cache\\document_publications\\a00eab9a-695c-4268-8ea7-ee88fd9e442d.xml"
  },
  "issues": []
}