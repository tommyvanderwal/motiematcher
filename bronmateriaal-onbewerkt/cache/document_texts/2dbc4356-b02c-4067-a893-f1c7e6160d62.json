{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n1062\nMOTIE VAN HET LID DRAL\nVoorgesteld\n4 september 2025\nDe Kamer,\ngehoord de beraadslaging,\nconstaterende dat jeugdcriminaliteit en recidive bij jeugdcriminaliteit moeten worden voorkomen;\nconstaterende dat ouders als eersten verantwoordelijkheid horen te nemen bij het voorkomen dat hun kinderen in de jeugdcriminaliteit terechtkomen of daarin recidiveren;\nconstaterende dat er groepen ouders zijn die die verantwoordelijkheid kunnen nemen maar dat niet doen of, sterker nog, soms criminele activiteiten door hun kinderen stimuleren;\noverwegende dat de huidige (bestuursrechtelijke) maatregelen om die ouders tot het nemen van de genoemde verantwoordelijkheid te dwingen, ontoereikend zijn;\nverzoekt de Staatssecretaris te verkennen welke effectieve dwangmiddelen mogelijk zijn en bij welke instanties deze bevoegdheid moet worden belegd,\nen gaat over tot de orde van de dag.\nDral",
  "content_char_count": 988,
  "source": {
    "document_id": "07c6009e-b634-4b1e-b43b-ab909818b689",
    "document_nummer": "2025D37131",
    "document_soort": "Motie",
    "publication_id": "2dbc4356-b02c-4067-a893-f1c7e6160d62",
    "publication_content_type": "application/xml",
    "publication_length": 4353,
    "cached": false,
    "binary_path": "bronmateriaal-onbewerkt\\cache\\document_publications\\2dbc4356-b02c-4067-a893-f1c7e6160d62.xml"
  },
  "issues": []
}