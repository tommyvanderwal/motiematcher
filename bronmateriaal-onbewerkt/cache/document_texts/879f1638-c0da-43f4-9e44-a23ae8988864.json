{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n389\nMOTIE VAN HET LID DIEDERIK VAN DIJK\nVoorgesteld\n25 april 2024\nDe Kamer,\ngehoord de beraadslaging,\nconstaterende dat Joodse studenten in het hoger onderwijs zelfs binnen de gebouwen van hun instelling nog steeds te maken hebben met onveiligheid en intimidatie door antisemitische acties en het verheerlijken van geweld, soms door externe activisten;\noverwegende dat instellingen voor hoger onderwijs de verantwoordelijkheid en de bevoegdheid hebben om de veiligheid van studenten en personeel te waarborgen en dat het belangrijk is dat zij gezamenlijk optrekken in het bestrijden van antisemitisme om verdere misstanden tegen te gaan;\nverzoekt de regering afspraken te maken met de instellingen voor hoger onderwijs om de toegang tot gebouwen zodanig te controleren dat risico's op antisemitische incidenten door (externe) activisten, waaronder bedreiging, intimidatie en het verheerlijken van geweld, zo veel mogelijk worden voorkomen,\nen gaat over tot de orde van de dag.\nDiederik van Dijk",
  "content_char_count": 1101,
  "source": {
    "document_id": "f1590ed9-08a2-420b-b0b9-abde89524d6a",
    "document_nummer": "2024D17388",
    "document_soort": "Motie",
    "publication_id": "879f1638-c0da-43f4-9e44-a23ae8988864",
    "publication_content_type": "application/xml",
    "publication_length": 2433,
    "cached": false,
    "binary_path": "bronmateriaal-onbewerkt\\cache\\document_publications\\879f1638-c0da-43f4-9e44-a23ae8988864.xml"
  },
  "issues": []
}