{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n739\nMOTIE VAN HET LID SYNHAEVE C.S.\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat de motie Kat (\n24 515, nr. 702\n) is aangenomen om huishoudens niet langer af te sluiten van water, maar dat de uitvoering hiervan op zich laat wachten;\nconstaterende dat er in de tussentijd nog steeds elk jaar honderden huishoudens worden afgesloten van water omdat ze hun rekening niet betalen;\nconstaterende dat er andere voorwaarden gelden voor afsluiting voor drinkwaterbedrijven dan voor energieleveranciers;\nconstaterende dat huishoudens veelal alleen per brief worden ge√Ønformeerd over de mogelijkheden van schuldhulpverlening;\nverzoekt de regering om in aanloop naar uitvoering van de motie-Kat er alvast voor te zorgen dat het moeilijker wordt om huishoudens af te sluiten van water, door de voorwaarden voor het afsluiten aan te scherpen zodat deze minstens gelijkgetrokken worden met het afsluiten van energie;\nverzoekt de regering tevens om te bezien of het aanbieden van schuldhulpverlening voor deze huishoudens laagdrempeliger kan worden aangeboden, bijvoorbeeld door de inzet van maatschappelijk organisaties en sociale wijkteams,\nen gaat over tot de orde van de dag.\nSynhaeve\nMohandis\nCeder",
  "content_char_count": 1375,
  "source": {
    "document_id": "70e8c88f-18ef-477d-9fbe-cd9cb268545f",
    "document_nummer": "2024D07096",
    "document_soort": "Motie",
    "publication_id": "85a4106a-3c74-4998-9909-eb2064ea8484",
    "publication_content_type": "application/xml",
    "publication_length": 2935,
    "cached": false,
    "binary_path": "bronmateriaal-onbewerkt\\cache\\document_publications\\85a4106a-3c74-4998-9909-eb2064ea8484.xml"
  },
  "issues": []
}