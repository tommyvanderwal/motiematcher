{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n34\nMOTIE VAN HET LID WESTERVELD\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het demissionaire kabinet in reactie op het rapport van commissie-Hamer erkenning wil geven en excuses wil uitspreken aan kinderen van toeslagenouders die uit huis zijn geplaatst, maar de vormgeving en invulling hiervan nog onduidelijk is;\nconstaterende dat het demissionaire kabinet de jongeren ook wil ondersteunen in onderwijs, ontwikkeling en met mentale hulp, maar uit de beslisnota blijkt dat hiervoor geen financiën zijn geregeld en onduidelijk is wanneer jongeren van deze maatregelen gebruik kunnen maken;\noverwegende dat eerdere excuus- en erkentrajecten vertraging opliepen en echte herstelmaatregelen uitbleven waardoor slachtoffers opnieuw vertrouwen verliezen;\nverzoekt de regering om geen loze beloftes te doen en met een tijdlijn te komen met duidelijke deadlines met daarin een concrete uitwerking van de ondersteuningsmaatregelen inclusief financiële dekking, en de Kamer hier voor het einde van het jaar over te informeren,\nen gaat over tot de orde van de dag.\nWesterveld",
  "content_char_count": 1192,
  "source": {
    "document_id": "ead25723-d826-4635-8ac5-2312e1e389a6",
    "document_nummer": "2025D32269",
    "document_soort": "Motie",
    "publication_id": "629b5c4f-02e8-4100-a611-884261d6040f",
    "publication_content_type": "application/xml",
    "publication_length": 4877,
    "cached": false,
    "binary_path": "bronmateriaal-onbewerkt\\cache\\document_publications\\629b5c4f-02e8-4100-a611-884261d6040f.xml"
  },
  "issues": []
}