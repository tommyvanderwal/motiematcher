{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1230\nMOTIE VAN HET LID BOSWIJK C.S.\nVoorgesteld\n6 november 2024\nDe Kamer,\ngehoord de beraadslaging,\nconstaterende dat relschoppers soms miljoenen aan schade aanrichten, maar vaak niet geconfronteerd worden met het bonnetje van deze schade;\noverwegende dat onfatsoenlijk gedrag in de vorm van relschoppen nooit beloond mag worden en relschoppers elke cent van de door hen aangerichte schade moeten terugbetalen aan de benadeelden;\noverwegende dat civielrechtelijke afhandeling van schade kan helpen bij het efficiÃ«nter verhalen van de schade op de relschoppers door benadeelden, maar dat hierbij goede registratie van de relschoppers en gegevensdeling tussen ketenpartners essentieel zijn;\nverzoekt de regering om in gesprek te gaan met de politie en het Openbaar Ministerie om de knelpunten bij de registratie en gegevensdeling van relschoppers bij grootschalige rellen in kaart te brengen;\nverzoekt de regering te onderzoeken hoe het voor benadeelden makkelijker kan worden om schade te verhalen op individuele relschoppers met bijvoorbeeld civielrechtelijke afhandeling, en de Kamer hierover te informeren,\nen gaat over tot de orde van de dag.\nBoswijk\nEerdmans\nMichon-Derkzen",
  "content_char_count": 1267,
  "source": {
    "document_id": "d36f2b2a-191f-4c24-a7da-33343c99be3f",
    "document_nummer": "2024D42472",
    "document_soort": "Motie",
    "publication_id": "03aa1ade-e71e-409b-bdf4-833745c764f1",
    "publication_content_type": "application/xml",
    "publication_length": 2737,
    "cached": false,
    "binary_path": "bronmateriaal-onbewerkt\\cache\\document_publications\\03aa1ade-e71e-409b-bdf4-833745c764f1.xml"
  },
  "issues": []
}