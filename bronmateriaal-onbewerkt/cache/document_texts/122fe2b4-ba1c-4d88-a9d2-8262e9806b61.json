{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 709\nVoorstel van wet van de leden Timmermans en Bikker tot wijziging van het Wetboek van Strafrecht in verband met de invoering van het discriminatoir oogmerk als strafverzwaringsgrond\nNr.\n19\nMOTIE VAN DE LEDEN VAN NISPEN EN EL ABASSI\nVoorgesteld\n18 december 2024\nDe Kamer,\ngehoord de beraadslaging,\nconstaterende dat de Algemene wet gelijke behandeling (AWGB) niet geldt voor eenzijdig overheidshandelen;\noverwegende dat de overheid wettelijk aanspreekbaar zou moeten zijn op discriminerende handelingen;\noverwegende dat de parlementaire enquêtecommissie Fraudebeleid en Dienstverlening, de Nationaal Coördinator tegen Discriminatie en Racisme en de staatscommissie tegen discriminatie en racisme de aanbeveling doen om eenzijdig overheidshandelen onder de werking van de AWGB te brengen;\nverzoekt de regering eenzijdig overheidshandelen onder de werking van de AWGB te brengen,\nen gaat over tot de orde van de dag.\nVan Nispen\nEl Abassi",
  "content_char_count": 1011,
  "source": {
    "document_id": "b8186a74-21bf-4108-bd10-3cb1e54b48cc",
    "document_nummer": "2024D50988",
    "document_soort": "Motie",
    "publication_id": "122fe2b4-ba1c-4d88-a9d2-8262e9806b61",
    "publication_content_type": "application/xml",
    "publication_length": 2436,
    "cached": false,
    "binary_path": "bronmateriaal-onbewerkt\\cache\\document_publications\\122fe2b4-ba1c-4d88-a9d2-8262e9806b61.xml"
  },
  "issues": []
}