{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 517\nVeiligheidsregioâ€™s\nNr.\n266\nMOTIE VAN HET LID WIJEN-NASS\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat Nederland sinds het jaar 2000 bijna 20% minder brandweervrijwilligers heeft;\nconstaterende dat de bezuiniging van 5% per veiligheidsregio volgens de veiligheidsregio's leidt tot het saneren van ongeveer 100 vrijwillige brandweerposten en 2.000 tot 2.500 brandweervrijwilligers;\noverwegende dat dit vooral effect heeft op plattelandsgebieden, omdat daar niet gewerkt kan worden met beroepskazernes die 24 uur per dag operationeel zijn;\nverzoekt de regering om veiligheidsregio's extra te ondersteunen bij het aantrekken en behouden van de vrijwillige brandweer in plattelandsgebieden;\nverzoekt de regering er alles aan te doen om te voorkomen dat kazernes in de\nregio sluiten,\nen gaat over tot de orde van de dag.\nWijen-Nass",
  "content_char_count": 937,
  "source": {
    "document_id": "642aa488-f9c9-424b-98df-98eb608fd42c",
    "document_nummer": "2025D12071",
    "document_soort": "Motie",
    "publication_id": "220875b0-347e-46d9-b436-e205e5f0253c",
    "publication_content_type": "application/xml",
    "publication_length": 2384,
    "cached": false,
    "binary_path": "bronmateriaal-onbewerkt\\cache\\document_publications\\220875b0-347e-46d9-b436-e205e5f0253c.xml"
  },
  "issues": []
}