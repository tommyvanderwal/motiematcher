{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 625\nWaterbeleid\nNr.\n685\nMOTIE VAN HET LID STOFFER\nVoorgesteld\n8 oktober 2024\nDe Kamer,\ngehoord de beraadslaging,\nconstaterende dat bij de Kaderrichtlijn Water voor een beroep op doelverlaging in verband met dusdanige aantasting door menselijke activiteiten of een dusdanige natuurlijke gesteldheid, zoals de historische of buitenlandse belasting van waterlichamen, dat het bereiken van doelen niet haalbaar of onevenredig kostbaar zou zijn (artikel 4, vijfde lid van de KRW), gewacht wordt tot 2027;\nconstaterende dat er nog grote verschillen tussen waterlichamen zijn wat betreft de mate waarin natuurlijke achtergrondbelasting is meegenomen bij de vaststelling van normen;\nvan mening dat de KRW-doelen niet pas in 2027 geactualiseerd dienen te worden, maar zo snel mogelijk, zodat duidelijk is welke doelen daadwerkelijk gehaald moeten en kunnen worden;\nverzoekt de regering ervoor te zorgen dat KRW-doelen zo snel en zo veel als mogelijk geactualiseerd worden, rekening houdend met de natuurlijke achtergrondbelasting en de historische belasting, inclusief toepassing van artikel 4, vijfde lid van de KRW,\nen gaat over tot de orde van de dag.\nStoffer",
  "content_char_count": 1227,
  "source": {
    "document_id": "4aa36e8f-6d58-4fd6-ab76-67feb95dfeca",
    "document_nummer": "2024D37423",
    "document_soort": "Motie",
    "publication_id": "77e32478-aca7-4098-9fce-f893850be0bf",
    "publication_content_type": "application/xml",
    "publication_length": 2579,
    "cached": false,
    "binary_path": "bronmateriaal-onbewerkt\\cache\\document_publications\\77e32478-aca7-4098-9fce-f893850be0bf.xml"
  },
  "issues": []
}