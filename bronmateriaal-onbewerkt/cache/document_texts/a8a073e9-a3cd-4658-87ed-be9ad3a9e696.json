{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n49\nMOTIE VAN HET LID BREKELMANS C.S.\nVoorgesteld\n14 februari 2024\nDe Kamer,\ngehoord de beraadslaging,\noverwegende dat het vergroten van grip op migratie en specifiek het maken van migratieafspraken meer ingebed moet worden in het Nederlandse buitenlandbeleid;\noverwegende dat meer voortgang gemaakt moet worden in het maken van migratieafspraken met herkomst- en doorreislanden buiten de EU;\noverwegende dat het diplomatieke gewicht en de capaciteit en drukmiddelen van het Ministerie van Buitenlandse Zaken nodig zijn om migratieafspraken te maken met herkomst- en doorreislanden;\noverwegende dat het Ministerie van Buitenlandse Zaken jaarlijks een rapportage opstelt over bijvoorbeeld het mensenrechtenbeleid, consulaire dienstverlening, internationaal cultuurbeleid, maar niet specifiek over migratie;\nverzoekt het Ministerie van Buitenlandse Zaken om jaarlijks een migratierapportage op te stellen waarin verslag wordt gedaan van de inspanningen van het Ministerie van Buitenlandse Zaken om meer grip te krijgen op migratie en om migratieafspraken te maken met herkomst- en doorreislanden,\nen gaat over tot de orde van de dag.\nBrekelmans\nVeldkamp\nTuinman",
  "content_char_count": 1343,
  "source": {
    "document_id": "4595c612-aec2-4e33-99db-bfa7cd762e01",
    "document_nummer": "2024D05694",
    "document_soort": "Motie",
    "publication_id": "a8a073e9-a3cd-4658-87ed-be9ad3a9e696",
    "publication_content_type": "application/xml",
    "publication_length": 2863,
    "cached": false,
    "binary_path": "bronmateriaal-onbewerkt\\cache\\document_publications\\a8a073e9-a3cd-4658-87ed-be9ad3a9e696.xml"
  },
  "issues": []
}