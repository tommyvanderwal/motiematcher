{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n380\nMOTIE VAN DE LEDEN PIERIK EN VAN DER PLAS\nVoorgesteld\n20 juni 2024\nDe Kamer,\ngehoord de beraadslaging,\noverwegende dat de Kamer de motie-Akerboom op stuk nr.\n9 (36 410-XIV)\nondanks het «ontraden» van de Minister heeft aangenomen;\nconstaterende dat de uitwerking van de motie grote financiële gevolgen heeft voor de provincies en dat er een wetenschappelijke discussie is over de verschillende in omloop zijnde telprotocollen;\nconstaterende dat de Minister herhaaldelijk heeft aangeven gezien de complexiteit de motie moeilijk te kunnen uitvoeren;\noverwegende dat de Minister werkt aan een toekomstbestendig stelsel om het huidige systeem van faunabeheer meer in lijn te brengen met de Europese regelgeving bij de ons omringende landen en administratieve lasten voor grondbezitters en beheerders te verkleinen;\nverzoekt de regering de uitvoering van de motie te betrekken bij de stelselwijziging als interpretatie van de oproep «zo snel mogelijk» in de aangenomen motie en niet versneld de drie soorten, houtduif, zwarte kraai en kauw, van de landelijke vrijstellingslijst te halen,\nen gaat over tot de orde van de dag.\nPierik\nVan der Plas",
  "content_char_count": 1237,
  "source": {
    "document_id": "1514dfcb-4ad2-4e53-a513-c8e2de7dba5a",
    "document_nummer": "2024D26016",
    "document_soort": "Motie",
    "publication_id": "553530ca-78de-4c5e-8e20-e107ad30ff8d",
    "publication_content_type": "application/xml",
    "publication_length": 2760,
    "cached": false,
    "binary_path": "bronmateriaal-onbewerkt\\cache\\document_publications\\553530ca-78de-4c5e-8e20-e107ad30ff8d.xml"
  },
  "issues": []
}