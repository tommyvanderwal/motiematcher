{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n22\nMOTIE VAN HET LID MARTENS-AMERICA C.S.\nVoorgesteld\n17 oktober 2024\nDe Kamer,\ngehoord de beraadslaging,\noverwegende dat Nederland sterke ecosystemen, zoals de halfgeleiderindustrie, heeft gecreÃ«erd en dat Nederlandse bedrijven en kennisinstellingen tot de top van de wereldwijde microchipindustrie behoren;\noverwegende dat de Nederlandse halfgeleiderindustrie de geopolitieke positie van Nederland versterkt;\noverwegende dat Nederland via Project Beethoven investeert in de pijlers talent, mobiliteit en woningbouw en hiermee het ondernemersklimaat in de Brainportregio een positieve impuls heeft gekregen;\nconstaterende dat bedrijven actief in de hightechsector belangrijk zijn voor de Nederlandse belastingopbrengsten, werkgelegenheid en R&D;\nverzoekt de regering de lessen van de gerichte Beethovenaanpak mee te nemen en te gebruiken voor de vernieuwing van ons innovatie- en industriebeleid en regionale economische ontwikkeling, hetgeen is aangekondigd in het regeerprogramma,\nen gaat over tot de orde van de dag.\nMartens-America\nVermeer\nZeedijk\nInge van Dijk",
  "content_char_count": 1257,
  "source": {
    "document_id": "cbda154d-18e4-45b2-a344-4a5519c54706",
    "document_nummer": "2024D39331",
    "document_soort": "Motie",
    "publication_id": "62c23a9c-58af-49b3-bdfc-b2e60e7dc6e0",
    "publication_content_type": "application/xml",
    "publication_length": 2808,
    "cached": false,
    "binary_path": "bronmateriaal-onbewerkt\\cache\\document_publications\\62c23a9c-58af-49b3-bdfc-b2e60e7dc6e0.xml"
  },
  "issues": []
}