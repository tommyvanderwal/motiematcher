{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 045\nSituatie in Oekraïne\nNr.\n234\nMOTIE VAN HET LID VERMEER\nVoorgesteld\n11 september 2025\nDe Kamer,\ngehoord de beraadslaging,\nconstaterende dat in het verleden bij internationale missies, zoals bij de chaotische evacuatie van Kabul in 2021, Nederlandse militairen en medewerkers in een uiterst kwetsbare positie terechtkwamen door het ontbreken van een volledig uitgewerkt en uitvoerbaar extractieplan;\noverwegende dat in de huidige gesprekken over een mogelijke internationale aanwezigheid in Oekraïne het mandaat, de taken en de risico's nog niet volledig zijn uitgewerkt;\nverzoekt de regering te borgen dat er voorafgaand aan enige inzet van Nederlandse militairen in Oekraïne een volledig en zelfstandig uitvoerbaar extractieplan klaarligt voor onmiddellijke repatriëring met eigen middelen waarmee we onze mensen snel in veiligheid kunnen brengen,\nen gaat over tot de orde van de dag.\nVermeer",
  "content_char_count": 970,
  "source": {
    "document_id": "27345e6d-c764-40a3-87a9-2908198f500b",
    "document_nummer": "2025D38810",
    "document_soort": "Motie",
    "publication_id": "2477845c-3ee7-418b-abb6-5ced795f8f89",
    "publication_content_type": "application/xml",
    "publication_length": 4568,
    "cached": false,
    "binary_path": "bronmateriaal-onbewerkt\\cache\\document_publications\\2477845c-3ee7-418b-abb6-5ced795f8f89.xml"
  },
  "issues": []
}