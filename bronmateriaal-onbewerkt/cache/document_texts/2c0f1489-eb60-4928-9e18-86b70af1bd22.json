{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 279\nWijziging van de Wet experiment gesloten coffeeshopketen in verband met de toevoeging van een elfde gemeente aan het experiment\nNr.\n16\nMOTIE VAN DE LEDEN MICHON-DERKZEN EN BIKKER\nVoorgesteld\n28 februari 2024\nDe Kamer,\ngehoord de beraadslaging,\noverwegende dat telers in 2020 een aanvraag konden indienen om mee te doen aan de selectieprocedure voor het experiment gesloten coffeeshopketen, waarna hun aanvraag werd onderworpen aan een formele toets, een materiÃ«le toets, een bestuurlijk advies en, na inloting, aan een Bibob-toets;\noverwegende dat het hier gaat om sector die kwetsbaar is voor (georganiseerde) criminaliteit en dat er na het doorlopen van de selectieprocedure niet meer op integriteit getoetst wordt;\nconstaterende dat er van de tien in 2020 ingelote partijen op dit moment drie daadwerkelijk wiet kunnen leveren;\nconstaterende dat op de beoogde productielocatie van een van de aangewezen telers recentelijk een drugslaboratorium is opgerold;\nverzoekt de regering te onderzoeken of het mogelijk is een periodieke Bibob-toets in te voeren voor de aan het experiment gesloten coffeeshopketen deelnemende telers;\nverzoekt de regering voorts zo spoedig mogelijk een richtlijn te maken om in te kaderen binnen welke termijn een ingelote teler zijn productieproces en leveringsmogelijkheid op orde moet hebben en de consequenties van het niet halen van deze richtlijn in kaart te brengen,\nen gaat over tot de orde van de dag.\nMichon-Derkzen\nBikker",
  "content_char_count": 1536,
  "source": {
    "document_id": "a09cded2-88c3-4ec5-a35c-72d8bdb900bc",
    "document_nummer": "2024D07244",
    "document_soort": "Motie",
    "publication_id": "2c0f1489-eb60-4928-9e18-86b70af1bd22",
    "publication_content_type": "application/xml",
    "publication_length": 3002,
    "cached": false,
    "binary_path": "bronmateriaal-onbewerkt\\cache\\document_publications\\2c0f1489-eb60-4928-9e18-86b70af1bd22.xml"
  },
  "issues": []
}