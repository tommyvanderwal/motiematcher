{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n430\nMOTIE VAN HET LID GRINWIS C.S.\nVoorgesteld\n25 maart 2025\nDe Kamer,\ngehoord de beraadslaging,\nconstaterende dat uit een modelanalyse van de WUR blijkt dat de ecologische draagkracht voor het aantal wolven in Nederland uiteenloopt van 23 tot 56 roedels, bestaande uit twee tot negen wolven;\noverwegende dat het maatschappelijk draagvlak voor de wolf in Nederland afneemt door een toename van ernstige incidenten bij landbouwhuisdieren en (de dreiging van) confrontaties met de mens;\noverwegende dat de wolf in Nederland geen natuurlijke vijanden kent;\nverzoekt de regering onderzoek te doen naar de maatschappelijke draagkracht voor het aantal wolven in Nederland en, met inachtneming van een nog vast te stellen staat van instandhouding, mede op basis daarvan een maximale populatie vast te stellen, welke vervolgens waar mogelijk middels slimme maatregelen en waar noodzakelijk via populatiebeheer gehandhaafd wordt,\nen gaat over tot de orde van de dag.\nGrinwis\nVedder\nFlach",
  "content_char_count": 1073,
  "source": {
    "document_id": "1cd708fa-3bd3-4c18-8dff-b3f78e458622",
    "document_nummer": "2025D12889",
    "document_soort": "Motie",
    "publication_id": "58bbedbc-2ade-4e58-b823-b5b45c01ce07",
    "publication_content_type": "application/xml",
    "publication_length": 2520,
    "cached": false,
    "binary_path": "bronmateriaal-onbewerkt\\cache\\document_publications\\58bbedbc-2ade-4e58-b823-b5b45c01ce07.xml"
  },
  "issues": []
}