{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n725\nMOTIE VAN DE LEDEN MICHON-DERKZEN EN EERDMANS\nVoorgesteld\n27 juni 2024\nDe Kamer,\ngehoord de beraadslaging,\nconstaterende dat de NCTV aangeeft dat vanaf 2025 veroordeelde terroristen vrijkomen die een risico kunnen vormen voor de veiligheid van Nederland;\noverwegende dat uit cijfers blijkt dat de Tijdelijke wet bestuurlijke maatregelen terrorismebestrijding (Twbmt) de laatste jaren beperkt is gebruikt en dat het bewustzijn van de mogelijkheden om deze maatregelen in te zetten daarmee mogelijk van het netvlies verdwijnt;\nvan mening dat het van groot belang is om na detentie zicht te houden op veroordeelde terroristen en dat inzet van deze Twbmt, zoals een meldplicht, daar een belangrijke bijdrage aan kan leveren als er risico is voor de nationale veiligheid;\nverzoekt het kabinet het bewustzijn van de mogelijkheden uit de Twbmt nadrukkelijk bij organisaties betrokken bij radicalisering- en terrorismebestrijding onder de aandacht te brengen, zodat deze wet optimaal wordt benut,\nen gaat over tot de orde van de dag.\nMichon-Derkzen\nEerdmans",
  "content_char_count": 1157,
  "source": {
    "document_id": "10dfa4b4-861d-4320-9f0c-d578546fd533",
    "document_nummer": "2024D27395",
    "document_soort": "Motie",
    "publication_id": "dafe82eb-489f-4b81-a2a5-89d2058112bc",
    "publication_content_type": "application/xml",
    "publication_length": 2581,
    "cached": false,
    "binary_path": "bronmateriaal-onbewerkt\\cache\\document_publications\\dafe82eb-489f-4b81-a2a5-89d2058112bc.xml"
  },
  "issues": []
}