{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 382\nWijziging van de Wet hergebruik van overheidsinformatie en enkele andere wetten in verband met de implementatie van richtlijn nr. 2019/1024/EU van het Europees Parlement en de Raad van 20 juni 2019 inzake open data en het hergebruik van overheidsinformatie (Wet implementatie Open data richtlijn)\nNr.\n15\nMOTIE VAN HET LID KATHMANN\nVoorgesteld\n5 maart 2024\nDe Kamer,\ngehoord de beraadslaging,\noverwegende dat de toegang tot overheidsinformatie in verschillende sectorale wetgeving is vastgelegd maar dat een duidelijk totaaloverzicht ontbreekt;\noverwegende dat de Kamer in staat moet zijn om met meerderheden te besluiten tot aanvullende uitzonderingen onder strakke, weloverwogen voorwaarden en dat dit verschillende wetswijzigingen vereist;\nverzoekt de regering om met alle betrokken bewindspersonen een duidelijk overzicht uit te werken van hoe toegang tot overheidsinformatie nu in verschillende wetten is vastgelegd, voor welke doeleinden en partijen dit geldt en welke twijfelgevallen er nog bestaan;\nverzoekt de regering om de Kamer hierover voor het meireces te informeren,\nen gaat over tot de orde van de dag.\nKathmann",
  "content_char_count": 1204,
  "source": {
    "document_id": "ae56a82f-d87b-4863-8128-7dab992f8cb4",
    "document_nummer": "2024D08324",
    "document_soort": "Motie",
    "publication_id": "368d8517-36a0-4f9a-b527-3e9c5afd3132",
    "publication_content_type": "application/xml",
    "publication_length": 2556,
    "cached": false,
    "binary_path": "bronmateriaal-onbewerkt\\cache\\document_publications\\368d8517-36a0-4f9a-b527-3e9c5afd3132.xml"
  },
  "issues": []
}