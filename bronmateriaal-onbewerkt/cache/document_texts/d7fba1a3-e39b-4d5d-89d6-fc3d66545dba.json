{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n168\nMOTIE VAN HET LID DIEDERIK VAN DIJK C.S.\nVoorgesteld\n20 februari 2025\nDe Kamer,\ngehoord de beraadslaging,\noverwegende dat de Inspectie Gezondheidszorg en Jeugd in november een rapport publiceerde waarin werd vastgesteld dat het aantal abortussen in Nederland in twee jaar tijd met bijna een derde is gestegen;\nconstaterende dat de stijging van het aantal abortussen al begon in 2022, maar na het afschaffen van de verplichte bedenktijd op 1 januari 2023 verder is toegenomen;\nvan mening dat het afschaffen van de verplichte bedenktijd van vijf dagen mogelijk verband kan houden met de stijging in het aantal abortussen;\nverzoekt de regering te onderzoeken of het afschaffen van de verplichte bedenktijd per 1 januari 2023 heeft bijgedragen aan de verdere toename van het aantal abortussen, en wat de mogelijke invloed hiervan is op de keuze van vrouwen om hun zwangerschap af te breken,\nen gaat over tot de orde van de dag.\nDiederik van Dijk\nVan der Plas\nBikker",
  "content_char_count": 1170,
  "source": {
    "document_id": "c03d76ba-36e2-4030-9691-34c4e7ed9526",
    "document_nummer": "2025D07286",
    "document_soort": "Motie",
    "publication_id": "d7fba1a3-e39b-4d5d-89d6-fc3d66545dba",
    "publication_content_type": "application/xml",
    "publication_length": 2674,
    "cached": false,
    "binary_path": "bronmateriaal-onbewerkt\\cache\\document_publications\\d7fba1a3-e39b-4d5d-89d6-fc3d66545dba.xml"
  },
  "issues": []
}