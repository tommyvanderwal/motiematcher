{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n611\nMOTIE VAN HET LID BECKERMAN\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat studenten die deeltijdonderwijs (bbl) volgen geen recht hebben op een studentenreisproduct omdat ze salaris ontvangen van hun werkgever;\nconstaterende dat de Algemene Rekenkamer duidelijk maakt dat het salaris dat deze studenten ontvangen onvoldoende is om alle kosten te betalen die nodig zijn voor de opleiding en het levensonderhoud;\nvan mening dat bbl-studenten gelijk zijn aan andere studenten en dat ze daarom gelijk aan andere studenten behandeld zouden moeten worden;\nverzoekt de regering te bewerkstelligen dat studenten die deeltijdonderwijs (bbl) volgen in aanmerking komen voor het studentenreisproduct,\nen gaat over tot de orde van de dag.\nBeckerman",
  "content_char_count": 895,
  "source": {
    "document_id": "cea99f76-4f34-421e-b070-79b26e0fd1be",
    "document_nummer": "2024D20389",
    "document_soort": "Motie",
    "publication_id": "11db41b4-45e0-4b5d-9102-dc77be4dc1b4",
    "publication_content_type": "application/xml",
    "publication_length": 2247,
    "cached": false,
    "binary_path": "bronmateriaal-onbewerkt\\cache\\document_publications\\11db41b4-45e0-4b5d-9102-dc77be4dc1b4.xml"
  },
  "issues": []
}