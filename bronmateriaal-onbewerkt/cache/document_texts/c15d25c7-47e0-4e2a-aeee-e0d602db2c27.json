{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n30\nMOTIE VAN HET LID VAN ZANTEN\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat er ondanks aandacht voor geografische spreiding in de BIS en de fondsen nog steeds sprake is van een aanzienlijk verschil van cultuurvoorzieningen tussen regioâ€™s;\noverwegende dat het van belang is dat er in elke regio een toegankelijk cultuuraanbod is;\noverwegende dat landelijke algemeen geldende criteria geen recht doen aan Elke regio telt! en de specifieke situatie in een regio;\noverwegende dat de door de Tweede Kamer aangenomen motie op stuk nr.\n82 (36 410-VIII)\nover een evenredigere verdeling van cultuursubsidies over Nederland nog niet tot het gewenste effect heeft geleid;\nverzoekt de regering te onderzoeken waarom geografische spreiding achterblijft;\nverzoekt de regering de uitkomsten van dit onderzoek voor het einde van 2025 met de Kamer te delen zodat de uitkomsten kunnen worden meegenomen in de ontwikkeling van een nieuw cultuurbestel vanaf 2029,\nen gaat over tot de orde van de dag.\nVan Zanten",
  "content_char_count": 1270,
  "source": {
    "document_id": "bdad987f-35d3-4498-9830-172eb21bf5ae",
    "document_nummer": "2024D43136",
    "document_soort": "Motie",
    "publication_id": "c15d25c7-47e0-4e2a-aeee-e0d602db2c27",
    "publication_content_type": "application/xml",
    "publication_length": 2847,
    "cached": false,
    "binary_path": "bronmateriaal-onbewerkt\\cache\\document_publications\\c15d25c7-47e0-4e2a-aeee-e0d602db2c27.xml"
  },
  "issues": []
}