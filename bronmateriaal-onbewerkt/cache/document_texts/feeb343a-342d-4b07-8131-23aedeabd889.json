{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n771\nMOTIE VAN DE LEDEN STOFFER EN CEDER\nVoorgesteld\n26 november 2024\nDe Kamer,\ngehoord de beraadslaging,\noverwegende dat de doorstroomtoets sterk normerende, eenzijdige invloed heeft op het onderwijs in de basisvaardigheden en grote gevolgen heeft voor de schoolloopbaan van leerlingen;\nconstaterende dat onder deskundigen en in de onderwijspraktijk brede consensus bestaat over het feit dat er onwenselijke effecten ontstaan doordat de doorstroomtoets de onverenigbare functies is gaan vervullen om de leerling en de leerkracht te dienen, de kwaliteit van scholen te beoordelen en het schooladvies te corrigeren;\nverzoekt de regering in de komende jaren de doorstroomtoets verder te ontwikkelen tot een instrument dat weer primair ten dienste staat aan de ontwikkeling van de leerling en de ondersteuning van de leerkracht,\nen gaat over tot de orde van de dag.\nStoffer\nCeder",
  "content_char_count": 975,
  "source": {
    "document_id": "7a25a5b0-257d-45c2-9de8-fef5a87a988d",
    "document_nummer": "2024D46218",
    "document_soort": "Motie",
    "publication_id": "feeb343a-342d-4b07-8131-23aedeabd889",
    "publication_content_type": "application/xml",
    "publication_length": 2378,
    "cached": false,
    "binary_path": "bronmateriaal-onbewerkt\\cache\\document_publications\\feeb343a-342d-4b07-8131-23aedeabd889.xml"
  },
  "issues": []
}