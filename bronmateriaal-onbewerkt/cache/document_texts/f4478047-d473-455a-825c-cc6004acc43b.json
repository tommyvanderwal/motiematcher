{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n553\nMOTIE VAN HET LID STOFFER\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat het subsidieportal van Buitenlandse Zaken voor organisaties die in de Palestijnse gebieden subsidie ontvangen, onvoldoende transparant is;\nconstaterende dat Nederland eerder subsidies heeft stopgezet aan de UAWC, na een bomaanslag door medewerkers en vanwege banden met het PFLP;\noverwegende dat het wenselijk is dat alle ngo's die subsidie ontvangen ons buitenlandbeleid niet doorkruisen of tegenwerken;\nverzoekt de regering het subsidieportal te verbeteren, met aanmerkelijk meer informatie over subsidieontvangers, inclusief informatie over bestuurders, hun verantwoording van de projecten en hun feitelijke werkzaamheden;\nverzoekt de regering de beleidsuitgangspunten rondom Israël en de Palestijnse gebieden mee te laten wegen bij subsidiebesluiten over Palestijnse organisaties, te weten minstens de erkenning van de staat Israël,\nen gaat over tot de orde van de dag.\nStoffer",
  "content_char_count": 1108,
  "source": {
    "document_id": "f6956507-206f-4950-bdf3-c3bbac372d8b",
    "document_nummer": "2025D02187",
    "document_soort": "Motie",
    "publication_id": "f4478047-d473-455a-825c-cc6004acc43b",
    "publication_content_type": "application/xml",
    "publication_length": 2484,
    "cached": false,
    "binary_path": "bronmateriaal-onbewerkt\\cache\\document_publications\\f4478047-d473-455a-825c-cc6004acc43b.xml"
  },
  "issues": []
}