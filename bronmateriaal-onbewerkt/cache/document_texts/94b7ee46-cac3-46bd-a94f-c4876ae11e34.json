{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n836\nMOTIE VAN HET LID KISTEMAN\nVoorgesteld\n11 september 2025\nDe Kamer,\ngehoord de beraadslaging,\nconstaterende dat diverse onderzoeken aantonen dat onder andere de leesvaardigheid bij kinderen achteruitgaat;\nconstaterende dat het percentage geslaagden jaarlijks gelijk blijft;\noverwegende dat er universiteiten zijn die studenten met een bepaald niveau adviseren zich niet in te schrijven en dat er studies zijn die steeds minder Nederlandse studenten plaatsen omdat het niveau te laag is;\nverzoekt de regering te onderzoeken (i) waarom het aantal geslaagden jaarlijks gelijk blijft terwijl de leesvaardigheid afneemt, en (ii) welke invloed de N-term heeft op de niveaudaling van bijvoorbeeld leesvaardigheid en de uitslagen op examens, en de Kamer over de uitkomsten zo snel mogelijk te informeren,\nen gaat over tot de orde van de dag.\nKisteman",
  "content_char_count": 945,
  "source": {
    "document_id": "a5a847ea-90b3-443b-b2c3-f80a91f6a0dc",
    "document_nummer": "2025D38555",
    "document_soort": "Motie",
    "publication_id": "94b7ee46-cac3-46bd-a94f-c4876ae11e34",
    "publication_content_type": "application/xml",
    "publication_length": 4600,
    "cached": false,
    "binary_path": "bronmateriaal-onbewerkt\\cache\\document_publications\\94b7ee46-cac3-46bd-a94f-c4876ae11e34.xml"
  },
  "issues": []
}