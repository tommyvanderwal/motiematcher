{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n73\nMOTIE VAN HET LID SOEPBOER\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat resultaten in het onderwijs teruglopen en er behoefte is om voldoende structureel geld voor het primaire proces te garanderen;\noverwegende dat op dit moment het geld in de lumpsum vrijelijk besteed kan worden;\noverwegende dat kleinere klassen, minder maar langere lesuren, genoeg tijd voor voorbereiding en nawerk enzovoorts zowel gunstig zijn voor het lerarentekort als voor de onderwijsresultaten;\nverzoekt de regering in de herijking sturing funderend onderwijs een concreet onderzoek naar een normeringspercentage onderwijsgeld in de lumpsum dat naar het primaire proces moet, mee te nemen,\nen gaat over tot de orde van de dag.\nSoepboer",
  "content_char_count": 958,
  "source": {
    "document_id": "13b48a3d-6154-4079-921a-c8f3aa24c88e",
    "document_nummer": "2024D01327",
    "document_soort": "Motie",
    "publication_id": "73749d36-7737-4103-b3b0-867cc231c56a",
    "publication_content_type": "application/xml",
    "publication_length": 2365,
    "cached": false,
    "binary_path": "bronmateriaal-onbewerkt\\cache\\document_publications\\73749d36-7737-4103-b3b0-867cc231c56a.xml"
  },
  "issues": []
}