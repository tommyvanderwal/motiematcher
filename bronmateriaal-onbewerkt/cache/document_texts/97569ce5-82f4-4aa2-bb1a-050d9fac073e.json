{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n40\nMOTIE VAN DE LEDEN GRINWIS EN OLGER VAN DIJK\nVoorgesteld tijdens het Notaoverleg van\n22 januari 2024\nDe Kamer,\ngehoord de beraadslaging,\noverwegende dat de files voor de Maasbrug op de A2 tot sluipverkeer in (onder andere) de Betuwe leiden, en tot opstoppingen voor de opritten bij Waardenburg;\noverwegende dat de MIRT-verkenning A2 Deil-Den Bosch-Vught, die hier een oplossing had moeten bieden, grotendeels is geherprioriteerd, waardoor de aanpak van dit knelpunt voor onbepaalde tijd stil komt te liggen;\nverzoekt de regering zo spoedig mogelijk samen met de regio maatregelen op het onderliggend wegennet in kaart te brengen om de verkeersveiligheid te waarborgen, waaronder bij de op- en afritten van de A2, en bij voorkeur voorafgaand aan het Bestuurlijk Overleg Leefomgeving van 2024 te bepalen of de A2 Deil-Den Bosch-Vught in aanmerking komt voor alternatieve aanwending van de gereserveerde middelen,\nen gaat over tot de orde van de dag.\nGrinwis\nOlger van Dijk",
  "content_char_count": 1137,
  "source": {
    "document_id": "defabfee-a43f-478e-9f01-037e0c62f160",
    "document_nummer": "2024D01901",
    "document_soort": "Motie",
    "publication_id": "97569ce5-82f4-4aa2-bb1a-050d9fac073e",
    "publication_content_type": "application/xml",
    "publication_length": 2592,
    "cached": false,
    "binary_path": "bronmateriaal-onbewerkt\\cache\\document_publications\\97569ce5-82f4-4aa2-bb1a-050d9fac073e.xml"
  },
  "issues": []
}