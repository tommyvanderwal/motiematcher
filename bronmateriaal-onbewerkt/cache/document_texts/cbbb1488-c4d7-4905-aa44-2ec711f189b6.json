{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n36\nMOTIE VAN HET LID BAMENGA\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat elektrische en andere emissievrije voertuigen bijdragen aan CO2-reductie, de verbetering van de luchtkwaliteit Ã©n stikstofreductie;\nconstaterende dat Nederland zich gecommitteerd heeft aan de Europese doelstelling om ervoor te zorgen dat in 2035 alle personenauto's die op de markt komen emissievrij zijn;\noverwegende dat emissievrije en elektrische voertuigen ook bereikbaar moeten zijn voor mensen met een kleine portemonnee;\nconstaterende dat in Frankrijk elektrische voertuigen bereikbaar zijn voor mensen rond het sociaal minimum door middel van social lease;\nverzoekt de regering om naar Frans voorbeeld onderzoek te doen naar de mogelijkheid EV's tegen een sterk gereduceerd leasetarief aan te bieden aan mensen onder/rond het sociaal minimum, en daarbij ook elektrische fietsen mee te nemen,\nen gaat over tot de orde van de dag.\nBamenga",
  "content_char_count": 1155,
  "source": {
    "document_id": "f901561c-381e-4523-a1d5-11bd7bc9743f",
    "document_nummer": "2024D37899",
    "document_soort": "Motie",
    "publication_id": "cbbb1488-c4d7-4905-aa44-2ec711f189b6",
    "publication_content_type": "application/xml",
    "publication_length": 2583,
    "cached": false,
    "binary_path": "bronmateriaal-onbewerkt\\cache\\document_publications\\cbbb1488-c4d7-4905-aa44-2ec711f189b6.xml"
  },
  "issues": []
}