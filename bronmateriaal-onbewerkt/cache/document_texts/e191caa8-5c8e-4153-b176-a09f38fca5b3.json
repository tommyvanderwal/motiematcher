{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n439\nMOTIE VAN HET LID VAN MEIJEREN\nVoorgesteld\n25 maart 2025\nDe Kamer,\ngehoord de beraadslaging,\nconstaterende dat in opdracht van de overheid DNA-onderzoek wordt uitgevoerd op wolven om hun afkomst en genetische zuiverheid vast te stellen;\nconstaterende dat de resultaten van deze onderzoeken niet volledig openbaar worden gemaakt en dat er geen inzicht wordt geboden in de achterliggende data en analysemethoden;\noverwegende dat het niet openbaar maken van deze gegevens wantrouwen wekt en leidt tot zorgen over mogelijke hybridisatie of bewuste uitzetting van wolven;\nverzoekt de regering te bewerkstelligen dat alle beschikbare onderzoeksgegevens, inclusief ruwe DNA-gegevens en analysemethoden, met betrekking tot onderzochte wolven openbaar en toegankelijk worden gemaakt voor onafhankelijke verificatie,\nen gaat over tot de orde van de dag.\nVan Meijeren",
  "content_char_count": 955,
  "source": {
    "document_id": "6ff1bc14-64d3-4583-b783-383a033ae911",
    "document_nummer": "2025D12898",
    "document_soort": "Motie",
    "publication_id": "e191caa8-5c8e-4153-b176-a09f38fca5b3",
    "publication_content_type": "application/xml",
    "publication_length": 2307,
    "cached": false,
    "binary_path": "bronmateriaal-onbewerkt\\cache\\document_publications\\e191caa8-5c8e-4153-b176-a09f38fca5b3.xml"
  },
  "issues": []
}