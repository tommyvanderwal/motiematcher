{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n861\nMOTIE VAN DE LEDEN GRINWIS EN AUKJE DE VRIES\nVoorgesteld tijdens het notaoverleg van\n26 juni 2025\nDe Kamer,\ngehoord de beraadslaging,\nconstaterende dat de Kamer eerder de motie-Grinwis c.s. (\n29 684, nr. 293\n) aangenomen heeft die de regering oproept om voor het concessiegebied Wadden-Oost en voorafgaand aan een concessie over de duur van vijftien jaar een tussenconcessie aan te besteden totdat, na afronding van de thans startende MIRT-studie Ameland, de daaruit voortvloeiende conclusie over de beoogde vaarweg beschikbaar is;\noverwegende dat het voor alle partijen, zoals regionale overheden, mogelijke aanbieders en inwoners van dẹ eilanden van bẹlang is tẹ weten hoe het toekomstige verloop van concessieverlening eruit komt te zien;\nverzoekt de regering om op korte termijn een globaal tijdschema te publiceren waarin de tijdlijnen van concessieaanbesteding en -verlening, mét tussenconcessie, zichtbaar worden,\nen gaat over tot de orde van de dag.\nGrinwis\nAukje de Vries",
  "content_char_count": 1083,
  "source": {
    "document_id": "4e602ed0-4268-4400-9264-ac3351dcc5dd",
    "document_nummer": "2025D30352",
    "document_soort": "Motie",
    "publication_id": "683186fa-cbfc-47c3-9779-b1706b27d059",
    "publication_content_type": "application/xml",
    "publication_length": 4849,
    "cached": false,
    "binary_path": "bronmateriaal-onbewerkt\\cache\\document_publications\\683186fa-cbfc-47c3-9779-b1706b27d059.xml"
  },
  "issues": []
}