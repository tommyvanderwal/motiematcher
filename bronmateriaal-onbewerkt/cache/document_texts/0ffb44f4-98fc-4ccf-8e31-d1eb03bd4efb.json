{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n500\nMOTIE VAN HET LID KOOPS\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat het aantal meldingen van discriminatie en racisme binnen een jaar meer dan verdubbeld is;\nconstaterende dat de regering mede naar aanleiding daarvan in 2025 een pakket aan maatregelen heeft getroffen ter bestrijding van discriminatie en racisme en ter bescherming van grondrechten en mensenrechten, en dat deze maatregelen nog onvoldoende effect hebben gesorteerd;\nconstaterende dat tijdens de extreemrechtse Haagse rellen van 20 september dit jaar politieke leuzen werden gescandeerd;\noverwegende dat sprake is van een verharding van de bewoordingen in het maatschappelijk en politiek debat;\noverwegende dat politici een bijzondere verantwoordelijkheid hebben om uitlatingen te vermijden die voeding kunnen geven aan intolerantie en die het respect voor de gelijkwaardigheid van anderen als het fundament van een democratische en pluralistische samenleving ondergraven;\nspreekt uit deze bijzondere verantwoordelijkheid serieus te blijven nemen in daad en in woord,\nen gaat over tot de orde van de dag.\nKoops",
  "content_char_count": 1224,
  "source": {
    "document_id": "e63cd5e6-1dfb-438f-b3ad-a7a479a0d2d0",
    "document_nummer": "2025D43134",
    "document_soort": "Motie",
    "publication_id": "0ffb44f4-98fc-4ccf-8e31-d1eb03bd4efb",
    "publication_content_type": "application/xml",
    "publication_length": 4891,
    "cached": false,
    "binary_path": "bronmateriaal-onbewerkt\\cache\\document_publications\\0ffb44f4-98fc-4ccf-8e31-d1eb03bd4efb.xml"
  },
  "issues": []
}