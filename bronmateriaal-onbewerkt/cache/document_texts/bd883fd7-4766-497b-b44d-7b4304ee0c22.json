{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n41\nMOTIE VAN HE LID DIEDERIK VAN DIJK C.S.\nVoorgesteld\n5 juni 2025\nDe Kamer,\ngehoord de beraadslaging,\noverwegende dat slachtoffers van mensenhandel in de eerste plaats bescherming verdienen;\nconstaterende dat de huidige wetgeving ruimte biedt aan het OM en de rechterlijke macht om daders van mensenhandel die tevens slachtoffer zijn niet te bestraffen omdat zij deze delicten onder dwang gepleegd hebben;\noverwegende dat wettelijke verankering van het beginsel van niet-bestraffing onbedoeld kan leiden tot rechtsongelijkheid of een oneigenlijk beroep op slachtofferschap, wat het draagvlak voor de daadwerkelijke slachtoffers kan ondermijnen;\nverzoekt de regering het beginsel van niet-bestraffing nadrukkelijk onder de aandacht te brengen bij het OM en de rechterlijke macht, zodat OM en rechtspraak een zorgvuldige beoordeling van het beginsel toepassen in mensenhandelzaken,\nen gaat over tot de orde van de dag.\nDiederik van Dijk\nVerkuijlen\nBoomsma",
  "content_char_count": 1372,
  "source": {
    "document_id": "4d49fe6a-8959-403d-8392-011d85bfa558",
    "document_nummer": "2025D26468",
    "document_soort": "Motie",
    "publication_id": "bd883fd7-4766-497b-b44d-7b4304ee0c22",
    "publication_content_type": "application/xml",
    "publication_length": 5773,
    "cached": false,
    "binary_path": "bronmateriaal-onbewerkt\\cache\\document_publications\\bd883fd7-4766-497b-b44d-7b4304ee0c22.xml"
  },
  "issues": []
}