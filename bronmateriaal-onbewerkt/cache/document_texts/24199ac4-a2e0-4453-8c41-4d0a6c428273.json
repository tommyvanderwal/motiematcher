{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 395\nWijziging van de Politiewet 2012 in verband met een delegatiegrondslag voor een algemene maatregel van bestuur over de bewapening en uitrusting van buitengewoon opsporingsambtenaren\nNr.\n15\nMOTIE VAN HET LID DIEDERIK VAN DIJK\nVoorgesteld tijdens het Wetgevingsoverleg van\n23 januari 2025\nDe Kamer,\ngehoord de beraadslaging,\nconstaterende dat buitengewoon opsporingsambtenaren belast zijn met de handhaving van specifieke wetgeving;\noverwegende dat de boa ingeval van geweld bij een aanhouding aangifte moet doen bij de politie;\noverwegende dat dit bureaucratie in de hand werkt en niet bijdraagt aan de gelijkwaardige positie van boa's;\nverzoekt de regering de boa- en politieregistratie beter op elkaar te laten aansluiten zodat aangifte bij een aanhouding niet noodzakelijk is om integraal in het proces-verbaal van de politie opgenomen te worden,\nen gaat over tot de orde van de dag.\nDiederik van Dijk",
  "content_char_count": 981,
  "source": {
    "document_id": "64a8e923-9eba-4e17-b541-7556570ecacd",
    "document_nummer": "2025D02543",
    "document_soort": "Motie",
    "publication_id": "24199ac4-a2e0-4453-8c41-4d0a6c428273",
    "publication_content_type": "application/xml",
    "publication_length": 2332,
    "cached": false,
    "binary_path": "bronmateriaal-onbewerkt\\cache\\document_publications\\24199ac4-a2e0-4453-8c41-4d0a6c428273.xml"
  },
  "issues": []
}