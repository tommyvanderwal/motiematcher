{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n743\nMOTIE VAN HET LID PALMEN\nVoorgesteld\n28 februari 2024\nDe Kamer,\ngehoord de beraadslaging,\noverwegende dat de overheid dient uit te gaan van vertrouwen in plaats van wantrouwen richting burgers;\noverwegende dat dit ook geldt voor het geven van ruimte en vertrouwen aan de professionaliteit van medewerkers van uitvoeringsorganisaties;\noverwegende dat er een verschuiving dient plaats te vinden van «regel is regel» naar regels inclusief het effect van regels op burgers;\nvan oordeel dat uitvoerende overheidsorganisaties de discretionaire ruimte meer moeten benutten bij het nemen van besluiten, met het waarborgen en toepassen van grondrechten en afdwingbare rechtsbeginselen zoals de algemene beginselen van behoorlijk bestuur;\nverzoekt de regering om te bevorderen dat er in opleidingen en trainingen voor medewerkers van uitvoeringsinstanties meer aandacht wordt gegeven aan het toepassen van grondrechten en rechtsbeginselen,\nen gaat over tot de orde van de dag.\nPalmen",
  "content_char_count": 1126,
  "source": {
    "document_id": "ead2e703-1c67-45eb-979f-758d8765850d",
    "document_nummer": "2024D07101",
    "document_soort": "Motie",
    "publication_id": "330da3a1-3ded-43ae-a07a-3c3fa11ab134",
    "publication_content_type": "application/xml",
    "publication_length": 2503,
    "cached": false,
    "binary_path": "bronmateriaal-onbewerkt\\cache\\document_publications\\330da3a1-3ded-43ae-a07a-3c3fa11ab134.xml"
  },
  "issues": []
}