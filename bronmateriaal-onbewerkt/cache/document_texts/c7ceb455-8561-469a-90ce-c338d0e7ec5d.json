{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 645\nKernenergie\nNr.\n150\nMOTIE VAN HET LID FLACH C.S.\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat de regering heeft aangegeven pas na 2025 een besluit te nemen over de locatie voor twee nieuwe kerncentrales;\noverwegende dat de regering door de aanwijzing van Borssele als voorkeurslocatie een claim op het gebied heeft gelegd die voor grote onzekerheid en onduidelijkheid zorgt en bepaalde bedrijfsontwikkelingen heeft stilgelegd;\noverwegende dat er bij de gebiedspartijen gebrek aan duidelijkheid is over de ruimtelijke inpassing van eventuele nieuwe kerncentrales en andere (energie)projecten bij Borssele, waardoor de onzekerheid en onduidelijkheid onnodig versterkt worden;\nverzoekt de regering zo snel mogelijk een besluit te nemen over de locatie(s) voor de eerste twee nieuwe kerncentrales;\nverzoekt de regering samen met betrokken gebiedspartijen in Borssele en omgeving ruimtelijke kaarten op elkaar te leggen, de ruimtelijke inpassing van kerncentrales en andere (energie)projecten in beeld te brengen, en voortvarend richting te kiezen,\nen gaat over tot de orde van de dag.\nFlach\nGrinwis\nBontenbal",
  "content_char_count": 1217,
  "source": {
    "document_id": "39113aba-53ed-4fa7-8d1c-7b981169894e",
    "document_nummer": "2025D12161",
    "document_soort": "Motie",
    "publication_id": "c7ceb455-8561-469a-90ce-c338d0e7ec5d",
    "publication_content_type": "application/xml",
    "publication_length": 2685,
    "cached": false,
    "binary_path": "bronmateriaal-onbewerkt\\cache\\document_publications\\c7ceb455-8561-469a-90ce-c338d0e7ec5d.xml"
  },
  "issues": []
}