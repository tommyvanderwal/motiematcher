{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n148\nMOTIE VAN HET LID DIJK\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de NZa een concentratietoets doet bij fusies, overnames en het oprichten van een gezamenlijk zorgbedrijf om te kijken of de continuïteit en toegankelijkheid van de zorg niet in het geding komt;\noverwegende dat deze overnames leiden tot een verslechtering van de continuïteit en toegankelijkheid vanwege de kortetermijnbelangen van private-equitybedrijven;\noverwegende dat door deze overnames de invloed van private equity wordt vergroot, terwijl de Kamer zich juist heeft uitgesproken voor een verbod;\nverzoekt een overname- en fusiestop in de zorg in te stellen voor private-equitybedrijven,\nen gaat over tot de orde van de dag.\nDijk",
  "content_char_count": 837,
  "source": {
    "document_id": "2bce0fd1-b338-4311-a8b9-619a090ae081",
    "document_nummer": "2025D23216",
    "document_soort": "Motie",
    "publication_id": "9dc8755a-76a0-4896-a85d-9e16fbe5b07e",
    "publication_content_type": "application/xml",
    "publication_length": 4427,
    "cached": false,
    "binary_path": "bronmateriaal-onbewerkt\\cache\\document_publications\\9dc8755a-76a0-4896-a85d-9e16fbe5b07e.xml"
  },
  "issues": []
}