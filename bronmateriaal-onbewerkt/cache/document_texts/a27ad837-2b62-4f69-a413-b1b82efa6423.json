{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n321\nMOTIE VAN HET LID KOSTIĆ\nVoorgesteld\n26 september 2024\nDe Kamer,\ngehoord de beraadslaging,\nconstaterende dat de OVV eerder concludeerde dat de overheid burgers onvoldoende beschermt tegen de uitstoot van de industrie;\nconstaterende dat de OVV aangeeft benieuwd te zijn naar concretere uitwerking en invulling van de Actieagenda Industrie en Omwonenden door het nieuwe kabinet;\nconstaterende dat er op dit moment vooral onderzoeken lopen, terwijl burgers behoefte hebben aan concrete actie die hun gezondheid en leefomgeving merkbaar gaat beschermen;\noverwegende dat er als het gaat om gezondheid geen tijd te verliezen is;\nverzoekt de regering om medio 2025 te komen met een aanscherping en verdere uitwerking van de actieagenda, met een overzicht van concrete (kwantificeerbare) doelen en bijbehorende acties (inclusief tijdspad) gericht op merkbare verbeteringen van de bescherming van gezondheid,\nen gaat over tot de orde van de dag.\nKostić",
  "content_char_count": 1050,
  "source": {
    "document_id": "26c0ae86-bae2-483d-8294-808df78aed6e",
    "document_nummer": "2024D35173",
    "document_soort": "Motie",
    "publication_id": "a27ad837-2b62-4f69-a413-b1b82efa6423",
    "publication_content_type": "application/xml",
    "publication_length": 2476,
    "cached": false,
    "binary_path": "bronmateriaal-onbewerkt\\cache\\document_publications\\a27ad837-2b62-4f69-a413-b1b82efa6423.xml"
  },
  "issues": []
}