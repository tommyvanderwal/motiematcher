{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 708\nToeslagen\nNr.\n48\nMOTIE VAN HET LID WINGELAAR\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat gedupeerde ouders wettelijk recht hebben op een bestuursrechtelijke beschikking, maar hier in de praktijk niet of nauwelijks actief op worden gewezen;\noverwegende dat veel ouders een vaststellingsovereenkomst hebben getekend onder grote druk, waardoor zij geen toegang meer hebben tot een berekening van hun werkelijke schade, terwijl andere ouders via nieuwe regelingen als MijnHerstel en later SGH wel deze mogelijkheid krijgen;\nverzoekt de regering om:\n–\nervoor te zorgen dat álle ouders actief en helder worden gewezen op hun recht op een beschikking als alternatief voor een VSO;\n–\neen voorziening te creëren voor ouders die niet op de hoogte waren van de mogelijkheid tot bestuursrechtelijke afhandeling,\nen gaat over tot de orde van de dag.\nWingelaar",
  "content_char_count": 961,
  "source": {
    "document_id": "ef2a9277-0d1f-4ece-b21e-586366163b63",
    "document_nummer": "2025D42893",
    "document_soort": "Motie",
    "publication_id": "71e74cff-09b8-4f3d-92a8-a2c2dde691ce",
    "publication_content_type": "application/xml",
    "publication_length": 4950,
    "cached": false,
    "binary_path": "bronmateriaal-onbewerkt\\cache\\document_publications\\71e74cff-09b8-4f3d-92a8-a2c2dde691ce.xml"
  },
  "issues": []
}