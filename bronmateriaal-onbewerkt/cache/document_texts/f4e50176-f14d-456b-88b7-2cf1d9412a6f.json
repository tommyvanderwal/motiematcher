{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n475\nMOTIE VAN HET LID KOPS\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat een noodmaatregel tegen netcongestie kan zijn «kleinverbruikers te verplichten om productie of verbruik aan te passen», wat in de praktijk neerkomt op «directe aansturing van apparaten door de netbeheerder» (Actieagenda netcongestie laagspanningsnetten, pagina 42);\nconstaterende echter dat het «technisch niet mogelijk is om maatwerk op niveau van afnemers te leveren bij het afschakelen, waardoor het niet mogelijk is om te differentiëren naar functies, of om onderscheid te maken tussen huishoudens en bedrijven of ziekenhuizen» (Nationaal Crisisplan Elektriciteit, pagina 30);\noverwegende dat huishoudens die in energiearmoede leven en/of afhankelijk zijn van bijvoorbeeld medische apparatuur hun elektriciteitsvraag niet kunnen verminderen en niet afgeschakeld kunnen en mogen worden;\nverzoekt de regering uit te sluiten dat de netbeheerder bij huishoudens «achter de voordeur» komt ter regulering van hun elektriciteitsverbruik,\nen gaat over tot de orde van de dag.\nKops",
  "content_char_count": 1212,
  "source": {
    "document_id": "251b0168-1ff6-4347-bf4c-da44efb9c91a",
    "document_nummer": "2024D07068",
    "document_soort": "Motie",
    "publication_id": "f4e50176-f14d-456b-88b7-2cf1d9412a6f",
    "publication_content_type": "application/xml",
    "publication_length": 2573,
    "cached": false,
    "binary_path": "bronmateriaal-onbewerkt\\cache\\document_publications\\f4e50176-f14d-456b-88b7-2cf1d9412a6f.xml"
  },
  "issues": []
}