{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 528\nRaming der voor de Tweede Kamer in 2025 benodigde uitgaven, alsmede aanwijzing en raming van de ontvangsten\nNr.\n13\nMOTIE VAN DE LEDEN MICHON-DERKZEN EN CHAKOR\nVoorgesteld tijdens het Wetgevingsoverleg van\n17 juni 2024\nDe Kamer,\ngehoord de beraadslaging,\noverwegende dat de Tweede Kamer een inclusieve organisatie wil zijn in de breedste zin van het woord;\nconstaterende dat het Tweede Kamergebouw voor eenieder toegankelijk moet zijn, in het bijzonder voor mensen in een rolstoel, doven en slechthorenden en blinden en slechtzienden;\nvan mening dat de toegankelijkheid van het Kamergebouw met kleine, voor de specifieke doelgroep noodzakelijke aanpassingen verbeterd kan worden en dat deze het gebouw ook prettiger maken voor alle Kamerbewoners en bezoekers;\nverzoekt het presidium om deze concrete verbeteringen – zoals bijvoorbeeld het (hardop) benoemen van de etages in de liften, het ondertitelen van veel bekeken filmpjes op de website en op de Debat Direct-app van de Kamer, en toegankelijke, functionerende liften en roltrappen – door te voeren,\nen gaat over tot de orde van de dag.\nMichon-Derkzen\nChakor",
  "content_char_count": 1189,
  "source": {
    "document_id": "6ff34b11-b566-4e65-9ad8-e8d14bdc6482",
    "document_nummer": "2024D25351",
    "document_soort": "Motie",
    "publication_id": "2f0cda08-074f-4ecd-bc6d-70b45a4e52f9",
    "publication_content_type": "application/xml",
    "publication_length": 2616,
    "cached": false,
    "binary_path": "bronmateriaal-onbewerkt\\cache\\document_publications\\2f0cda08-074f-4ecd-bc6d-70b45a4e52f9.xml"
  },
  "issues": []
}