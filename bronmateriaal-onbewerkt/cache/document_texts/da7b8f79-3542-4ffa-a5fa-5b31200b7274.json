{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n35\nGEWIJZIGDE MOTIE VAN HET LID KATHMANN TER VERVANGING VAN DIE GEDRUKT ONDER NR. 23\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat Informatiepunten Digitale Overheid (IDO’s) volgens onderzoek van het Ministerie van Binnenlandse Zaken enorm worden gewaardeerd, het gebruik jaarlijks exponentieel toeneemt, maar ze ook kampen met structurele onderfinanciering,\noverwegende dat door het afschaffen van specifieke uitkeringen aan gemeenten en de bezuiniging van 10% op gemeentelijke subsidies, IDO’s eerder zullen verdwijnen dan dat er nieuwe loketten bij komen,\nverzoekt de regering om structureel extra middelen beschikbaar te stellen aan gemeenten voor de uitvoering van de Informatiepunten Digitale Overheid (IDO’s) door bibliotheken, en dit voor de komende jaren te dekken uit de vrij te besteden middelen ten behoeve van betere overheidsdienstverlening,\nverzoekt de regering om een voorstel uit te werken dat tenminste de huidige kosten en jaarlijkse indexering van de IDO’s dekt en dit te verwerken in de begroting van het komende jaar,\nen gaat over tot de orde van de dag.\nKathmann",
  "content_char_count": 1288,
  "source": {
    "document_id": "85b2be3f-f9e8-48c0-86fa-a228f19952ee",
    "document_nummer": "2025D31771",
    "document_soort": "Motie (gewijzigd/nader)",
    "publication_id": "da7b8f79-3542-4ffa-a5fa-5b31200b7274",
    "publication_content_type": "application/xml",
    "publication_length": 5160,
    "cached": false,
    "binary_path": "bronmateriaal-onbewerkt\\cache\\document_publications\\da7b8f79-3542-4ffa-a5fa-5b31200b7274.xml"
  },
  "issues": []
}