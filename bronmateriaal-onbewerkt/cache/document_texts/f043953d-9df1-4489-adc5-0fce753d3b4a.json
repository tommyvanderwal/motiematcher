{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n384\nMOTIE VAN HET LID HERTZBERGER C.S.\nVoorgesteld\n20 juni 2024\nDe Kamer,\ngehoord de beraadslaging,\noverwegende dat AERIUS Calculator niet doelgeschikt wordt geacht voor de berekening van de stikstofdepositie van vissersschepen en er geen adviesbureau bereid is de depositie passend te beoordelen tot op heden;\noverwegende dat de visserij de stikstofuitstoot al sterk heeft gereduceerd door de installatie van katalysatoren en de sanering;\noverwegende dat de visserij voor 1 januari 2025 een natuurvergunning nodig heeft;\nverzoekt de regering om bij gebrek aan passend instrumentarium voor depositieberekeningen of uitzicht op een passende beoordeling de minimale deposities van de visserij met een maatwerkvoorschrift en uitstootplafond te vergunnen,\nen gaat over tot de orde van de dag.\nHertzberger\nVedder\nGrinwis\nFlach",
  "content_char_count": 916,
  "source": {
    "document_id": "1118bfa4-c4c6-44ef-add1-03505bd04603",
    "document_nummer": "2024D26020",
    "document_soort": "Motie",
    "publication_id": "f043953d-9df1-4489-adc5-0fce753d3b4a",
    "publication_content_type": "application/xml",
    "publication_length": 2387,
    "cached": false,
    "binary_path": "bronmateriaal-onbewerkt\\cache\\document_publications\\f043953d-9df1-4489-adc5-0fce753d3b4a.xml"
  },
  "issues": []
}