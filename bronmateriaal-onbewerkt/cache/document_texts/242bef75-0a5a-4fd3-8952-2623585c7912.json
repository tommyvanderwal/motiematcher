{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 651\nGeweldsincidenten in Amsterdam\nNr.\n21\nMOTIE VAN DE LEDEN YEŞILGÖZ-ZEGERIUS EN BONTENBAL\nVoorgesteld\n13 november 2024\nDe Kamer,\ngehoord de beraadslaging,\noverwegende dat het antisemitische geweld aantoont dat Nederland een groot integratieprobleem heeft;\noverwegende dat de regering werkt aan een actieagenda integratie, waarin werk, waarden en taal centraal staan;\nverzoekt de regering om in deze actieagenda ten minste mee te nemen dat:\n•\nvoor integratiebeleid wordt gestopt met antisemitische, anti-integratieve en/of door onvrije landen gefinancierde gesprekspartners;\n•\nhet schrappen van de taaleis in de Participatiewet wordt heroverwogen en het systeem van taalonderwijs onder de loep wordt genomen;\n•\nde subsidiëring en buitenlandse financiering van antisemitische, anti-integratieve en antirechtstatelijke organisaties zo snel mogelijk aan banden wordt gelegd;\n•\nin kaart wordt gebracht wat de belemmeringen zijn om zo snel mogelijk via werk te kunnen integreren,\nen gaat over tot de orde van de dag.\nYeşilgöz-Zegerius\nBontenbal",
  "content_char_count": 1114,
  "source": {
    "document_id": "edbe5c22-d156-47bb-a9e3-fdc30275f352",
    "document_nummer": "2024D43903",
    "document_soort": "Motie",
    "publication_id": "242bef75-0a5a-4fd3-8952-2623585c7912",
    "publication_content_type": "application/xml",
    "publication_length": 3095,
    "cached": false,
    "binary_path": "bronmateriaal-onbewerkt\\cache\\document_publications\\242bef75-0a5a-4fd3-8952-2623585c7912.xml"
  },
  "issues": []
}