{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 557\nKansspelen\nNr.\n269\nGEWIJZIGDE MOTIE VAN HET LID BIKKER C.S. TER VERVANGING VAN DIE GEDRUKT ONDER NR. 259\nVoorgesteld\n15 april 2025\nDe Kamer,\ngehoord de beraadslaging,\nconstaterende dat diverse aanbieders van online kansspelen voor 2021 illegaal actief waren in Nederland;\noverwegende dat verbintenissen die zijn ontstaan als gevolg van deze illegale activiteiten veelal nietig zijn en dat slachtoffers recht hebben op gegevensinzage en mogelijk een schadevergoeding;\noverwegende dat bedrijven als Unibet deze verantwoordelijkheid op alle mogelijke wijzen ontduiken, wat het voor slachtoffers vrijwel onmogelijk maakt om hun recht te halen; overwegende dat sommige EU-lidstaten, zoals Malta met Bill 55, dergelijk gedrag van aanbieders faciliteren;\nverzoekt de regering te verplichten en waar nodig binnen de EU mogelijk te maken dat vergunninghouders in Nederland gevestigd zijn, zodat slachtoffers hun recht kunnen halen;\nverzoekt de regering tevens alles in het werk te stellen om bilateraal en in Europees verband, en desnoods met unilaterale sancties, EU-lidstaten die aanbieders faciliteren in het ontduiken van hun juridische aansprakelijkheid aan te pakken,\nen gaat over tot de orde van de dag.\nBikker\nVan Nispen\nDiederik van Dijk\nBoswijk\nEl Abassi\nTseggai\nKoops",
  "content_char_count": 1347,
  "source": {
    "document_id": "a12f3291-5f2c-42e2-9ca4-913be29026dd",
    "document_nummer": "2025D16713",
    "document_soort": "Motie (gewijzigd/nader)",
    "publication_id": "85c60236-c48c-4651-abf8-4b8ae09d521d",
    "publication_content_type": "application/xml",
    "publication_length": 2907,
    "cached": false,
    "binary_path": "bronmateriaal-onbewerkt\\cache\\document_publications\\85c60236-c48c-4651-abf8-4b8ae09d521d.xml"
  },
  "issues": []
}