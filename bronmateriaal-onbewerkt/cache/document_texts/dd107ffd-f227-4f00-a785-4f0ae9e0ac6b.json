{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 820\nNieuwe visie cultuurbeleid\nNr.\n550\nMOTIE VAN DE LEDEN ROODERKERK C.S.\nVoorgesteld\n9 september 2025\nDe Kamer,\ngehoord de beraadslaging,\nconstaterende dat het Nationaal Onderwijsmuseum dreigt te verdwijnen wegens bezuinigingen bij het Ministerie van OCW;\nconstaterende dat de gemeenteraad van Dordrecht recentelijk een motie heeft aangenomen om de gemeentelijke financiering voort te zetten als het Rijk dat ook doet;\noverwegende dat een verlies van het Onderwijsmuseum zou resulteren in het uiteenvallen van een rijkscollectie van 325.000 objecten, verlies van kennis van drie eeuwen aan onderwijsgeschiedenis en het verlies van een publiek kennis- en expertisecentrum voor beleidsmakers, onderzoekers en pabostudenten;\noverwegende dat de kosten voor het registreren en afstoten van de collectie van het Onderwijsmuseum aanzienlijk hoger zijn dan de rijkssubsidie met 3 tot 4 miljoen euro tegenover jaarlijks â‚¬ 600.000;\nverzoekt de regering de rijkssubsidie voor het Onderwijsmuseum te continueren en dat vooruitlopend op een structurele oplossing te financieren uit de onderuitputting en juridisch niet-verplichte middelen op de OCW-begroting,\nen gaat over tot de orde van de dag.\nRooderkerk\nMohandis\nStoffer",
  "content_char_count": 1286,
  "source": {
    "document_id": "61a0b348-b6d5-44da-8654-40d436173c5a",
    "document_nummer": "2025D38145",
    "document_soort": "Motie",
    "publication_id": "dd107ffd-f227-4f00-a785-4f0ae9e0ac6b",
    "publication_content_type": "application/xml",
    "publication_length": 5045,
    "cached": false,
    "binary_path": "bronmateriaal-onbewerkt\\cache\\document_publications\\dd107ffd-f227-4f00-a785-4f0ae9e0ac6b.xml"
  },
  "issues": []
}