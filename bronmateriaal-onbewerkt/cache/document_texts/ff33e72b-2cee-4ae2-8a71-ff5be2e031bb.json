{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 513\nWijziging van de Wet kinderopvang in verband met verbetermaatregelen van de gastouderopvang\nNr.\n15\nMOTIE VAN HET LID FLACH\nVoorgesteld\n25 september 2024\nDe Kamer,\ngehoord de beraadslaging,\nconstaterende dat de Wijziging van de Wet kinderopvang in verband met verbetermaatregelen van de gastouderopvang tot doel heeft de kwaliteit van de gastouderopvang te verhogen;\noverwegende dat de kwaliteit van gastouderopvang sinds de aankondiging van deze maatregelen substantieel is verbeterd;\noverwegende dat momenteel onderzoek wordt gedaan naar de kostprijs en de terugloop in de gastouderopvang;\noverwegende dat het ATR heeft geadviseerd deze maatregelen niet in te voeren aangezien nut en noodzaak onvoldoende zijn onderbouwd, niet is aangetoond dat dit voorstel de kwaliteit verbetert, en de werkzaamheid en doenbaarheid worden betwijfeld;\nverzoekt de regering nader onderzoek te doen naar de effectiviteit en proportionaliteit van de voorgestelde verbetermaatregelen in het licht van de betaalbaarheid en afname van het aantal gastouders, de Kamer te informeren over de uitkomsten daarvan, en tot die tijd niet over te gaan tot inwerkingtreding van genoemde wet,\nen gaat over tot de orde van de dag.\nFlach",
  "content_char_count": 1281,
  "source": {
    "document_id": "7db81aaa-7123-4e33-95e8-3fbd380c9b80",
    "document_nummer": "2024D35158",
    "document_soort": "Motie",
    "publication_id": "ff33e72b-2cee-4ae2-8a71-ff5be2e031bb",
    "publication_content_type": "application/xml",
    "publication_length": 2653,
    "cached": false,
    "binary_path": "bronmateriaal-onbewerkt\\cache\\document_publications\\ff33e72b-2cee-4ae2-8a71-ff5be2e031bb.xml"
  },
  "issues": []
}