{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1345\nGEWIJZIGDE MOTIE VAN HET LID GRINWIS C.S. TER VERVANGING VAN DIE GEDRUKT ONDER NR. 1335\nVoorgesteld\n16 januari 2024\nDe Kamer,\ngehoord de beraadslaging,\nconstaterende dat in verband met de verplichting van een minimum- aandeel gerecyclede of biogebaseerde plastics voor Nederlandse producenten de komende jaren meer recyclaat nodig is;\noverwegende dat nieuwe circulaire technieken relatief efficiënt kunnen bijdragen aan klimaatdoelen, maar capaciteitsontwikkeling aanloopt tegen issues met vergunningen en aansluiting op infrastructuur;\noverwegende dat recycling aantoonbaar CO\n2\n-emissies kan reduceren, maar hogere verwerkingskosten heeft dan afvalverbranding;\nverzoekt de regering te onderzoeken hoe nieuwe recyclingcapaciteit die aantoonbaar emissies reduceert, kan worden vergund en aangesloten op energie-infrastructuur;\nverzoekt de regering tevens te borgen dat er in passende opschalingsinstrumenten (bijvoorbeeld de DEI+, VEKI en NIKI) mogelijkheden zijn voor de opschaling en uitrol van circulaire technieken, als die aantoonbaar CO\n2\n-emissies reduceren,\nen gaat over tot de orde van de dag.\nGrinwis\nBontenbal\nDassen\nFlach\nTjeerd de Groot\nKröger\nTeunissen",
  "content_char_count": 1282,
  "source": {
    "document_id": "6a32d67b-0dd7-4f38-9546-b851b4f579bc",
    "document_nummer": "2024D00890",
    "document_soort": "Motie (gewijzigd/nader)",
    "publication_id": "c51e6268-482d-446f-849e-f51983060227",
    "publication_content_type": "application/xml",
    "publication_length": 2863,
    "cached": false,
    "binary_path": "bronmateriaal-onbewerkt\\cache\\document_publications\\c51e6268-482d-446f-849e-f51983060227.xml"
  },
  "issues": []
}