{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 343\nHandhaving milieuwetgeving\nNr.\n426\nMOTIE VAN HET LID BAMENGA C.S.\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat de situatie bij de stortplaats in Lagun van het afvalwerkingsbedrijf Selibon op Bonaire een ernstige bedreiging vormt voor zowel de volksgezondheid van de omwonenden als voor de natuur op het eiland;\nconstaterende dat op alle andere eilanden in het Caribisch deel van het Koninkrijk ook afvalverwerkingsproblematiek heerst, met soortgelijke schadelijke gevolgen voor de omgeving;\noverwegende dat voor de afvalwerking op Bonaire een structurele en duurzame oplossing nodig is om soortgelijke situaties in de toekomst te voorkomen;\nverzoekt de regering om op Bonaire zo veel mogelijk de regionale samenwerking met Aruba en Curaçao op het gebied van afvalverwerking te bevorderen en via deze weg een gezamenlijke circulaire economie op de eilanden te creëren, en om wat we leren van oplossingen van benedenwindse eilanden ook in te zetten voor bovenwindse eilanden die vergelijkbare problematiek hebben,\nen gaat over tot de orde van de dag.\nBamenga\nWhite\nAukje de Vries\nCeder\nBruyning",
  "content_char_count": 1203,
  "source": {
    "document_id": "53b9bf2e-00de-4178-a775-dce973a3ce1b",
    "document_nummer": "2025D21513",
    "document_soort": "Motie",
    "publication_id": "1ddeec99-14e5-4ca2-a869-8da8b961ec54",
    "publication_content_type": "application/xml",
    "publication_length": 5227,
    "cached": false,
    "binary_path": "bronmateriaal-onbewerkt\\cache\\document_publications\\1ddeec99-14e5-4ca2-a869-8da8b961ec54.xml"
  },
  "issues": []
}