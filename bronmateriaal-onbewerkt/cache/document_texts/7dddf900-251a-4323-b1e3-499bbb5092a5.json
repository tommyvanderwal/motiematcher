{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1487\nMOTIE VAN HET LID GRINWIS C.S.\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de anbivoorwaarde «algemeen nut» bewust neutraal is vormgegeven, omdat de overheid zich terughoudend moet opstellen over de vraag of inspanningen van een anbistichting al dan niet bijdragen aan het algemeen belang;\noverwegende dat er signalen zijn dat anbistatussen zijn afgenomen of niet toegekend, omdat op betwistbare gronden volgens de inspecteur niet voldaan zou zijn aan de voorwaarden voor een anbi;\noverwegende dat het kabinet momenteel inspanningen treft om de anbiregeling te verbeteren;\nverzoekt de regering de signalen te onderzoeken dat in sommige gevallen sprake zou zijn van willekeur bij het niet toekennen of intrekken van een anbistatus door de inspecteur, en maatregelen te treffen om willekeur in dergelijke beschikkingen tegen te gaan;\nverzoekt de regering tevens om bij de aanstaande verbetering van de anbiregeling te bezien hoe bestuurders van anbistichtingen beter gewezen kunnen worden op hun mogelijkheden tot bezwaar en beroep,\nen gaat over tot de orde van de dag.\nGrinwis\nInge van Dijk\nStoffer\nVermeer",
  "content_char_count": 1244,
  "source": {
    "document_id": "0a695ff4-54e3-4238-be87-eded410875a7",
    "document_nummer": "2025D16077",
    "document_soort": "Motie",
    "publication_id": "7dddf900-251a-4323-b1e3-499bbb5092a5",
    "publication_content_type": "application/xml",
    "publication_length": 2738,
    "cached": false,
    "binary_path": "bronmateriaal-onbewerkt\\cache\\document_publications\\7dddf900-251a-4323-b1e3-499bbb5092a5.xml"
  },
  "issues": []
}