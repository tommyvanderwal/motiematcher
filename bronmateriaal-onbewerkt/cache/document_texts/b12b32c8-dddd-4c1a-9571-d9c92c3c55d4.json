{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1353\nMOTIE VAN DE LEDEN BECKERMAN EN VAN NISPEN\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat de Huisvestingswet 2014 slachtoffers van huiselijk geweld een wettelijk recht op urgentie voor sociale huurwoningen toekent;\noverwegende dat in de praktijk deze wettelijke urgentie vaak niet wordt toegepast, doordat gemeenten en woningcorporaties aanvullende of beperkende bindingseisen hanteren;\noverwegende dat dit leidt tot belemmeringen in het herstelproces van slachtoffers en tot onnodige bezetting van schaarse opvangplekken in de vrouwenopvang;\nverzoekt de regering om in overleg te treden met gemeenten en woningcorporaties om afspraken te maken over de adequate en voortvarende toepassing van de wettelijke urgentie op sociale huurwoningen voor slachtoffers van huiselijk geweld zoals vastgelegd in de Huisvestingswet 2014, en de Kamer hierover te informeren voorafgaand aan de behandeling van de begroting van Volkshuisvesting voor 2026,\nen gaat over tot de orde van de dag.\nBeckerman\nVan Nispen",
  "content_char_count": 1149,
  "source": {
    "document_id": "744943e8-33bd-4326-ad6e-9751a01d61b0",
    "document_nummer": "2025D29798",
    "document_soort": "Motie",
    "publication_id": "b12b32c8-dddd-4c1a-9571-d9c92c3c55d4",
    "publication_content_type": "application/xml",
    "publication_length": 5006,
    "cached": false,
    "binary_path": "bronmateriaal-onbewerkt\\cache\\document_publications\\b12b32c8-dddd-4c1a-9571-d9c92c3c55d4.xml"
  },
  "issues": []
}