{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n769\nMOTIE VAN HET LID ROODERKERK C.S.\nVoorgesteld\n26 november 2024\nDe Kamer,\ngehoord de beraadslaging,\nconstaterende dat de Staatssecretaris de curriculumherziening voor de verbetering van basisvaardigheden wil uitstellen om tot minder kerndoelen te komen;\noverwegende dat dit voornamelijk een cosmetische ingreep betreft, dit niet leidt tot een daadwerkelijk kleiner curriculum en resulteert in abstractere kerndoelen;\nconstaterende dat er een zorgvuldig proces is doorlopen met leraren en wetenschappers, en dat de doelen getest zijn op 200 scholen;\noverwegende dat leraren, schoolleiders, leerlingen en schoolbesturen behoefte hebben aan concrete kerndoelen en dat zij zich hebben uitgesproken voor het oorspronkelijke proces zonder uitstel en het redigeren van de doelen;\nvan mening dat deze nieuwe kerndoelen noodzakelijk zijn voor het verbeteren van de basisvaardigheden en uitstel daarom onwenselijk is;\nverzoekt de regering de curriculumherziening voor lezen, schrijven en rekenen niet uit te stellen en vast te houden aan het oorspronkelijke proces,\nen gaat over tot de orde van de dag.\nRooderkerk\nPijpelink\nErgin\nCeder\nKrul\nDassen\nKostiÄ‡\nEerdmans\nStoffer",
  "content_char_count": 1264,
  "source": {
    "document_id": "f1622649-523d-42c9-ab67-8418bd9b5565",
    "document_nummer": "2024D46214",
    "document_soort": "Motie",
    "publication_id": "10cddce7-97f1-443e-aac3-68e137ea32af",
    "publication_content_type": "application/xml",
    "publication_length": 2892,
    "cached": false,
    "binary_path": "bronmateriaal-onbewerkt\\cache\\document_publications\\10cddce7-97f1-443e-aac3-68e137ea32af.xml"
  },
  "issues": []
}