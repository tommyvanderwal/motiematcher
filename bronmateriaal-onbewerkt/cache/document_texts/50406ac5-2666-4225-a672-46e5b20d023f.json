{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 683\nDierziektebeleid\nNr.\n306\nMOTIE VAN HET LID VAN DER PLAS\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat het VGO-III-onderzoek (Veehouderij en gezondheid omwonenden) conclusies trekt over de relatie tussen veehouderij en de gezondheid van omwonenden;\noverwegende dat transparantie, controleerbaarheid en herhaalbaarheid van wetenschappelijk onderzoek essentieel zijn voor een zorgvuldig politiek en maatschappelijk debat;\nconstaterende dat de ruwe data van de VGO-III-patiëntenstudie weliswaar op vertrouwelijke wijze fysiek ter inzage zijn gelegd, maar deze vorm van inzage feitelijk geen mogelijkheden biedt tot onafhankelijke heranalyse of externe toetsing;\noverwegende dat het gaat om geanonimiseerde gegevens die door Nivel expliciet zijn aangepast zodat herleidbaarheid is uitgesloten;\nverzoekt de regering om te zorgen dat de Tweede Kamer de beschikking krijgt over de geanonimiseerde data van de VGO-III-patiëntenstudie in een digitaal, doorzoekbaar en herbruikbaar formaat, zodanig dat toetsing door externe onderzoekers mogelijk wordt, met inachtneming van alle relevante privacywetgeving en governance-afspraken,\nen gaat over tot de orde van de dag.\nVan der Plas",
  "content_char_count": 1280,
  "source": {
    "document_id": "2234da2f-9df5-4d9f-aceb-a0f1becf5307",
    "document_nummer": "2025D23497",
    "document_soort": "Motie",
    "publication_id": "50406ac5-2666-4225-a672-46e5b20d023f",
    "publication_content_type": "application/xml",
    "publication_length": 4884,
    "cached": false,
    "binary_path": "bronmateriaal-onbewerkt\\cache\\document_publications\\50406ac5-2666-4225-a672-46e5b20d023f.xml"
  },
  "issues": []
}