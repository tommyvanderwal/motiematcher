{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 395\nWijziging van de Politiewet 2012 in verband met een delegatiegrondslag voor een algemene maatregel van bestuur over de bewapening en uitrusting van buitengewoon opsporingsambtenaren\nNr.\n13\nMOTIE VAN HET LID MUTLUER\nVoorgesteld tijdens het Wetgevingsoverleg van\n23 januari 2025\nDe Kamer,\ngehoord de beraadslaging,\noverwegende dat de afgelopen jaren mede door capaciteitsproblemen bij de politie veel meer taken door de boa's worden uitgevoerd om onze gemeenten en wijken veilig en leefbaar te houden;\nvan mening dat het belangrijk is de samenwerking tussen politie en boa's verder te professionaliseren, met name op het gebied van communicatie, informatiesystemen en bevoegdheden;\nverzoekt de regering om samen met de politie, boa's en hun werkgevers serieus werk te maken van de werkagenda, teneinde samenwerking tussen deze actoren te versterken, en de Kamer hierover voor de Voorjaarsnota te informeren,\nen gaat over tot de orde van de dag.\nMutluer",
  "content_char_count": 1028,
  "source": {
    "document_id": "4b1fb873-8346-4ca0-b9ba-90fef4efd655",
    "document_nummer": "2025D02539",
    "document_soort": "Motie",
    "publication_id": "6407bed9-4f54-4839-8584-23290f183c64",
    "publication_content_type": "application/xml",
    "publication_length": 2358,
    "cached": false,
    "binary_path": "bronmateriaal-onbewerkt\\cache\\document_publications\\6407bed9-4f54-4839-8584-23290f183c64.xml"
  },
  "issues": []
}