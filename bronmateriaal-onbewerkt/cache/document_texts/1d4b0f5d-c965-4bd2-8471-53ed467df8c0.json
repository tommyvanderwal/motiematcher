{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n116\nMOTIE VAN HET LID CHAKOR\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de gebrekkige informatiehuishouding binnen overheden bijdraagt aan vertragingen in de afhandeling van Woo-verzoeken;\nconstaterende dat bij de behandeling van de Wet open overheid en bij de kabinetsreactie op het parlementaire onderzoek over de toeslagenaffaire is toegezegd de informatiehuishouding fors te verbeteren;\noverwegende dat een goed georganiseerde informatiehuishouding essentieel is voor transparantie en een goed functionerende democratische rechtsstaat en dat dit ervoor zorgt dat overheden Woo-verzoeken sneller en eenvoudiger kunnen afhandelen;\nverzoekt de regering om, in samenspraak met decentrale overheden, een overheidsbreed actieplan op te stellen dat gericht is op het verbeteren van de informatiehuishouding, inclusief concrete doelstellingen en tijdslijnen,\nen gaat over tot de orde van de dag.\nChakor",
  "content_char_count": 1051,
  "source": {
    "document_id": "589355cc-b86b-4f52-8c3f-170212bd2521",
    "document_nummer": "2025D23265",
    "document_soort": "Motie",
    "publication_id": "1d4b0f5d-c965-4bd2-8471-53ed467df8c0",
    "publication_content_type": "application/xml",
    "publication_length": 4548,
    "cached": false,
    "binary_path": "bronmateriaal-onbewerkt\\cache\\document_publications\\1d4b0f5d-c965-4bd2-8471-53ed467df8c0.xml"
  },
  "issues": []
}