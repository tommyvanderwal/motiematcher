{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 516\nWijziging van de Wet veiligheid en kwaliteit lichaamsmateriaal, de Wet op de orgaandonatie en enkele andere wetten in verband met ontwikkelingen in de lichaamsmateriaaldonatiepraktijk (Wet actualisering lichaamsmateriaalwetgeving)\nNr.\n10\nMOTIE VAN HET LID KRUL\nVoorgesteld\n12 maart 2025\nDe Kamer,\ngehoord de beraadslaging,\nconstaterende dat er in Nederland ten minste één bedrijf actief is in de commerciële handel in lichaamsdelen van mensen die hun lichaam na de dood beschikbaar hebben gesteld aan de wetenschap;\nconstaterende dat dit bedrijf adverteert met lichaamsdonatie als «budgetoptie» ten opzichte van begraven of cremeren;\noverwegende dat zulke «body brokers» met de internationale handel in lichaamsdelen hoge winsten kunnen behalen;\noverwegende dat bij de keuze voor lichaamsdonatie financiële overwegingen nooit een rol mogen spelen, omdat donatie te allen tijde een altruïstische daad moet zijn;\noverwegende dat lichaamsdonatie ook mogelijk is via anatomische instituten van Nederlandse universiteiten;\noverwegende dat duidelijke wettelijke kaders rondom commerciële lichaamsdonatie en advertentie-uitingen ontbreken;\nverzoekt de regering om expliciet in de Wet zeggenschap lichaamsmateriaal vast te leggen dat de commerciële handel in gedoneerde lichaamsdelen verboden is,\nen gaat over tot de orde van de dag.\nKrul",
  "content_char_count": 1408,
  "source": {
    "document_id": "22221fff-96c6-422b-af94-249ca56eb32e",
    "document_nummer": "2025D10599",
    "document_soort": "Motie",
    "publication_id": "579ccfdf-ae43-413b-9844-69c4d435c602",
    "publication_content_type": "application/xml",
    "publication_length": 2833,
    "cached": false,
    "binary_path": "bronmateriaal-onbewerkt\\cache\\document_publications\\579ccfdf-ae43-413b-9844-69c4d435c602.xml"
  },
  "issues": []
}