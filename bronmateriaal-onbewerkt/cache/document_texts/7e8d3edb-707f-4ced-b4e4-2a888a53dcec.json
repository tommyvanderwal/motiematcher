{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1314\nGEWIJZIGDE MOTIE VAN DE LEDEN BUSHOFF EN DIJK TER VERVANGING VAN DIE GEDRUKT ONDER NR. 1300\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat het kabinet voornemens is om middels het wetsvoorstel Afschaffing van de tegemoetkoming voor arbeidsongeschikten te korten op de bijdrage voor mensen met een WAO-, WIA- of Wajong-uitkering;\noverwegende dat chronisch zieken er hierdoor zelfs met de voorgenomen verlaging van het eigen risico financieel op achteruitgaan, zoals ook de Raad van State constateert;\nconstaterende dat ook mensen met een laag inkomen die het eigen risico niet volledig betalen er door de kabinetsplannen op achteruitgaan;\noverwegende dat de zorg voor deze groepen hiermee onbetaalbaar dreigt te worden;\nverzoekt de demissionaire regering om geen stappen te zetten die ertoe\nkunnen leiden dat chronisch zieken en mensen met een laag inkomen er financieel op achteruitgaan,\nen gaat over tot de orde van de dag.\nBushoff\nDijk",
  "content_char_count": 1079,
  "source": {
    "document_id": "a50c37d2-9591-4ff5-b89d-02372d7b6c5b",
    "document_nummer": "2025D28891",
    "document_soort": "Motie (gewijzigd/nader)",
    "publication_id": "7e8d3edb-707f-4ced-b4e4-2a888a53dcec",
    "publication_content_type": "application/xml",
    "publication_length": 5018,
    "cached": false,
    "binary_path": "bronmateriaal-onbewerkt\\cache\\document_publications\\7e8d3edb-707f-4ced-b4e4-2a888a53dcec.xml"
  },
  "issues": []
}