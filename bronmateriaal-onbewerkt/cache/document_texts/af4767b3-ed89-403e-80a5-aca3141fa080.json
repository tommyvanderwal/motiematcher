{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3354\nMOTIE VAN DE LEDEN PODT EN CEDER\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat de Minister heeft besloten per direct de financiering van VluchtelingenWerk sterk te beperken, zonder duidelijk te maken hoe de taak die zij uitvoeren, zal worden opgevangen;\noverwegende dat dit niet alleen zal leiden tot verminderde rechtsbescherming van mensen in de asielprocedure, maar ook tot extra werk voor IND en COA, die al sterk overbelast zijn;\nverzoekt het kabinet om het besluit op te schorten tot een oplossing is gevonden voor de uitvoering van deze taak en om, in welk scenario ook, te zorgen voor fatsoenlijk overleg en afbouw,\nen gaat over tot de orde van de dag.\nPodt\nCeder",
  "content_char_count": 815,
  "source": {
    "document_id": "be5416f7-f6f6-4d54-9799-fbefef6c7b77",
    "document_nummer": "2025D05850",
    "document_soort": "Motie",
    "publication_id": "af4767b3-ed89-403e-80a5-aca3141fa080",
    "publication_content_type": "application/xml",
    "publication_length": 2219,
    "cached": false,
    "binary_path": "bronmateriaal-onbewerkt\\cache\\document_publications\\af4767b3-ed89-403e-80a5-aca3141fa080.xml"
  },
  "issues": []
}