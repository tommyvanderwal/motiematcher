{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n47\nMOTIE VAN DE LEDEN KOSTIĆ EN GABRIËLS\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat Rijkswaterstaat verantwoordelijk is voor 300.000 kilometer (water)weg- en spoorbermen en dat de keuze is gemaakt om hiervoor het groenbeheer af te schalen (Kamerstuk\n29 385 nr. 119\n);\nconstaterende dat ecologisch bermbeheer van hoge kwaliteit essentieel is voor bestuivers en meer baten oplevert voor de maatschappij;\nconstaterende dat we nu al bijna te weinig bestuivers hebben voor onze voedselvoorziening en dat de Kamer dit jaar daarom de opdracht aan de regering heeft gegeven om extra stappen te zetten om de negatieve trend te keren;\nconstaterende dat het Ministerie van IenW daar een belangrijke bijdrage aan kan leveren via de eigen (water)weg- en spoorbermen;\nverzoekt de regering om met een voorstel te komen waarin ze schetst welke extra stappen de regering kan zetten vanuit IenW en binnen het basisnetwerk van Rijkswaterstaat voor meer ecologisch bermbeheer ten behoeve van bestuivers en een gezonde leefomgeving, en de Kamer hier begin 2025 over te informeren,\nen gaat over tot de orde van de dag.\nKostić\nGabriëls",
  "content_char_count": 1351,
  "source": {
    "document_id": "2dfac603-38d6-421a-ac4b-866ac9c19edf",
    "document_nummer": "2024D37928",
    "document_soort": "Motie",
    "publication_id": "4bf1e681-2f3d-4815-a419-74876459b81e",
    "publication_content_type": "application/xml",
    "publication_length": 2924,
    "cached": false,
    "binary_path": "bronmateriaal-onbewerkt\\cache\\document_publications\\4bf1e681-2f3d-4815-a419-74876459b81e.xml"
  },
  "issues": []
}