{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1357\nMOTIE VAN HET LID TJEERD DE GROOT\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat netbeheerder Stedin laadpalen tussen 16.00 uur en 20.00 uur wil uitschakelen;\noverwegende dat het voor de transitie naar emissievrije mobiliteit van belang is dat elektrisch rijden aantrekkelijk en toegankelijk is;\noverwegende dat het vanwege netcongestie verstandig is de pieken in de elektriciteitsvraag af te vlakken, maar dat het volledig uitschakelen van laadpalen de toegankelijkheid van elektrisch rijden te veel ondermijnt;\nverzoekt de regering te bewerkstelligen dat er 24 uur per dag voldoende laadmogelijkheden zijn voor mensen met elektrische auto's,\nen gaat over tot de orde van de dag.\nTjeerd de Groot",
  "content_char_count": 848,
  "source": {
    "document_id": "e04b3028-1fd6-4892-a7f9-c5a72996ae69",
    "document_nummer": "2024D07053",
    "document_soort": "Motie",
    "publication_id": "482decdb-7526-4bc3-a195-04f0651f9c6d",
    "publication_content_type": "application/xml",
    "publication_length": 2201,
    "cached": false,
    "binary_path": "bronmateriaal-onbewerkt\\cache\\document_publications\\482decdb-7526-4bc3-a195-04f0651f9c6d.xml"
  },
  "issues": []
}