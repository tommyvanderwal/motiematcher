{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n54\nMOTIE VAN HET LID VAN DEN HIL\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat de bedoeling achter de Jeugdwet bij invoering was om vooral collectieve voorzieningen beschikbaar te stellen aan jongeren;\nconstaterende dat in de praktijk met name maatwerkvoorzieningen worden vastgesteld;\noverwegende dat het de voorkeur heeft om hulpvragen te beantwoorden in het gewone leven en zo veel mogelijk met collectieve voorzieningen;\nverzoekt de regering om in kaart te brengen op welke manier binnen de Jeugdwet de nadruk meer kan komen te liggen op collectieve voorzieningen in plaats van maatwerkvoorzieningen en gemeenten te informeren over reeds bestaande mogelijkheden,\nen gaat over tot de orde van de dag.\nVan den Hil",
  "content_char_count": 1139,
  "source": {
    "document_id": "fe3449cf-4b3d-421a-9cd2-cddfd7e2df0d",
    "document_nummer": "2025D13216",
    "document_soort": "Motie",
    "publication_id": "10519fa8-7722-40a2-8030-ac248edfd5f5",
    "publication_content_type": "application/xml",
    "publication_length": 2490,
    "cached": false,
    "binary_path": "bronmateriaal-onbewerkt\\cache\\document_publications\\10519fa8-7722-40a2-8030-ac248edfd5f5.xml"
  },
  "issues": []
}