{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 753\nRechtsbijstand\nNr.\n307\nMOTIE VAN HET LID SNELLER\nVoorgesteld\n15 april 2025\nDe Kamer,\ngehoord de beraadslaging,\nconstaterende dat gemiddeld 26% van de zaken binnen de gesubsidieerde rechtsbijstand een bestuursrechtelijk geschil tussen overheid en burger betreft;\nvan mening dat de overheid terughoudend moet zijn in het voeren van procedures tegen haar eigen burgers en de overheid ook op andere manieren geschillen met burgers kan oplossen dan wel voorkomen;\noverwegende dat de Kamer al eerder dแบน wens heeft uitgesproken het aantal procedures tegen burgers terug te dringen;\noverwegende dat een concreet doel voor de afname van het aantal toevoegingen als gevolg van het procedeergedrag van de overheid een verlaging van de druk op de gesubsidieerde rechtsbijstand kan bevorderen;\nverzoekt de regering het aantal bestuursrechtelijke rechtszaken dat de overheid tegen burgers voert en waarin een toevoeging wordt afgegeven per 2027 met 15% te verminderen,\nen gaat over tot de orde van de dag.\nSneller",
  "content_char_count": 1077,
  "source": {
    "document_id": "1afc0fb8-a7b9-43fc-845f-7cc9eb989a3b",
    "document_nummer": "2025D17173",
    "document_soort": "Motie",
    "publication_id": "45db1b6a-2481-4e8f-8ff3-ef8c72aeb457",
    "publication_content_type": "application/xml",
    "publication_length": 2452,
    "cached": false,
    "binary_path": "bronmateriaal-onbewerkt\\cache\\document_publications\\45db1b6a-2481-4e8f-8ff3-ef8c72aeb457.xml"
  },
  "issues": []
}