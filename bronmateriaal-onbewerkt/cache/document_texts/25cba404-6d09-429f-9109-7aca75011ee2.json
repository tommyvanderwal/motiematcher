{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 234\nToekomstig sportbeleid\nNr.\n415\nMOTIE VAN DE LEDEN INGE VAN DIJK EN VAN NISPEN\nVoorgesteld\n3 september 2025\nDe Kamer,\ngehoord de beraadslaging,\nconstaterende dat Nederland een waardevolle basissportinfrastructuur heeft;\nconstaterende dat deze onder druk staat door onder andere bezuinigingen op subsidies voor onderhoud, verduurzaming en nieuwbouw van sportaccommodaties;\nconstaterende dat de effectieve BOSA vervangen wordt door de DUMAVA;\nconstaterende dat deze nieuwe regeling veel minder mogelijkheden heeft om de kwaliteit van de sportinfrastructuur te kunnen waarborgen;\nconstaterende dat het kabinet niet voornemens is de BOSA opnieuw open te stellen;\nverzoekt de regering de regels voor de DUMAVA aan te passen zodat deze meer gelijk gaat lopen met de oorspronkelijke BOSA, waaronder de aanpassing waardoor deze ook ingezet kan worden voor nieuwbouw van sportaccommodaties,\nen gaat over tot de orde van de dag.\nInge van Dijk\nVan Nispen",
  "content_char_count": 1020,
  "source": {
    "document_id": "5867e7ca-3540-4b55-a2a3-09bf9ef46881",
    "document_nummer": "2025D36970",
    "document_soort": "Motie",
    "publication_id": "25cba404-6d09-429f-9109-7aca75011ee2",
    "publication_content_type": "application/xml",
    "publication_length": 4805,
    "cached": false,
    "binary_path": "bronmateriaal-onbewerkt\\cache\\document_publications\\25cba404-6d09-429f-9109-7aca75011ee2.xml"
  },
  "issues": []
}