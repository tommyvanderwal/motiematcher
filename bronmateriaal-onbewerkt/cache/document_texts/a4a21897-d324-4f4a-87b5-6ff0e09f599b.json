{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1362\nMOTIE VAN HET LID VAN VROONHOVEN\nVoorgesteld\n9 april 2024\nDe Kamer,\ngehoord de beraadslaging,\noverwegende dat het kabinet vaak heeft aangegeven dat de compensatie van de gedupeerden prioriteit heeft;\nconstaterende dat de regering ruim drie jaar geleden is begonnen met het herstellen van de schade in het toeslagenschandaal;\nconstaterende dat tot nu toe ruim 67.000 gedupeerden zich hebben gemeld en hiervan een grote groep nog niet of nog niet volledig geholpen is;\nconstaterende dat de voorspelde kosten van de hersteloperatie zijn opgelopen van 300 miljoen naar 7,2 miljard en verder zullen oplopen;\nconstaterende dat dossiers nog steeds niet goed geleverd worden, zwartgelakt zijn en dat de regering stelselmatig alle wettelijke termijnen overschrijdt;\nconstaterende dat het leven van een groot aantal gedupeerden nog steeds stilstaat;\nspreekt uit dat de hersteloperatie op een aantal punten is vastgelopen en op een aantal punten dreigt vast te lopen;\nroept het kabinet op zijn eerder gemaakte beloftes richting gedupeerden na te komen,\nen gaat over tot de orde van de dag.\nVan Vroonhoven",
  "content_char_count": 1196,
  "source": {
    "document_id": "c7b2d7e8-2f17-460a-b0bf-c7395271874f",
    "document_nummer": "2024D14164",
    "document_soort": "Motie",
    "publication_id": "a4a21897-d324-4f4a-87b5-6ff0e09f599b",
    "publication_content_type": "application/xml",
    "publication_length": 2633,
    "cached": false,
    "binary_path": "bronmateriaal-onbewerkt\\cache\\document_publications\\a4a21897-d324-4f4a-87b5-6ff0e09f599b.xml"
  },
  "issues": []
}