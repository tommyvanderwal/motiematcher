{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n331\nMOTIE VAN HET LID DASSEN\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat wereldwijde waardeketens op het gebied van kritieke grondstoffen onder druk staan door geopolitieke ontwikkelingen zoals de oorlog in Oekraïne en ook COVID-19;\nconstaterende dat deze kritieke grondstoffen gebruikt worden voor onder andere de hightech maakindustrie en defensie, en daarom een directe impact hebben op ons concurrentievermogen en onze veiligheid;\noverwegende dat deskundigen met klem benadrukken dat de beste manier om zekerheid en onafhankelijkheid in de waardeketens van kritieke grondstoffen op te bouwen een Europese aanpak is;\nverzoekt de regering om in Europees verband te pleiten voor het opzetten van een defensie-ecosysteem door defensie-industrieën, kennisinstellingen, commerciële partijen en producenten van kritieke grondstoffen in Europa met elkaar te verbinden,\nen gaat over tot de orde van de dag.\nDassen",
  "content_char_count": 1062,
  "source": {
    "document_id": "98e642a5-9179-4455-ba5b-14d08532ce85",
    "document_nummer": "2025D01207",
    "document_soort": "Motie",
    "publication_id": "230e00a0-a559-4423-aa53-1236176d498f",
    "publication_content_type": "application/xml",
    "publication_length": 2417,
    "cached": false,
    "binary_path": "bronmateriaal-onbewerkt\\cache\\document_publications\\230e00a0-a559-4423-aa53-1236176d498f.xml"
  },
  "issues": []
}