{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 844\nIntegriteitsbeleid openbaar bestuur en politie\nNr.\n291\nMOTIE VAN HET LID VAN NISPEN\nVoorgesteld\n12 juni 2025\nDe Kamer,\ngehoord de beraadslaging,\noverwegende dat Nederland in 2006 het Verdrag van de Verenigde Naties tegen corruptie (UNCAC) heeft getekend, maar nog altijd niet voldoet aan artikel 18 van het verdrag, dat ziet op de strafbaarstelling van ongeoorloofde beïnvloeding;\noverwegende dat de huidige wetgeving ontoereikend lijkt te zijn om deze vorm van corruptie effectief te vervolgen;\nverzoekt de regering de nodige maatregelen te nemen om ervoor te zorgen dat opzettelijke ongeoorloofde beïnvloeding – het vragen, aannemen, beloven, aanbieden of verstrekken van een oneigenlijk voordeel, met het doel die persoon zijn invloed te doen misbruiken om van een overheidsfunctionaris een oneigenlijk voordeel te verkrijgen – strafbaar wordt gesteld,\nen gaat over tot de orde van de dag.\nVan Nispen",
  "content_char_count": 981,
  "source": {
    "document_id": "aefcbb4e-ef85-4ed3-afb9-5adadf8336bb",
    "document_nummer": "2025D27342",
    "document_soort": "Motie",
    "publication_id": "7adfb6d0-f046-4d4b-a5e5-a8ee26e5ffff",
    "publication_content_type": "application/xml",
    "publication_length": 4769,
    "cached": false,
    "binary_path": "bronmateriaal-onbewerkt\\cache\\document_publications\\7adfb6d0-f046-4d4b-a5e5-a8ee26e5ffff.xml"
  },
  "issues": []
}