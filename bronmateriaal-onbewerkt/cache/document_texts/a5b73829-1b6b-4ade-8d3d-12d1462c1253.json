{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 521\nNederlandse deelname aan vredesmissies\nNr.\n475\nMOTIE VAN HET LID DOBBE\nVoorgesteld\n26 maart 2024\nDe Kamer,\ngehoord de beraadslaging,\nconstaterende dat Nederland zowel deelneemt aan de missie Poseidon Archer als aan de missie Prosperity Guardian, waarbij de eerste een offensief en de tweede een defensief karakter heeft;\nconstaterende dat de Tromp onder de missie Prosperity Guardian uitvaart, maar wel betrokken kan raken bij activiteiten van Poseidon Archer door de onderlinge informatie-uitwisseling en een gemeenschappelijk gebruik van tankfaciliteiten en medische faciliteiten en deze missies elkaar in de uitvoering versterken;\noverwegende dat Nederlandse deelname aan Poseidon Archer het risico met zich meedraagt dat Nederlandse militairen zijdelings betrokken raken bij offensieve acties op Jemenitisch grondgebied, hetgeen onwenselijk en gevaarlijk zou zijn;\nverzoekt de regering de deelname, militair en politiek, aan de missie Poseidon Archer te staken,\nen gaat over tot de orde van de dag.\nDobbe",
  "content_char_count": 1086,
  "source": {
    "document_id": "6b47b6ec-c434-4dd1-a5fd-b02788256983",
    "document_nummer": "2024D11910",
    "document_soort": "Motie",
    "publication_id": "a5b73829-1b6b-4ade-8d3d-12d1462c1253",
    "publication_content_type": "application/xml",
    "publication_length": 2438,
    "cached": false,
    "binary_path": "bronmateriaal-onbewerkt\\cache\\document_publications\\a5b73829-1b6b-4ade-8d3d-12d1462c1253.xml"
  },
  "issues": []
}