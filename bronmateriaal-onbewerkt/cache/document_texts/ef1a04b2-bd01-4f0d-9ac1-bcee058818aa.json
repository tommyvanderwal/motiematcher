{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n51\nMOTIE VAN HET LID SNELLER\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat het vertrouwen van mensen in hun overheid relatief laag is;\noverwegende dat het introduceren van een wettelijk «recht op een vergissing» kan bijdragen aan een overheid die uitdraagt inwoners te vertrouwen;\noverwegende dat dit recht zou moeten inhouden dat burgers binnen het bestuursrecht één keer een vergissing kunnen maken die zij mogen herstellen zonder dat ze hiervoor een boete of andere bestuursrechtelijke maatregel krijgen;\nverzoekt de regering om het «recht op een vergissing» wettelijk te verankeren en dit mee te nemen in het wetsvoorstel Versterking waarborgfunctie Awb;\nverzoekt de regering tevens om in kaart te brengen welke andere bijzondere wetten gewijzigd moeten worden om ervoor te zorgen dat het «recht op een vergissing» in de praktijk daadwerkelijk werkt,\nen gaat over tot de orde van de dag.\nSneller",
  "content_char_count": 1127,
  "source": {
    "document_id": "682882fb-1199-4292-9d5f-acd7381551e9",
    "document_nummer": "2024D04800",
    "document_soort": "Motie",
    "publication_id": "ef1a04b2-bd01-4f0d-9ac1-bcee058818aa",
    "publication_content_type": "application/xml",
    "publication_length": 2561,
    "cached": false,
    "binary_path": "bronmateriaal-onbewerkt\\cache\\document_publications\\ef1a04b2-bd01-4f0d-9ac1-bcee058818aa.xml"
  },
  "issues": []
}