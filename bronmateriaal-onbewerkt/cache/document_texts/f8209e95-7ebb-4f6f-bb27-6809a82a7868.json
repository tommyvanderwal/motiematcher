{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n307\nMOTIE VAN HET LID THIJSSEN C.S.\nVoorgesteld\n28 mei 2024\nDe Kamer,\ngehoord de beraadslaging,\nconstaterende dat de onafhankelijke Expertgroep Gezondheid IJmond een advies heeft uitgebracht over de noodzaak tot betere bescherming van de gezondheid van omwonenden van Tata Steel;\nconstaterende dat de overheid een zorgplicht heeft, de Omgevingswet de rol van de overheid om de gezondheid op een hoog niveau te beschermen benadrukt, en het een grondwettelijke taak van de overheid is om de volksgezondheid te bevorderen;\nverzoekt de regering om het overnemen van de adviezen van de Expertgroep Gezondheid IJmond als harde voorwaarde in de onderhandelingen op te nemen en zodanig de gezondheid van de bevolking van de IJmond een volwaardige plaats te geven in de maatwerkafspraken,\nen gaat over tot de orde van de dag.\nThijssen\nGabriëls\nRooderkerk\nTeunissen\nKostić\nKoekkoek\nDijk",
  "content_char_count": 979,
  "source": {
    "document_id": "a184f173-cbfb-4054-ab1b-aae1bf6ea8c0",
    "document_nummer": "2024D21689",
    "document_soort": "Motie",
    "publication_id": "f8209e95-7ebb-4f6f-bb27-6809a82a7868",
    "publication_content_type": "application/xml",
    "publication_length": 2499,
    "cached": false,
    "binary_path": "bronmateriaal-onbewerkt\\cache\\document_publications\\f8209e95-7ebb-4f6f-bb27-6809a82a7868.xml"
  },
  "issues": []
}