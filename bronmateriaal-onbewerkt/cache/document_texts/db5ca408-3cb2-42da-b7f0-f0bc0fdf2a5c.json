{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1684\nMOTIE VAN HET LID VAN DER PLAS\nVoorgesteld\n14 november 2024\nDe Kamer,\ngehoord de beraadslaging,\nconstaterende dat vorig jaar de tongbestanden veel te laag waren ingeschat, wat duidelijk werd bij de tussentijdse rapportage vangstadviezen van de International Council for the Exploration of the Sea (ICES);\noverwegende dat vorig jaar de sanering van de boomkorvisserij niet was meegenomen in de quotaberekeningen van ICES;\noverwegende dat de Belgische regering vorig jaar een voorbehoud kreeg om tussentijds te kunnen onderhandelen over de tongquota, terwijl de Nederlandse regering dat voorbehoud niet had aangevraagd;\nverzoekt de regering om na het ontvangen van de ICES-vangstadviezen voor aankomend jaar, mocht er sprake zijn van extreme schommelingen binnen een visquotabestand, het voorbehoud aan te vragen voor het tussentijds kunnen veranderen van het desbetreffende visquotum op basis van de tussentijdse ICES-vangstadviezen, als er nog geen sprake is van meerjarige quota-afspraken,\nen gaat over tot de orde van de dag.\nVan der Plas",
  "content_char_count": 1158,
  "source": {
    "document_id": "0be06cee-9f84-42ee-891e-d693cae0996e",
    "document_nummer": "2024D44228",
    "document_soort": "Motie",
    "publication_id": "db5ca408-3cb2-42da-b7f0-f0bc0fdf2a5c",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\db5ca408-3cb2-42da-b7f0-f0bc0fdf2a5c.xml"
  },
  "issues": []
}