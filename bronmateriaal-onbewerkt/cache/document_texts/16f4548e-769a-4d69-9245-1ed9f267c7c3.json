{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 755\nWijziging van de Omgevingswet (maatwerkaanpak PAS-projecten)\nNr.\n32\nMOTIE VAN HET LID BROMET\nVoorgesteld\n10 september 2025\nDe Kamer,\ngehoord de beraadslaging,\noverwegende dat er nooit sprake kan zijn van geborgd natuurherstel als een overheid enkel uitgaat van vrijwilligheid;\noverwegende dat er relatief brede steun in de Kamer is voor doelsturing;\noverwegende dat deze alleen kan bijdragen aan geborgd natuurherstel als ook de effectiviteit van doelsturing is geborgd;\nverzoekt de regering alleen tot doelsturing over te gaan als monitoring en handhaving op orde zijn en als de resultaten geborgd zijn, bijvoorbeeld in de vorm van het intrekken van dier- of productierechten, of in het uiterste geval van vergunningen, als doelen niet bereikt worden,\nen gaat over tot de orde van de dag.\nBromet",
  "content_char_count": 874,
  "source": {
    "document_id": "fa4ef1cf-7f72-483e-890d-710febdd25dc",
    "document_nummer": "2025D38357",
    "document_soort": "Motie",
    "publication_id": "16f4548e-769a-4d69-9245-1ed9f267c7c3",
    "publication_content_type": "application/xml",
    "publication_length": 4665,
    "cached": false,
    "binary_path": "bronmateriaal-onbewerkt\\cache\\document_publications\\16f4548e-769a-4d69-9245-1ed9f267c7c3.xml"
  },
  "issues": []
}