{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 760\nKabinetscrisis 2025\nNr.\n23\nMOTIE VAN HET LID TIMMERMANS C.S.\nVoorgesteld\n27 augustus 2025\nDe Kamer,\ngehoord de beraadslaging,\noverwegende dat het Israëlische besluit over de bouw van nederzettingen in E1-gebied en de aanval op Gaza-stad aanvullende nationale maatregelen noodzakelijk maken;\noverwegende dat de huidige koers van het kabinet ten aanzien van Israël en de Palestijnse gebieden onvoldoende steun geniet in samenleving en parlement;\nverzoekt de regering het beleid zodanig bij te stellen dat het mag rekenen op de positieve steun van een meerderheid in de Kamer door ten minste:\n•\neen nationaal verbod in te stellen voor de invoer, verkoop en promotie van goederen en diensten afkomstig uit illegale Israëlische nederzettingen in bezet Palestijns gebied;\n•\neen wapenembargo tegen Israël af te kondigen voor alle wapens en dual-usegoederen die gebruikt kunnen worden bij mensenrechtenschendingen in de Palestijnse gebieden;\n•\neen bijdrage te leveren aan de medische evacuatie van ernstig gewonde of zieke kinderen uit Gaza naar Nederland,\nen gaat over tot de orde van de dag.\nTimmermans\nJetten\nOuwehand\nDassen\nDijk\nVan Baarle",
  "content_char_count": 1213,
  "source": {
    "document_id": "ad4e65d0-5364-452e-b7c8-4d61bec21c6f",
    "document_nummer": "2025D35797",
    "document_soort": "Motie",
    "publication_id": "ffdd090c-27e5-4420-a23b-e1d829fca8e8",
    "publication_content_type": "application/xml",
    "publication_length": 5865,
    "cached": false,
    "binary_path": "bronmateriaal-onbewerkt\\cache\\document_publications\\ffdd090c-27e5-4420-a23b-e1d829fca8e8.xml"
  },
  "issues": []
}