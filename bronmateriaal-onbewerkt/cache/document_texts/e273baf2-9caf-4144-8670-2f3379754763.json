{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n143\nMOTIE VAN HET LID WIJEN-NASS\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de Wet administratiefrechtelijke handhaving verkeersvoorschriften, de wet-Mulder, het mogelijk maakt om bij boetes vanaf € 110 in beroep en hoger beroep te gaan;\noverwegende dat deze relatief lage drempel leidt tot onnodige regeldruk, langere doorlooptijden en een verhoogde belasting van de capaciteit van de rechtspraak;\nvan mening dat het wenselijk is om de drempel voor beroepsmogelijkheden bij geringe sancties te verhogen;\nverzoekt de regering de wet-Mulder aan te passen zodat hoger beroep slechts mogelijk is bij boetes vanaf een hoger bedrag dan het huidige drempelbedrag van € 110,\nen gaat over tot de orde van de dag.\nWijen-Nass",
  "content_char_count": 942,
  "source": {
    "document_id": "bc91d09f-b9fb-453a-8217-868ee638b003",
    "document_nummer": "2025D24704",
    "document_soort": "Motie",
    "publication_id": "e273baf2-9caf-4144-8670-2f3379754763",
    "publication_content_type": "application/xml",
    "publication_length": 4687,
    "cached": false,
    "binary_path": "bronmateriaal-onbewerkt\\cache\\document_publications\\e273baf2-9caf-4144-8670-2f3379754763.xml"
  },
  "issues": []
}