{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n67\nMOTIE VAN HET LID TIELEN\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat de gezondheidszorg 24 uur per dag en 7 dagen per week klaarstaat om zorgvragen te kunnen vervullen, waardoor veel werk in de zorg geen 8-tot-5 is;\noverwegende dat zorgmedewerkers ook drie keer 12 uur per week willen werken, ook in de nacht, maar dat dit door het Arbeidstijdenbesluit niet mogelijk is;\noverwegende dat dergelijke «afwijkende» werkweken bij kunnen dragen aan duurzame inzet en werkplezier en dat het daarnaast van belang is potentiële risico's uit te sluiten;\nverzoekt de regering om in overleg met en instemming van werknemers en werkgevers te onderzoeken of een flexibilisering van de arbeidstijdenregelgeving op dit specifieke punt wenselijk en haalbaar is,\nen gaat over tot de orde van de dag.\nTielen",
  "content_char_count": 1034,
  "source": {
    "document_id": "e7cf6c7d-65eb-4af0-8bb3-edbac3039f89",
    "document_nummer": "2024D40768",
    "document_soort": "Motie",
    "publication_id": "2a220f34-1499-4042-9778-f7bb698b40d1",
    "publication_content_type": "application/xml",
    "publication_length": 2444,
    "cached": false,
    "binary_path": "bronmateriaal-onbewerkt\\cache\\document_publications\\2a220f34-1499-4042-9778-f7bb698b40d1.xml"
  },
  "issues": []
}