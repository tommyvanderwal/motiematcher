{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1442\nMOTIE VAN HET LID THIJSSEN C.S.\nVoorgesteld\n19 december 2024\nDe Kamer,\ngehoord de beraadslaging,\noverwegende dat voor het voldoen aan de verplichtingen van het klimaatverdrag van Parijs de transitie van fossiel naar duurzame energie cruciaal is;\noverwegende dat onze havens op dit moment nog belangrijke spelers zijn in het importeren, verwerken en verhandelen van fossiele grondstoffen;\nconstaterende dat uit recent onderzoek blijkt dat de Rotterdamse haven hierdoor (direct en indirect) verantwoordelijk is voor een CO2-uitstoot van 604 megaton CO2-equivalenten;\noverwegende dat ruim de helft van het maritiem vervoerde volume fossiele brandstoffen betreft en dat het verdwijnen van deze markt grote gevolgen zal hebben voor de toekomst van onze havens;\nverzoekt de regering om met de havens en haar publieke aandeelhouders in gesprek te gaan over een concreet afbouwpad van fossiele grondstoffen, en hierover na de Voorjaarsbesluitvorming terug te rapporteren aan de Kamer,\nen gaat over tot de orde van de dag.\nThijssen\nKr√∂ger\nDe Hoop",
  "content_char_count": 1153,
  "source": {
    "document_id": "671ee87c-0e1f-4e12-b986-576324ce2c55",
    "document_nummer": "2024D51485",
    "document_soort": "Motie",
    "publication_id": "d2c07de8-a899-4cb9-b3d4-0e17cb5b08d9",
    "publication_content_type": "application/xml",
    "publication_length": 2623,
    "cached": false,
    "binary_path": "bronmateriaal-onbewerkt\\cache\\document_publications\\d2c07de8-a899-4cb9-b3d4-0e17cb5b08d9.xml"
  },
  "issues": []
}