{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3443\nMOTIE VAN HET LID VAN ZANTEN\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat in het hoofdlijnenakkoord is afgesproken om het hoger beroep in asielzaken af te schaffen;\noverwegende dat de toegevoegde waarde van het hoger beroep in asielzaken beperkt is, omdat deze fase vaak bestaat uit herhalingen van eerder aangevoerde gronden of juridische details die de kern van de zaak niet raken;\noverwegende dat beroep en hoger beroep regelmatig worden benut om procedures te rekken en zo bijdraagt aan langdurige onzekerheid, verblijf zonder status en een overbelaste asielketen;\nvan mening dat een zorgvuldige beoordeling door de IND, gevolgd door een eenmalige onafhankelijke rechterlijke toets, voldoende rechtsbescherming biedt;\nverzoekt de regering wetgeving te ontwikkelen waarin wordt geregeld dat voor besluiten die samenhangen met een verblijfsvergunning asiel, uitsluitend beroep bij één instantie mogelijk is,\nen gaat over tot de orde van de dag.\nVan Zanten",
  "content_char_count": 1097,
  "source": {
    "document_id": "7188cc46-0ea6-46fd-a906-5716cd408114",
    "document_nummer": "2025D32037",
    "document_soort": "Motie",
    "publication_id": "c9860831-ab97-4b7e-b606-842b3b2528e6",
    "publication_content_type": "application/xml",
    "publication_length": 4848,
    "cached": false,
    "binary_path": "bronmateriaal-onbewerkt\\cache\\document_publications\\c9860831-ab97-4b7e-b606-842b3b2528e6.xml"
  },
  "issues": []
}