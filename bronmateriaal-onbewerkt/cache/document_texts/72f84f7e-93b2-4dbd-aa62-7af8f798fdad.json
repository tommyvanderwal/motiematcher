{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n343\nMOTIE VAN HET LID ROODERKERK C.S.\nVoorgesteld\n6 maart 2025\nDe Kamer,\ngehoord de beraadslaging,\noverwegende dat de mode-industrie een van de meestvervuilende industrieën op aarde is;\noverwegende dat de sector sinds januari dit jaar zelf verantwoordelijk is voor de recycling van zijn producten maar de wettelijke doelstelling om dit jaar de helft van de in 2024 verkochte kleding te recyclen, tot nu toe blijft steken op 0,3%;\noverwegende dat een vergelijkbaar recyclesysteem in de plastic- en bliksector blijft falen, ondanks het ingrijpen van de ILT;\noverwegende dat een slecht werkend recyclesysteem het vertrouwen in en de bereidwilligheid om bij te dragen aan een circulaire economie voor consumenten af doet nemen;\nverzoekt de regering om voor de begroting van 2025 een plan van aanpak met maatregelen paraat te hebben om de wettelijke plicht af te dwingen wanneer daar niet aan wordt voldaan,\nen gaat over tot de orde van de dag.\nRooderkerk\nGrinwis\nGabriëls",
  "content_char_count": 1083,
  "source": {
    "document_id": "8163d27f-cc7b-4756-af4a-b73a67bae737",
    "document_nummer": "2025D09262",
    "document_soort": "Motie",
    "publication_id": "72f84f7e-93b2-4dbd-aa62-7af8f798fdad",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\72f84f7e-93b2-4dbd-aa62-7af8f798fdad.xml"
  },
  "issues": []
}