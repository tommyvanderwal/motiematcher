{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n100\nMOTIE VAN DE LEDEN DOBBE EN SYNHAEVE\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\noverwegende dat meer dan de helft van de jeugdhulpaanbieders te klein is om verantwoording af te leggen via DigiMV;\noverwegende dat gemeenten hun eigen databases hebben opgezet waar alle betrokken partijen hun gegevens moeten invoeren, zonder een uniform beoordelingskader, waardoor de invulling en kwaliteit van het toezicht afhankelijk is van de regio of gemeente waarin de hulp wordt verleend;\noverwegende dat dit leidt tot aanzienlijk hogere administratieve lasten voor grotere jeugdhulpaanbieders, aangezien zij dezelfde verantwoordingsinformatie in verschillende formats aan diverse toezichthouders moeten verstrekken, en ook voor de kleinere jeugdhulpaanbieders, omdat databases per gemeenten verschillen en ook nut en noodzaak van administratie verschilt per gemeente;\nverzoekt het kabinet om samen met jeugdhulpmedewerkers, jeugdhulpaanbieders en gemeenten uniforme toetsingskaders voor jeugdhulpaanbieders op te stellen die van toepassing zijn op alle jeugdhulpaanbieders inclusief onderaannemers,\nen gaat over tot de orde van de dag.\nDobbe\nSynhaeve",
  "content_char_count": 1520,
  "source": {
    "document_id": "22341939-70ff-4500-ba48-78f18ef17567",
    "document_nummer": "2024D03078",
    "document_soort": "Motie",
    "publication_id": "320e54c0-6257-4c91-9449-1bd184618e90",
    "publication_content_type": "application/xml",
    "publication_length": 3176,
    "cached": false,
    "binary_path": "bronmateriaal-onbewerkt\\cache\\document_publications\\320e54c0-6257-4c91-9449-1bd184618e90.xml"
  },
  "issues": []
}