{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n22 054\nWapenexportbeleid\nNr.\n406\nMOTIE HET LID VAN BAARLE\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat Israël door het Internationaal Gerechtshof verdacht wordt van genocide in Gaza en dat het Israëlische leger bloedige oorlogsmisdrijven pleegt;\nconstaterende dat het Israëlische geweld in Gaza daarom voorbij alle juridische en morele standaarden gaat;\noverwegende dat militaire middelen door de apartheidsstaat Israël worden ingezet voor bloedige repressie en kolonistenterreur op de Westbank;\noverwegende dat het Israëlische leger geen normaal leger is maar een onderdrukkend bezettingsleger;\nvan mening dat de flagrante minachting voor mensenrechten door de oorlogscriminelen in de Israëlische regering niet zonder gevolgen kan blijven;\nverzoekt de regering zich in Europees verband in te zetten voor een algeheel Europees wapenembargo tegen Israël met zware sancties,\nen gaat over tot de orde van de dag.\nVan Baarle",
  "content_char_count": 1026,
  "source": {
    "document_id": "d730c029-c732-4669-85c2-0bf66febe8e1",
    "document_nummer": "2024D09742",
    "document_soort": "Motie",
    "publication_id": "c3a58ce5-76ed-4e5c-9f52-9515365d6745",
    "publication_content_type": "application/xml",
    "publication_length": 2427,
    "cached": false,
    "binary_path": "bronmateriaal-onbewerkt\\cache\\document_publications\\c3a58ce5-76ed-4e5c-9f52-9515365d6745.xml"
  },
  "issues": []
}