{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n58\nMOTIE VAN HET LID DIEDERIK VAN DIJK C.S.\nVoorgesteld\n4 december 2024\nDe Kamer,\ngehoord de beraadslaging,\nconstaterende dat drones voor gevechtsdoeleinden en surveillance-, informatie- en inlichtingenoperaties steeds belangrijker worden, en dat ook Nederland deze capaciteiten heeft en ontwikkelt;\noverwegende dat de operationele eenheden te weinig oefenmogelijkheden hebben, mede als gevolg van knellende ruimtelijke aspecten, maar ook wegens strenge (privacy)wetgeving;\nverzoekt de regering een analyse over de knelpunten voor het oefenen met drones te maken en de Kamer toe te zenden;\nverzoekt de regering tevens de maximale juridische ruimte op te zoeken om binnenlands te kunnen testen in samenwerking met civiele partners, om op te kunnen leiden en om te kunnen oefenen met drones en daarover eveneens te rapporteren aan de Kamer,\nen gaat over tot de orde van de dag.\nDiederik van Dijk\nOlger van Dijk\nBoswijk\nVan der Wal",
  "content_char_count": 1104,
  "source": {
    "document_id": "60512085-5121-437b-96c5-fe34a67ceec2",
    "document_nummer": "2024D47887",
    "document_soort": "Motie",
    "publication_id": "a53e03a5-b05e-4b61-a325-330189d668d6",
    "publication_content_type": "application/xml",
    "publication_length": 2626,
    "cached": false,
    "binary_path": "bronmateriaal-onbewerkt\\cache\\document_publications\\a53e03a5-b05e-4b61-a325-330189d668d6.xml"
  },
  "issues": []
}