{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n687\nMOTIE VAN HET LID KOSTIĆ\nVoorgesteld\n19 december 2024\nDe Kamer,\ngehoord de beraadslaging,\nconstaterende dat:\n•\ner groeiende steun is in de Kamer voor beprijzen en normeren om de natuurhersteldoelen en de KRW-doelen te halen;\n•\ner in Nederland behoefte is aan prikkels om over te stappen naar een natuurinclusief landbouwsysteem, in lijn met het uitvoeringsprogramma Toekomstvisie gewasbescherming 2030;\n•\ner in landen als Denemarken heffingen gebaseerd op de schadelijkheid van bestrijdingsmiddelen bestaan, die volgens onderzoek van Ecorys hebben geleid tot een forse afname van de milieubelasting per hectare;\n•\nde opbrengsten van deze heffingen in andere landen worden ingezet voor sectorale ondersteuning, waardoor boeren financieel en praktisch worden geholpen bij de transitie;\nverzoekt de regering te onderzoeken wat de voor- en nadelen zijn van het invoeren van een dergelijke heffing op chemische bestrijdingsmiddelen, en voor het zomerreces van 2025 hierover te rapporteren aan de Kamer,\nen gaat over tot de orde van de dag.\nKostić",
  "content_char_count": 1151,
  "source": {
    "document_id": "65867431-146b-43b2-9cef-118cf3cd07b6",
    "document_nummer": "2024D51053",
    "document_soort": "Motie",
    "publication_id": "afa7c81e-0266-44c4-9acc-5648714d776f",
    "publication_content_type": "application/xml",
    "publication_length": 3037,
    "cached": false,
    "binary_path": "bronmateriaal-onbewerkt\\cache\\document_publications\\afa7c81e-0266-44c4-9acc-5648714d776f.xml"
  },
  "issues": []
}