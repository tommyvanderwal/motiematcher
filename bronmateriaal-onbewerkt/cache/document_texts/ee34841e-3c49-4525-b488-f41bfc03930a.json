{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3033\nGEWIJZIGDE MOTIE VAN DE LEDEN PATERNOTTE EN VAN DER WERF TER VERVANGING VAN DIE GEDRUKT ONDER NR. 3022\nVoorgesteld\n23 januari 2025\nDe Kamer,\ngehoord de beraadslaging,\nconstaterende dat Elon Musk betrokken is bij de verspreiding van nepnieuws en de manipulatie van het algoritme achter X, met als doel zich te mengen in de Europese verkiezingen, en zelfs expliciet oproept tot het vrijlaten van gevangenen en het vertrek van regeringsleiders;\noverwegende dat de Europese democratie gebaat is bij gezamenlijke inzet tegen be√Ønvloeding van buitenaf, zowel door hybride acties van landen als China, Iran en Rusland als door manipulatie van platforms en de verspreiding van desinformatie vanuit andere landen;\nverzoekt de regering zich, net als onder andere Frankrijk, Duitsland en het VK, duidelijk uit te spreken tegen deze inmenging;\nverzoekt de regering in overleg met buurlanden en de Europese Commissie te werken aan een effectief antwoord op ongewenste inmenging in onze Europese democratie,\nen gaat over tot de orde van de dag.\nPaternotte\nVan der Werf",
  "content_char_count": 1193,
  "source": {
    "document_id": "f5b6a3ee-8d7d-41df-8269-478608be6169",
    "document_nummer": "2025D02341",
    "document_soort": "Motie (gewijzigd/nader)",
    "publication_id": "ee34841e-3c49-4525-b488-f41bfc03930a",
    "publication_content_type": "application/xml",
    "publication_length": 2631,
    "cached": false,
    "binary_path": "bronmateriaal-onbewerkt\\cache\\document_publications\\ee34841e-3c49-4525-b488-f41bfc03930a.xml"
  },
  "issues": []
}