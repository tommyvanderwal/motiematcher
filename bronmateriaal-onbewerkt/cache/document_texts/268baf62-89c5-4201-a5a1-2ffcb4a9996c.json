{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n20\nMOTIE VAN HET LID TIMMERS C.S.\nVoorgesteld\n18 september 2025\nDe Kamer,\ngehoord de beraadslaging,\noverwegende dat het Tijdelijk Noodfonds Energie de laatste jaren meer dan 100.000 huishoudens per jaar heeft geholpen die hun energierekening niet kunnen betalen;\noverwegende dat dit fonds dit jaar ophoudt en er voor deze winter nog geen alternatief is, terwijl er wel geld voor is gereserveerd;\nverzoekt de regering vaart te maken met de inrichting van een publiek energiefonds;\nverzoekt de regering alles op alles te zetten om in overleg met alle betrokken partijen mensen die hun energierekening niet kunnen betalen ook voor hun kosten deze winter tegemoet te komen met een vorm van directe inkomenssteun;\nverzoekt de regering de Kamer hier voor de Algemene Financiële Beschouwingen over te informeren,\nen gaat over tot de orde van de dag.\nTimmermans\nBikker\nVan Hijum",
  "content_char_count": 997,
  "source": {
    "document_id": "559ccd09-7eee-42f2-a3c1-2024ff4e9bf1",
    "document_nummer": "2025D40102",
    "document_soort": "Motie",
    "publication_id": "268baf62-89c5-4201-a5a1-2ffcb4a9996c",
    "publication_content_type": "application/xml",
    "publication_length": 4809,
    "cached": false,
    "binary_path": "bronmateriaal-onbewerkt\\cache\\document_publications\\268baf62-89c5-4201-a5a1-2ffcb4a9996c.xml"
  },
  "issues": []
}