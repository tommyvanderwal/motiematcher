{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n23\nMOTIE VAN HET LID KATHMANN\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat de Informatiepunten Digitale Overheid (IDO's) volgens onderzoek van het Ministerie van Binnenlandse Zaken enorm worden gewaardeerd, maar ook kampen met structurele onderfinanciering;\noverwegende dat door het afschaffen van specifieke uitkeringen aan gemeenten en de bezuiniging van 10% op gemeentelijke subsidies IDO's eerder zullen verdwijnen dan dat er nieuwe loketten bij komen;\nverzoekt de regering om structureel extra middelen beschikbaar te stellen voor de Informatiepunten Digitale Overheid (IDO's), en dit voor de komende jaren te dekken uit de vrij te besteden middelen ten behoeve van betere overheidsdienstverlening;\nverzoekt de regering om een voorstel uit te werken dat ten minste tegemoetkomt aan de daadwerkelijk gemaakte kosten van IDO's en dit te verwerken in de begroting van het komende jaar,\nen gaat over tot de orde van de dag.\nKathmann",
  "content_char_count": 1172,
  "source": {
    "document_id": "8dcd818f-df3c-47d3-9dd4-78425a018e9e",
    "document_nummer": "2025D31056",
    "document_soort": "Motie",
    "publication_id": "a154cf29-8149-42f8-87d4-3692edb84163",
    "publication_content_type": "application/xml",
    "publication_length": 4821,
    "cached": false,
    "binary_path": "bronmateriaal-onbewerkt\\cache\\document_publications\\a154cf29-8149-42f8-87d4-3692edb84163.xml"
  },
  "issues": []
}