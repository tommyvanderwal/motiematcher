{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 159\nWijziging van de Opiumwet in verband met het toevoegen van een derde lijst met als doel het tegengaan van de productie van en de handel in nieuwe psychoactieve stoffen en enkele andere wijzigingen\nNr.\n19\nMOTIE VAN HET LID MUTLUER\nVoorgesteld\n20 december 2023\nDe Kamer,\ngehoord de beraadslaging,\nconstaterende dat de Opiumwet de mogelijkheid biedt om per ministeriële regeling met spoed middelen te verbieden;\nconstaterende dat deze ministeriële regeling niet wordt gebruikt voor nieuwe designerdrugs;\noverwegende dat middelen pas verboden mogen worden als is aangetoond dat de middelen schadelijk zijn en niet uit voorzorg;\nverzoekt de regering bij de evaluatie expliciet na te gaan hoe de spoedprocedure zodanig kan worden ingericht dat tevens een tijdelijk verbod van individuele stoffen vanuit het voorzorgsbeginsel kan worden opgenomen,\nen gaat over tot de orde van de dag.\nMutluer",
  "content_char_count": 963,
  "source": {
    "document_id": "32c2bb43-1c2d-4343-b097-a61c8f67168e",
    "document_nummer": "2023D50628",
    "document_soort": "Motie",
    "publication_id": "72cef6e0-5e53-4a9e-ad9a-a35b1308fbfb",
    "publication_content_type": "application/xml",
    "publication_length": 2317,
    "cached": false,
    "binary_path": "bronmateriaal-onbewerkt\\cache\\document_publications\\72cef6e0-5e53-4a9e-ad9a-a35b1308fbfb.xml"
  },
  "issues": []
}