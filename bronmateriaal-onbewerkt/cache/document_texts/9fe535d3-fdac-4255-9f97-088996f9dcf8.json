{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 563\nInitiatiefnota van het lid Koekkoek over Alle Seinen op Groen\nNr.\n15\nMOTIE VAN DE LEDEN DASSEN EN KOEKKOEK\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\noverwegende dat er grote vraag is naar internationale nachttreinen en dat European Sleeper in 2023 door de EU is aangewezen voor een pilot Amsterdam-Barcelona, maar dat door ontbrekende afspraken en onzekerheden geen financierbare businesscase mogelijk is;\nverzoekt de Staatssecretaris het voortouw te nemen om met de betrokken lidstaten afspraken te maken voor een snelle start van de pilot en via nationaal of Europees instrumentarium de lease of aanschaf van rollend materieel mogelijk te maken,\nen gaat over tot de orde van de dag.\nDassen\nKoekkoek",
  "content_char_count": 830,
  "source": {
    "document_id": "87a55b54-bdd2-4037-b7db-7c2b6f331483",
    "document_nummer": "2025D40713",
    "document_soort": "Motie",
    "publication_id": "9fe535d3-fdac-4255-9f97-088996f9dcf8",
    "publication_content_type": "application/xml",
    "publication_length": 4535,
    "cached": false,
    "binary_path": "bronmateriaal-onbewerkt\\cache\\document_publications\\9fe535d3-fdac-4255-9f97-088996f9dcf8.xml"
  },
  "issues": []
}