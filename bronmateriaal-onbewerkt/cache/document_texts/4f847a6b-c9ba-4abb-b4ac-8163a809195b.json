{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1445\nMOTIE VAN HET LID POSTMA\nVoorgesteld\n19 december 2024\nDe Kamer,\ngehoord de beraadslaging,\nconstaterende dat Nederland CCS aan het ontwikkelen is;\noverwegende dat de huidige marktomstandigheden op het gebied van transparantie en toegankelijkheid voor CCS verbeterd moeten worden om CCS als effectief instrument te laten ontwikkelen;\noverwegende dat potentiële CCS-gebruikers geen duidelijkheid hebben over het tarief en de ontwikkeling hiervan door de tijd voor CO2-transport en CO2-opslag;\noverwegende dat de te ontwikkelen CO2-transportinfrastructuur bijna drie keer groter is dan het aanvankelijke CO2-volume dat getransporteerd moet worden en dat de kosten voor de ontwikkeling van deze infrastructuur zullen worden doorberekend aan de eerste gebruikers;\noverwegende dat potentiële CCS-gebruikers SDE++-subsidie moeten aanvragen zonder dat zij duidelijkheid hebben over de kosten van CO2-transport en CO2-opslag die zij daadwerkelijk moeten betalen zodra het project operationeel is;\nverzoekt de regering om duidelijkheid en redelijkheid te bevorderen voor CCS-gebruikers ten aanzien van het tarief voor CO2-transport en CO2-opslag, door betrokken partijen te verplichten tarieven vooraf te publiceren, en te bevorderen dat de tarieven voor CO2-transport en CO2-opslag gebaseerd worden op een volledige benutting van de beschikbare capaciteit,\nen gaat over tot de orde van de dag.\nPostma",
  "content_char_count": 1506,
  "source": {
    "document_id": "78d69163-cbde-4c29-97f8-cf4a51dd281e",
    "document_nummer": "2024D51488",
    "document_soort": "Motie",
    "publication_id": "4f847a6b-c9ba-4abb-b4ac-8163a809195b",
    "publication_content_type": "application/xml",
    "publication_length": 2903,
    "cached": false,
    "binary_path": "bronmateriaal-onbewerkt\\cache\\document_publications\\4f847a6b-c9ba-4abb-b4ac-8163a809195b.xml"
  },
  "issues": []
}