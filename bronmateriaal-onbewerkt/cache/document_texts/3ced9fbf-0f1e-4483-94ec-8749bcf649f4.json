{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1641\nMOTIE VAN HET LID PODT\nVoorgesteld\n25 april 2024\nDe Kamer,\ngehoord de beraadslaging,\noverwegende dat er verschillende sierteeltgewassen op de lijst rustgewassen staan;\noverwegende dat de productiewijze van sierteeltgewassen in strijd is met de doelen van het NPLG en de KRW vanwege het gebruik van bestrijdingsmiddelen;\noverwegende dat blijkt dat bollenteelt leidt tot substantieel hogere normoverschrijdingen in het oppervlaktewater dan bijvoorbeeld grasland en mais;\nvan mening dat de normen op de verschillende beleidsterreinen geharmoniseerd zouden moeten worden om de negatieve effecten op de bodem, het water en de volksgezondheid zo veel mogelijk te beperken;\nverzoekt de regering in te zetten op het harmoniseren van de normen op de verschillende beleidsterreinen en in dat kader maatregelen in het achtste actieprogramma Nitraatrichtlijn ter vermindering van uitspoeling van nutriÃ«nten ook te beoordelen op reductie van uitspoeling van gewasbeschermingsmiddelen,\nen gaat over tot de orde van de dag.\nPodt",
  "content_char_count": 1131,
  "source": {
    "document_id": "404f1716-9efe-42da-a2e9-71399170da06",
    "document_nummer": "2024D17401",
    "document_soort": "Motie",
    "publication_id": "3ced9fbf-0f1e-4483-94ec-8749bcf649f4",
    "publication_content_type": "application/xml",
    "publication_length": 2517,
    "cached": false,
    "binary_path": "bronmateriaal-onbewerkt\\cache\\document_publications\\3ced9fbf-0f1e-4483-94ec-8749bcf649f4.xml"
  },
  "issues": []
}