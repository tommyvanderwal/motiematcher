{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n958\nMOTIE VAN HET LID BOSWIJK\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat binnen de strafrechtketen en forensische zorg niet altijd een optimale behandeling gestart kan worden vanwege te weinig mogelijkheden voor de informatiedeling;\nconstaterende dat adequate informatiedeling ertoe kan leiden dat de door- en uitstroom binnen de forensische zorg verbeterd wordt;\noverwegende dat het juist in het belang is van gedetineerden en patiënten dat informatie over hun persoonlijke omstandigheden gedeeld kan worden tussen de organisaties binnen en buiten de forensische zorg die verantwoordelijk zijn voor de behandeling;\nverzoekt de regering om samen met betrokken zorginstanties van binnen en buiten de forensische zorg in kaart te brengen wat de knelpunten zijn als het gaat om informatiedeling;\nverzoekt de regering een wetswijziging in gang te zetten om ervoor te zorgen dat er een wettelijke grondslag komt voor adequate informatiedeling tussen zorgaanbieders in de forensische zorg,\nen gaat over tot de orde van de dag.\nBoswijk",
  "content_char_count": 1169,
  "source": {
    "document_id": "01999345-143e-4b7e-b185-da4a8cfbf071",
    "document_nummer": "2024D20322",
    "document_soort": "Motie",
    "publication_id": "214a79c4-c84a-431f-aba9-a69e913246e8",
    "publication_content_type": "application/xml",
    "publication_length": 2544,
    "cached": false,
    "binary_path": "bronmateriaal-onbewerkt\\cache\\document_publications\\214a79c4-c84a-431f-aba9-a69e913246e8.xml"
  },
  "issues": []
}