{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 207\nChina\nNr.\n94\nMOTIE VAN DE LEDEN VAN DER BURG EN PATERNOTTE\nVoorgesteld\n9 april 2025\nDe Kamer,\ngehoord de beraadslaging,\nconstaterende dat de Kamer zich in grote meerderheid heeft uitgesproken voor deelname van Taiwan aan internationale organisaties;\noverwegende dat Taiwan door als eerste te waarschuwen voor de risico's van de corona-uitbraak in Wuhan heeft bewezen een verantwoordelijk lid van de internationale gemeenschap te zijn;\noverwegende dat verschillende landen zich hebben uitgesproken voor de status van Taiwan als observer bij de Wereldgezondheidsorganisatie (WHO);\nverzoekt het kabinet zich bij de World Health Assembly in mei uit te spreken voor betekenisvolle deelname van Taiwan aan de WHO,\nen gaat over tot de orde van de dag.\nVan der Burg\nPaternotte",
  "content_char_count": 846,
  "source": {
    "document_id": "545cc3b2-59be-449c-ad45-f54062280c2e",
    "document_nummer": "2025D15886",
    "document_soort": "Motie",
    "publication_id": "23f2fe8c-ee35-423a-8e3f-e2f8cd978041",
    "publication_content_type": "application/xml",
    "publication_length": 2269,
    "cached": false,
    "binary_path": "bronmateriaal-onbewerkt\\cache\\document_publications\\23f2fe8c-ee35-423a-8e3f-e2f8cd978041.xml"
  },
  "issues": []
}