{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 332\nWijziging van de Vreemdelingenwet 2000 in verband met de implementatie van richtlijn (EU) 2021/1883 van het Europees parlement en de Raad van 20 oktober 2021 betreffende de voorwaarden voor toegang en verblijf van onderdanen van derde landen met het oog op een hooggekwalificeerde baan, en tot intrekking van Richtlijn 2009/50/EG van de Raad (PbEU 2021, L 382/1)\nNr.\n45\nMOTIE VAN HET LID SARIS C.S.\nVoorgesteld\n20 mei 2025\nDe Kamer,\ngehoord de beraadslaging,\noverwegende dat de Europese blauwe kaart bedoeld is voor de toelating van hooggekwalificeerde arbeidskrachten in sectoren waar sprake is van een aantoonbaar tekort;\nverzoekt de regering om, uiterlijk vóór het vierde kwartaal van 2025, bij algemene maatregel van bestuur, met voorhangprocedure, vast te leggen dat:\n•\nde Europese blauwe kaart uitsluitend kan worden verleend voor functies waarvoor is vastgesteld dat sprake is van een structureel arbeidstekort in Nederland;\n•\ndeze functies uitsluitend mogen worden uitgeoefend in een rechtstreeks dienstverband met de werkgever, en dus niet via terbeschikkingstelling of uitzendconstructies;\nverzoekt de Ministers van Sociale Zaken en Werkgelegenheid en van Asiel en Migratie dit gezamenlijk uit te werken;\nverzoekt voorts om bij het opstellen van de algemene maatregel van bestuur het volledige gebruik te maken van de beleidsruimte die de Richtlijn (EU) 2021/1883 en het Unierecht bieden,\nen gaat over tot de orde van de dag.\nSaris\nPatijn\nVan Nispen\nCeder",
  "content_char_count": 1543,
  "source": {
    "document_id": "c128cc3b-814a-499e-a003-fdf8f48dbfa9",
    "document_nummer": "2025D22725",
    "document_soort": "Motie",
    "publication_id": "198ff5d6-a9a5-40aa-933b-1cffad6248ee",
    "publication_content_type": "application/xml",
    "publication_length": 6626,
    "cached": false,
    "binary_path": "bronmateriaal-onbewerkt\\cache\\document_publications\\198ff5d6-a9a5-40aa-933b-1cffad6248ee.xml"
  },
  "issues": []
}