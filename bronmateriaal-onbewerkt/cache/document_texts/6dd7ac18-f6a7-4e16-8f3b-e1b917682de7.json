{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3360\nMOTIE VAN HET LID VAN BAARLE\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat huidige en toekomstige Europese richtlijnen voorschrijven dat een vluchteling recht heeft op voorlichting en juridische ondersteuning;\noverwegende dat voor het verzorgen van voorlichting en juridische ondersteuning voor asielzoekers en statushouders als het gaat om hun rechtspositie, asielprocedure, gezinshereniging of toekomstoriÃ«ntatie VluchtelingenWerk Nederland een subsidie ontvangt;\noverwegende dat de regering de subsidie aan VluchtelingenWerk Nederland heeft verlaagd, waardoor er taken niet meer of slechts gedeeltelijk door VluchtelingenWerk Nederland kunnen worden uitgevoerd;\nverzoekt de regering te waarborgen dat voldaan wordt aan het recht van vluchtelingen op voorlichting en juridische ondersteuning, zoals Europese richtlijnen dat van ons vragen,\nen gaat over tot de orde van de dag.\nVan Baarle",
  "content_char_count": 1033,
  "source": {
    "document_id": "9140935e-12df-4995-a285-f643ba643857",
    "document_nummer": "2025D05857",
    "document_soort": "Motie",
    "publication_id": "6dd7ac18-f6a7-4e16-8f3b-e1b917682de7",
    "publication_content_type": "application/xml",
    "publication_length": 2387,
    "cached": false,
    "binary_path": "bronmateriaal-onbewerkt\\cache\\document_publications\\6dd7ac18-f6a7-4e16-8f3b-e1b917682de7.xml"
  },
  "issues": []
}