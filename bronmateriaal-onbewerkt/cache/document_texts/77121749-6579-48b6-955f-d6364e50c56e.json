{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1363\nMOTIE VAN HET LID MOOIMAN\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat uit de Kamerbrief over de uitkomsten Bestuurlijke Overleggen Leefomgeving 2025 blijkt dat Bleizo-West niet op de lijst staat van de nieuwe grootschalige woningbouwlocaties die rijksinzet vragen;\noverwegende dat er een met ruime Kamermeerderheid aangenomen motie ligt met het verzoek om de locatie Bleizo-West in Lansingerland op te nemen als grootschalige woningbouwlocatie;\nverzoekt de regering om Bleizo-West op te nemen in de eerstvolgende uitwerking van grootschalige woningbouwlocaties, waarbij het Rijk extra stuurt op voortvarende woningbouw, en Bleizo-West deelgenoot te laten zijn van de reeds gereserveerde middelen voor dergelijke locaties,\nen gaat over tot de orde van de dag.\nMooiman",
  "content_char_count": 922,
  "source": {
    "document_id": "00b5dfca-64ef-4d8d-9f09-13c589b11ef5",
    "document_nummer": "2025D29811",
    "document_soort": "Motie",
    "publication_id": "77121749-6579-48b6-955f-d6364e50c56e",
    "publication_content_type": "application/xml",
    "publication_length": 4363,
    "cached": false,
    "binary_path": "bronmateriaal-onbewerkt\\cache\\document_publications\\77121749-6579-48b6-955f-d6364e50c56e.xml"
  },
  "issues": []
}