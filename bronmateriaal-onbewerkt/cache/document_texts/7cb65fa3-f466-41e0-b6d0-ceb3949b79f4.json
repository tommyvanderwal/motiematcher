{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 793\nInternationale klimaatafspraken\nNr.\n261\nMOTIE VAN HET LID POSTMA C.S.\nVoorgesteld\n21 maart 2024\nDe Kamer,\ngehoord de beraadslaging,\noverwegende dat Nederland in Europa aan lijkt te sturen op het vastleggen van een Europees klimaattussendoel in 2040 van 90% netto CO\n2\n-reductie;\nconstaterende dat de voorstellen die onder het doel om 90% te halen liggen nog discutabel zijn op het gebied van maatschappelijk draagvlak, zoals bijstook van biomassa, en dat er te weinig voorstellen zijn op het gebied van natuurlijk opslaan en vasthouden van CO\n2\n;\nconstaterende dat de impact op Nederland van de voorstellen die hieruit kunnen voortkomen, zoals voorstellen over CCS, mogelijk zeer groot is;\nconstaterende dat het in heel Europa belasten van vliegverkeer een veel grotere rol zou kunnen spelen;\nconstaterende dat maatregelen die worden voorgesteld nog niet goed zijn doorgerekend voor Nederland op de effecten op huishoudens in relatie tot energiearmoede of op de effecten op het mkb;\nverzoekt de regering zich voorlopig niet te committeren aan een EU-klimaatdoel voor 2040, maar zich in te zetten om in EU-verband tot een pakket voorstellen en maatregelen te komen die de energiearmoede in Nederland niet vergroten en die daarnaast uitvoerbaar zijn voor Nederland, en over deze inzet elk kwartaal aan de Tweede Kamer te rapporteren,\nen gaat over tot de orde van de dag.\nPostma\nVermeer\nFlach",
  "content_char_count": 1467,
  "source": {
    "document_id": "3e87ec72-76a4-4b84-8225-4e52fa745745",
    "document_nummer": "2024D11166",
    "document_soort": "Motie",
    "publication_id": "7cb65fa3-f466-41e0-b6d0-ceb3949b79f4",
    "publication_content_type": "application/xml",
    "publication_length": 2975,
    "cached": false,
    "binary_path": "bronmateriaal-onbewerkt\\cache\\document_publications\\7cb65fa3-f466-41e0-b6d0-ceb3949b79f4.xml"
  },
  "issues": []
}