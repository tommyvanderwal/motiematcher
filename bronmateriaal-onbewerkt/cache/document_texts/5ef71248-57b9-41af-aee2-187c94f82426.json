{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n67\nMOTIE VAN HET LID LAHLAH C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat de regering en de coalitiepartijen een gezamenlijke basislijn voor het waarborgen van de Grondwet, de grondrechten en de democratische rechtsstaat hebben afgesproken;\nconstaterende dat organisaties zoals de Nederlandse orde van advocaten, de Raad van State en de Staatscommissie rechtsstaat hebben gewaarschuwd voor scheuren in de fundamenten van de rechtsstaat en hebben opgeroepen tot structurele verbeteringen;\nconstaterende dat onder andere de rapporten van de parlementaire enquêtecommissie Fraudebeleid en Dienstverlening en van de Staatscommissie rechtsstaat concrete aanbevelingen bevatten voor herstel van vertrouwen en institutionele versterking;\nverzoekt de regering zo spoedig mogelijk een plan van aanpak te presenteren met voorstellen voor bewaking en versterking van de rechtsstaat, inclusief de aanbevelingen van de parlementaire enquêtecommissie en de Staatscommissie rechtsstaat,\nen gaat over tot de orde van de dag.\nLahlah\nTeunissen\nCeder\nEl Abassi\nKoekkoek",
  "content_char_count": 1284,
  "source": {
    "document_id": "1411c798-c614-4827-ba41-ae0aab6282da",
    "document_nummer": "2024D45462",
    "document_soort": "Motie",
    "publication_id": "5ef71248-57b9-41af-aee2-187c94f82426",
    "publication_content_type": "application/xml",
    "publication_length": 2832,
    "cached": false,
    "binary_path": "bronmateriaal-onbewerkt\\cache\\document_publications\\5ef71248-57b9-41af-aee2-187c94f82426.xml"
  },
  "issues": []
}