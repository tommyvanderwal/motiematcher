{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nJ\nVaststelling van de begrotingsstaat van het Deltafonds voor het jaar 2025\nNr.\n13\nMOTIE VAN DE LEDEN SOEPBOER EN GRINWIS\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\nconstaterende dat de kwaliteit van het Nederlandse drinkwater onder druk komt te staan door pfas-lozingen in de Rijn van Duitse industrie, dit schadelijke gezondheidseffecten met zich meebrengt en Nederlandse drinkwaterbedrijven hierover een brief aan de Duitse regering hebben gestuurd;\nconstaterende dat er in het Rijnwater naar schatting drie tot vier keer meer pfas zit dan als veilig beschouwd wordt;\noverwegende dat Nederland op dit moment al samen met Duitsland optrekt in het terugdringen van pfas-lozingen;\nverzoekt de regering om er bij de Duitse regering op aan te dringen dat zij grenswaarden voor pfas-lozingen in gaat voeren zodat pfas-lozingen in de Rijn teruggedrongen kunnen worden,\nen gaat over tot de orde van de dag.\nSoepboer\nGrinwis",
  "content_char_count": 1052,
  "source": {
    "document_id": "2a454f63-9ccb-47b6-89f5-b2fb46343802",
    "document_nummer": "2024D44619",
    "document_soort": "Motie",
    "publication_id": "b2f4fc25-4585-4159-badc-ea93a0b54e86",
    "publication_content_type": "application/xml",
    "publication_length": 2528,
    "cached": false,
    "binary_path": "bronmateriaal-onbewerkt\\cache\\document_publications\\b2f4fc25-4585-4159-badc-ea93a0b54e86.xml"
  },
  "issues": []
}