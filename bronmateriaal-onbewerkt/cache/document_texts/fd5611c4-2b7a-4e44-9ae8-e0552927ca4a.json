{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 835\nNederlandse Voedsel- en Warenautoriteit (NVWA)\nNr.\n242\nMOTIE VAN HET LID OUWEHAND C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat uit onderzoek van Wageningen Universiteit blijkt dat risico's voor dierenwelzijn en voedselveiligheid groter worden bij een hogere slachtsnelheid;\nconstaterende dat de Tweede Kamer daarom eerder opriep om de slachtsnelheid in slachthuizen direct te verlagen;\nconstaterende dat het vorige kabinet besloot dat de slachtsnelheid in ieder geval niet zou worden verhoogd;\nconstaterende dat de Staatssecretaris tegen de wens van de Kamer in voorsorteert op het verhogen van de slachtsnelheid en als eerste stap toestaat dat twee slachthuizen hun slachtsnelheid tijdelijk mogen verhogen;\nverzoekt de regering af te zien van alle maatregelen, plannen en pilots die leiden tot een hogere slachtsnelheid,\nen gaat over tot de orde van de dag.\nOuwehand\nKostiÄ‡\nGraus\nPodt\nBromet",
  "content_char_count": 1013,
  "source": {
    "document_id": "5af983fe-d652-44e8-ad42-9b2f9f7f34bc",
    "document_nummer": "2025D07465",
    "document_soort": "Motie",
    "publication_id": "fd5611c4-2b7a-4e44-9ae8-e0552927ca4a",
    "publication_content_type": "application/xml",
    "publication_length": 2528,
    "cached": false,
    "binary_path": "bronmateriaal-onbewerkt\\cache\\document_publications\\fd5611c4-2b7a-4e44-9ae8-e0552927ca4a.xml"
  },
  "issues": []
}