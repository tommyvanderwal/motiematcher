{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n70\nMOTIE VAN HET LID BIKKER C.S.\nVoorgesteld\n25 januari 2024\nDe Kamer,\ngehoord de beraadslaging,\noverwegende dat het AEF-rapport Werking en effecten van de hogere bestuursrechtelijke premie op verzekerden met een betalingsachterstand concludeert dat de bestuursrechtelijke premie op de wanbetalersregeling niet het effect heeft zoals beoogd;\noverwegende dat de huidige premieopslag geen effect heeft op de wanbetalers die niet willen betalen, en ondertussen wel tot ernstige problemen en schulden leidt voor wanbetalers die niet kunnen afbetalen;\nverzoekt de regering een voorstel te doen om deze premieopslag af te schaffen en de Kamer voor het zomerreces te informeren over wat daarvoor nodig is,\nen gaat over tot de orde van de dag.\nBikker\nBushoff\nEerdmans\nKrul",
  "content_char_count": 969,
  "source": {
    "document_id": "2c3fae49-3cd0-4a2d-8963-08d2f2d72e40",
    "document_nummer": "2024D02672",
    "document_soort": "Motie",
    "publication_id": "2370ae6e-3efe-41de-a82e-65694ecbbc8b",
    "publication_content_type": "application/xml",
    "publication_length": 2472,
    "cached": false,
    "binary_path": "bronmateriaal-onbewerkt\\cache\\document_publications\\2370ae6e-3efe-41de-a82e-65694ecbbc8b.xml"
  },
  "issues": []
}