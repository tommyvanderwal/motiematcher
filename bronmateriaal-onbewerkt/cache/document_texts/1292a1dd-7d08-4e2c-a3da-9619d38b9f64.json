{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1299\nMOTIE VAN HET LID FLACH C.S.\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de aangenomen motie-Stoffer c.s. (\n36 546, nr. 65\n) verzocht een voorstel te doen voor een samenhangende jeugd- en gezinsaanpak;\nconstaterende dat de aangenomen motie-Flach c.s. (\n36 410, nr. 97\n) verzocht mogelijkheden voor de positie van het gezinsbeleid in kaart te brengen en belemmeringen voor (aanstaande) ouders weg te nemen, maar dat de regering in reactie hierop enkel bestaande maatregelen benoemt;\noverwegende dat het advies van de Deskundigencommissie Hervormingsagenda Jeugd en het gezinsonderzoek van het Verwey-Jonker Instituut het belang van integraal gezinsbeleid en aanvullende maatregelen hiervoor hebben onderstreept;\nspreekt uit dat een toekomstig kabinet werk moet maken van integraal jeugd- en gezinsbeleid;\nverzoekt de regering concrete beleidsopties hiervoor voor te bereiden met oog op een volgend kabinet, daarbij de aanbevelingen uit genoemde rapporten te betrekken en voorstellen te doen voor versterking van de interdepartementale, integrale aanpak rondom jeugd en gezinnen,\nen gaat over tot de orde van de dag.\nFlach\nCeder\nSaris",
  "content_char_count": 1275,
  "source": {
    "document_id": "1cf75bdf-dacd-46bf-94e4-32c047560263",
    "document_nummer": "2025D43108",
    "document_soort": "Motie",
    "publication_id": "1292a1dd-7d08-4e2c-a3da-9619d38b9f64",
    "publication_content_type": "application/xml",
    "publication_length": 5173,
    "cached": false,
    "binary_path": "bronmateriaal-onbewerkt\\cache\\document_publications\\1292a1dd-7d08-4e2c-a3da-9619d38b9f64.xml"
  },
  "issues": []
}