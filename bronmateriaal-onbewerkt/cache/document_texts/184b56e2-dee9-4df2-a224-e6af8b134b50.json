{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n493\nMOTIE VAN DE LEDEN VELTMAN EN OLGER VAN DIJK\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de Minister van Infrastructuur en Waterstaat de motie-Veltman c.s. (\n36 600-A, nr. 31\n), betreffende Hoevelaken als topprioriteit aanpakken, nog niet heeft uitgevoerd en zelfs nog geen projectteam heeft geformeerd voor de aanpak van het knooppunt;\nconstaterende dat ook de recent gepubliceerde Rapportage Rijkswegennet 2024 aantoont dat knooppunt Hoevelaken het grootste fileknooppunt van Nederland is en dat daarnaast de meeste ongevallen op de weg plaatsvinden op het wegvak A1 tussen Barneveld en knooppunt Hoevelaken;\noverwegende dat het niet uitvoeren van de motie-Veltman c.s. indruist tegen de wil van bijna de voltallige Tweede Kamer;\nverzoekt de regering de motie-Veltman c.s. onverkort en met urgentie uit te voeren door in ieder geval voor de zomer van 2025 een projectteam te formeren voor een gefaseerde aanpak van knooppunt Hoevelaken, hiervoor een plan van aanpak op te leveren en tijdens het BO MIRT 2025 tussen Rijk en regio hierover afspraken te maken,\nen gaat over tot de orde van de dag.\nVeltman\nOlger van Dijk",
  "content_char_count": 1259,
  "source": {
    "document_id": "b13fca28-0681-46df-b4db-de101b31099b",
    "document_nummer": "2025D18852",
    "document_soort": "Motie",
    "publication_id": "184b56e2-dee9-4df2-a224-e6af8b134b50",
    "publication_content_type": "application/xml",
    "publication_length": 5060,
    "cached": false,
    "binary_path": "bronmateriaal-onbewerkt\\cache\\document_publications\\184b56e2-dee9-4df2-a224-e6af8b134b50.xml"
  },
  "issues": []
}