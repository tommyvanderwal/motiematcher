{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n408\nMOTIE VAN DE LEDEN VAN OOSTENBRUGGEN EN CHAKOR\nVoorgesteld\n12 juni 2024\nDe Kamer,\ngehoord de beraadslaging,\nconstaterende dat tijdens het commissiedebat Discriminatie, racisme en mensenrechten op 16 april 2024 is toegezegd binnen een week een onderzoek aan de Kamer te sturen met een objectieve vergelijking tussen het gebruik van aselecte steekproeven en risicoselecties;\nconstaterende dat een dergelijk onderzoek niet is uitgevoerd zodat aan de toezegging nog geen gehoor is gegeven, maar desondanks het kabinet reeds uitgaat van het niet effectief zijn van aselecte steekproeven, zoals te lezen is in de kabinetsreactie Onderzoek naar controleproces uitwonendenbeurs;\noverwegende dat het gebruik van risicoselecties kan leiden tot discriminerende uitwerkingen omdat risicoselecties vaak onvoldoende waarborgen bevatten om mensen een gelijke kans op selectie te garanderen waarbij een wettelijke grondslag van risicofactoren eveneens vaak ontbreekt;\nverzoekt de regering alsnog een vergelijkend onderzoek uit te voeren met daarbij een diepgaande analyse van de effecten van discriminatie in relatie tot het gebruik van zowel aselecte steekproeven als risicoselecties,\nen gaat over tot de orde van de dag.\nVan Oostenbruggen\nChakor",
  "content_char_count": 1342,
  "source": {
    "document_id": "41edf563-0c5a-4d3e-ac73-0e7d7fe58b66",
    "document_nummer": "2024D24384",
    "document_soort": "Motie",
    "publication_id": "b8c9a04d-e530-4060-9dc7-72ddac01bf44",
    "publication_content_type": "application/xml",
    "publication_length": 2767,
    "cached": false,
    "binary_path": "bronmateriaal-onbewerkt\\cache\\document_publications\\b8c9a04d-e530-4060-9dc7-72ddac01bf44.xml"
  },
  "issues": []
}