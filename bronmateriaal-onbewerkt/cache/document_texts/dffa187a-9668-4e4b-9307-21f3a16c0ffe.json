{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n177\nMOTIE VAN DE LEDEN WESTERVELD EN BECKERMAN\nVoorgesteld\n19 december 2024\nDe Kamer,\ngehoord de beraadslaging,\nconstaterende dat bijna 20% van de daklozen in Nederland arbeidsmigrant is;\nconstaterende dat er in zes gemeenten een succesvolle pilot plaatsvindt om dakloze arbeidsmigranten op te vangen en terug te begeleiden naar werk of het land van herkomst;\noverwegende dat deze pilot stopt na 2025;\nverzoekt de regering deze pilot inclusief financiering uit het Nationaal Actieplan Dakloosheid ook na 2025 structureel voort te zetten,\nen gaat over tot de orde van de dag.\nWesterveld\nBeckerman",
  "content_char_count": 701,
  "source": {
    "document_id": "defe004a-7d0b-43d6-8ce8-46bb21808dde",
    "document_nummer": "2024D51388",
    "document_soort": "Motie",
    "publication_id": "dffa187a-9668-4e4b-9307-21f3a16c0ffe",
    "publication_content_type": "application/xml",
    "publication_length": 2126,
    "cached": false,
    "binary_path": "bronmateriaal-onbewerkt\\cache\\document_publications\\dffa187a-9668-4e4b-9307-21f3a16c0ffe.xml"
  },
  "issues": []
}