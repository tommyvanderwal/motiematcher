{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 225\nToekomst van de Nederlandse onderzeedienst\nNr.\n68\nGEWIJZIGDE MOTIE VAN HET LID TUINMAN TER VERVANGING VAN DIE GEDRUKT ONDER NR. 63\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat de D-brief vervanging onderzeebootcapaciteit wil vergunnen aan Naval Group;\noverwegende dat de Nederlandse (maritieme) maakindustrie gebaat is bij een economische impuls en een versterking van haar innovatiekracht op de korte termijn;\noverwegende dat Defensie ervoor kiest om de vervanging van haar fregatten, amfibische transportschepen en andere vaartuigen single-source aan een Nederlandse werf te gunnen;\nverzoekt de regering om het verwervingsproces van de maritieme projecten te versnellen en waar mogelijk naar voren te halen zodat de Nederlandse militaire maritieme maakindustrie zich constant kan blijven ontwikkelen;\nverzoekt de regering hierin specifiek rekenschap te geven aan het economische belang van de maritieme maakindustrie voor Zeeland en aanpalende regioâ€™s,\nen gaat over tot de orde van de dag.\nTuinman",
  "content_char_count": 1111,
  "source": {
    "document_id": "74375666-ace2-45ba-8ead-bb2040864edf",
    "document_nummer": "2024D23843",
    "document_soort": "Motie (gewijzigd/nader)",
    "publication_id": "f9bcbbf9-e6a1-4449-9808-a0bd7ef3401c",
    "publication_content_type": "application/xml",
    "publication_length": 2485,
    "cached": false,
    "binary_path": "bronmateriaal-onbewerkt\\cache\\document_publications\\f9bcbbf9-e6a1-4449-9808-a0bd7ef3401c.xml"
  },
  "issues": []
}