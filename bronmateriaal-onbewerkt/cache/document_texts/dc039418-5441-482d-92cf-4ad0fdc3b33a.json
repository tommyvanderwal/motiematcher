{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nFinancieel jaarverslag van het Rijk 2023\nNr.\n11\nMOTIE VAN HET LID VAN HIJUM\nVoorgesteld\n29 mei 2024\nDe Kamer,\ngehoord de beraadslaging,\nconstaterende dat de einddeclaratie van het Europees Landbouwgarantiefonds volgens de Auditdienst Rijk een foutmarge van 3,29% bevat, ruim boven de toegestane 2%;\noverwegende dat Nederland er al geruime tijd niet in slaagt om een voldoende waarheidsgetrouw, volledig en nauwkeurig beeld te geven van de ELGF-uitgaven en de EU inmiddels een conformiteitsprocedure heeft uitgevoerd;\nverzoekt de regering om de Kamer te informeren over de uitkomst van de conformiteitsprocedure en om als onderdeel van de LNV-begroting voor 2025 een verbeterplan aan de Kamer voor te leggen met het oog op een rechtmatige benutting van het ELGF,\nen gaat over tot de orde van de dag.\nVan Hijum",
  "content_char_count": 886,
  "source": {
    "document_id": "9e587d03-9148-49db-b4f0-079e25039739",
    "document_nummer": "2024D21940",
    "document_soort": "Motie",
    "publication_id": "dc039418-5441-482d-92cf-4ad0fdc3b33a",
    "publication_content_type": "application/xml",
    "publication_length": 2217,
    "cached": false,
    "binary_path": "bronmateriaal-onbewerkt\\cache\\document_publications\\dc039418-5441-482d-92cf-4ad0fdc3b33a.xml"
  },
  "issues": []
}