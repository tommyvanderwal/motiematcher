{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 165\nVerkiezingen\nNr.\n80\nGEWIJZIGDE MOTIE VAN DE LEDEN OOSTENBRUGGEN EN PALMEN TER VERVANGING VAN DIE GEDRUKT ONDER NR. 78\nVoorgesteld\n18 juni 2024\nDe Kamer,\ngehoord de beraadslaging,\noverwegende dat stemhulpmiddelen, zoals het Kieskompas of de StemWijzer, een belangrijk hulpmiddel zijn om kiezers te ondersteunen bij het maken van hun keuze;\nconstaterende dat de totstandkoming en het gebruik van stemhulpmiddelen echter niet altijd navolgbaar en uitlegbaar zijn;\nvan mening dat stemhulpmiddelen moeten voldoen aan de vereiste transparantie, volledigheid van informatie en eisen van de democratische rechtsstaat;\nverzoekt de regering om te onderzoeken welk voorstel gedaan kan worden om ook stemhulpmiddelen te laten voldoen aan de waarborgen van de democratische rechtsstaat, in de vorm van bijvoorbeeld een kwaliteitseis voor een stemhulpmiddel,\nen gaat over tot de orde van de dag.\nVan Oostenbruggen\nPalmen",
  "content_char_count": 984,
  "source": {
    "document_id": "0c0d2079-541e-4fbd-8666-ff8666d1a3ee",
    "document_nummer": "2024D24998",
    "document_soort": "Motie (gewijzigd/nader)",
    "publication_id": "629e3142-57ae-4b73-bfd0-1992724f3229",
    "publication_content_type": "application/xml",
    "publication_length": 2407,
    "cached": false,
    "binary_path": "bronmateriaal-onbewerkt\\cache\\document_publications\\629e3142-57ae-4b73-bfd0-1992724f3229.xml"
  },
  "issues": []
}