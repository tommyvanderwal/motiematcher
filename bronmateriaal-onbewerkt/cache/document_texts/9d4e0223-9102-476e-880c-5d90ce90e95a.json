{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n866\nMOTIE VAN HET LID PAULUSMA\nVoorgesteld\n11 september 2024\nDe Kamer,\ngehoord de beraadslaging,\nconstaterende dat 2 miljoen Nederlanders migraine hebben en twee op de drie patiënten vrouw zijn;\noverwegende dat slechts 286.000 mensen met migraine bij de huisarts staan geregistreerd, waardoor het merendeel geen toegang heeft tot passende zorg;\noverwegende dat de maatschappelijke kosten van migraine door werkverzuim op 2,5 tot 4 miljard worden geraamd;\nvan mening dat het in het belang van patiënt en maatschappij is om toegang tot goede zorg te organiseren voor mensen met migraine;\nverzoekt de regering om migraine op te nemen in de onderzoeksagenda naar vrouwspecifieke aandoeningen,\nen gaat over tot de orde van de dag.\nPaulusma",
  "content_char_count": 835,
  "source": {
    "document_id": "d6e8affc-3055-485e-a838-d4e0cec4cb6d",
    "document_nummer": "2024D32591",
    "document_soort": "Motie",
    "publication_id": "9d4e0223-9102-476e-880c-5d90ce90e95a",
    "publication_content_type": "application/xml",
    "publication_length": 2210,
    "cached": false,
    "binary_path": "bronmateriaal-onbewerkt\\cache\\document_publications\\9d4e0223-9102-476e-880c-5d90ce90e95a.xml"
  },
  "issues": []
}