{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n484\nMOTIE VAN HET LID SOEPBOER\nVoorgesteld\n12 juni 2024\nDe Kamer,\ngehoord de beraadslaging,\nconstaterende dat samenwerkingsverbanden een belangrijke positie innemen in het zorg- en onderwijsondersteuningsstelsel dat ten grondslag ligt aan passend onderwijs en de doorverwijzing naar gespecialiseerd onderwijs;\nconstaterende dat er nooit gestuurd is op verzorgingsgebied bij de oprichting van samenwerkingsverbanden en er daardoor grote verschillen zijn ontstaan;\nconstaterende dat samenwerkingsverbanden zelf mogen kiezen welk model van ondersteuning en financiering zij hanteren, waardoor er grote verschillen zijn ontstaan;\noverwegende dat meer uniformiteit in de praktijk zal leiden tot meer duidelijkheid in het veld en meer grip op resultaten;\noverwegende dat duidelijke sturing vanuit de overheid op de positie van samenwerkingsverbanden en de uitvoering van taken door samenwerkingsverbanden kan leiden tot betere en meer meetbare resultaten;\nverzoekt de regering de werking en positie van de samenwerkingsverbanden te herzien, te sturen op één ondersteunings- en financieringsmodel met heldere kaders en duidelijke wettelijke taken, en te komen tot een minder gefragmenteerde spreiding over het land,\nen gaat over tot de orde van de dag.\nSoepboer",
  "content_char_count": 1354,
  "source": {
    "document_id": "e0934d5e-f34d-433c-91e2-c87249215f7d",
    "document_nummer": "2024D24296",
    "document_soort": "Motie",
    "publication_id": "b587eb9e-ea3d-40f1-bbe7-f8400788582c",
    "publication_content_type": "application/xml",
    "publication_length": 2750,
    "cached": false,
    "binary_path": "bronmateriaal-onbewerkt\\cache\\document_publications\\b587eb9e-ea3d-40f1-bbe7-f8400788582c.xml"
  },
  "issues": []
}