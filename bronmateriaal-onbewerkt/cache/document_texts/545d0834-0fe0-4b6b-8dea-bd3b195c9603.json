{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 620\nBeleidsdoelstellingen op het gebied van Volksgezondheid, Welzijn en Sport\nNr.\n308\nMOTIE VAN HET LID JOSEPH\nVoorgesteld\n4 september 2025\nDe Kamer,\ngehoord de beraadslaging,\nconstaterende dat een groeiende groep mensen met een laag inkomen mondzorg mijdt vanwege de kosten, wat leidt tot verergering van gezondheidsproblemen;\noverwegende dat preventieve mondzorg essentieel is om duurdere en acute zorg te voorkomen, en dat gemeenten via hun sociaal domein en lokale netwerken een belangrijke rol kunnen spelen in het signaleren en ondersteunen van mensen met mondzorgproblemen;\nverzoekt de regering om te verkennen hoe preventieve mondzorg lokaal versterkt kan worden, onder meer via betere samenwerking tussen gemeenten, overheid en zorgverzekeraars,\nen gaat over tot de orde van de dag.\nJoseph",
  "content_char_count": 872,
  "source": {
    "document_id": "ee1162ab-9b59-4a9d-9264-d5ab97935c6c",
    "document_nummer": "2025D37059",
    "document_soort": "Motie",
    "publication_id": "545d0834-0fe0-4b6b-8dea-bd3b195c9603",
    "publication_content_type": "application/xml",
    "publication_length": 4411,
    "cached": false,
    "binary_path": "bronmateriaal-onbewerkt\\cache\\document_publications\\545d0834-0fe0-4b6b-8dea-bd3b195c9603.xml"
  },
  "issues": []
}