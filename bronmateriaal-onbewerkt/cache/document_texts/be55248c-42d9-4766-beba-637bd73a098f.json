{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n89\nMOTIE VAN HET LID KOSTIC\nVoorgesteld\n14 maart 2024\nDe Kamer,\ngehoord de beraadslaging,\nconstaterende dat het voorstel van de Europese Commissie over nieuwe genomische technieken gevolgen heeft voor het kwekersrecht en het patenteren van natuurlijke eigenschappen;\noverwegende dat er nog een onderzoek loopt naar de impact van dit voorstel van de Europese Commissie op boeren en kleine veredelaars;\noverwegende dat het van groot belang is dat kleine veredelaars door kunnen blijven gaan met hun werk, zonder geblokkeerd te worden door octrooien van grote bedrijven;\noverwegende dat het niet van goed bestuur getuigt als de gevolgen van het Commissievoorstel voor kleine veredelaars, boeren en de monopolisering van onze voedselketen niet duidelijk zijn voordat er wordt ingestemd met een ingrijpend voorstel;\noverwegende dat vanwege de aanstaande verkiezingen de onderhandelingen tussen de Raad, het Europees parlement en de Commissie over dit voorstel toch niet meer op korte termijn kunnen beginnen;\nverzoekt de regering niet in te stemmen met het Commissievoorstel over nieuwe genomische technieken voordat het onderzoek naar de impact op boeren en kleine veredelaars is afgerond en de resultaten zijn meegewogen,\nen gaat over tot de orde van de dag.\nKostiÄ‡",
  "content_char_count": 1502,
  "source": {
    "document_id": "2ea988c6-46d6-4861-802c-7e2ff6b169b3",
    "document_nummer": "2024D09844",
    "document_soort": "Motie",
    "publication_id": "be55248c-42d9-4766-beba-637bd73a098f",
    "publication_content_type": "application/xml",
    "publication_length": 2951,
    "cached": false,
    "binary_path": "bronmateriaal-onbewerkt\\cache\\document_publications\\be55248c-42d9-4766-beba-637bd73a098f.xml"
  },
  "issues": []
}