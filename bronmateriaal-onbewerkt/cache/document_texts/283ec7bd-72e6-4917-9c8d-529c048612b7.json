{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 793\nInternationale klimaatafspraken\nNr.\n262\nMOTIE VAN HET LID POSTMA\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat CCS een belangrijke poot is in het EU-klimaatdoel 2040;\nconstaterende dat er weinig landen in de EU zijn waar offshore CCS mogelijk is en er weinig draagvlak is onder de bevolking voor CCS-opslag op land;\nconstaterende dat we terughoudend moeten zijn met CCS om een carbon lock-in te voorkomen;\nconstaterende dat Nederland een van de weinige landen is waar CCS in grote schaal in de Noordzee kan plaatsvinden;\noverwegende dat de kans groot is dat Nederland een grote rol moet vervullen in de realisatie van dit specifieke onderdeel van het EU-klimaatdoel 2040;\noverwegende dat de impact van CCS voor Nederland groter zal zijn dan voor andere Europese landen;\nverzoekt de regering een strategie te ontwikkelen voor de inzet van Nederland als het gaat om CCS in relatie tot deze EU-mededeling en deze voor te leggen\nen te bespreken met de Tweede Kamer,\nen gaat over tot de orde van de dag.\nPostma",
  "content_char_count": 1117,
  "source": {
    "document_id": "6d7e95ec-e436-4e97-bd37-d9fa541ab46b",
    "document_nummer": "2024D11167",
    "document_soort": "Motie",
    "publication_id": "283ec7bd-72e6-4917-9c8d-529c048612b7",
    "publication_content_type": "application/xml",
    "publication_length": 2554,
    "cached": false,
    "binary_path": "bronmateriaal-onbewerkt\\cache\\document_publications\\283ec7bd-72e6-4917-9c8d-529c048612b7.xml"
  },
  "issues": []
}