{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n132\nMOTIE VAN DE LEDEN PIERIK EN VAN DER PLAS\nVoorgesteld\n21 december 2023\nDe Kamer,\ngehoord de beraadslaging,\noverwegende dat de aangenomen motie-Van der Plas (\n21 501-32, nr. 1572\n) oproept om het verbod op bodemvisserij in de Voordelta uit te stellen totdat uit metingen is gebleken dat de maatregelen bijdragen aan het herstel van de natuurwaarden;\nconstaterende dat de Minister voor Natuur en Stikstof alsnog een toegangsbeperkend besluit op wil tuigen;\nverzoekt het kabinet om geen toegangsbeperkingen of verbod op bodemvisserij in de Voordelta in te stellen totdat uit een ecologische toets is gebleken dat de maatregel daadwerkelijk bijdraagt aan het herstel van de natuurwaarden;\nen de motie-Van der Plas uit te voeren zoals die is aangenomen op 12 september 2023,\nen gaat over tot de orde van de dag.\nPierik\nVan der Plas",
  "content_char_count": 944,
  "source": {
    "document_id": "489a800b-2223-479b-ae02-efe11fdcb56a",
    "document_nummer": "2023D51028",
    "document_soort": "Motie",
    "publication_id": "f0f3cba6-a29a-4805-822c-c3e1b6033113",
    "publication_content_type": "application/xml",
    "publication_length": 2442,
    "cached": false,
    "binary_path": "bronmateriaal-onbewerkt\\cache\\document_publications\\f0f3cba6-a29a-4805-822c-c3e1b6033113.xml"
  },
  "issues": []
}