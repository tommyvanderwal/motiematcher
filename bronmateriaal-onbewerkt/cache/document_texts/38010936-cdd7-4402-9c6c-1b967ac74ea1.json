{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n135\nMOTIE VAN DE LEDEN CEDER EN BIKKER\nVoorgesteld\n27 november 2024\nDe Kamer,\ngehoord de beraadslaging,\noverwegende dat huisartsen, bedrijfsartsen, Wmo-consulenten en andere eerstelijnszorgverleners patiënten met long covid langs krijgen met een zorg-, werk- of ondersteuningsvraag;\noverwegende dat patiënten met long covid ertegenaan lopen dat de kennis over de symptomen en de behandelingen van long covid bij deze zorgverleners en ondersteuners niet op niveau is;\noverwegende dat hierdoor geen juiste diagnoses worden gesteld, geen goede behandelplannen worden voorgesteld en ondersteuningsaanvragen niet worden toegekend;\nverzoekt de regering zich blijvend in te spannen voor adequate kennis over long covid bij eerstelijnszorgverleners en gemeenten te ondersteunen om die bij relevante gemeenteambtenaren op niveau te krijgen en te houden,\nen gaat over tot de orde van de dag.\nCeder\nBikker",
  "content_char_count": 992,
  "source": {
    "document_id": "b29a18fc-7011-4282-b850-20570271bd99",
    "document_nummer": "2024D46489",
    "document_soort": "Motie",
    "publication_id": "38010936-cdd7-4402-9c6c-1b967ac74ea1",
    "publication_content_type": "application/xml",
    "publication_length": 2418,
    "cached": false,
    "binary_path": "bronmateriaal-onbewerkt\\cache\\document_publications\\38010936-cdd7-4402-9c6c-1b967ac74ea1.xml"
  },
  "issues": []
}