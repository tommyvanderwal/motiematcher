{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n131\nMOTIE VAN HET LID KRUL\nVoorgesteld\n27 november 2024\nDe Kamer,\ngehoord de beraadslaging,\nconstaterende dat reeds sinds het Kostenonderzoek paramedische zorg uit 2020 wordt geconcludeerd dat de tarifering van fysiotherapie te laag is, waardoor fysiotherapeuten in de eerstelijnszorg in de knel komen;\noverwegende dat er ondanks jaren praten nog steeds geen concrete stappen zijn gezet om de tarifering van fysiotherapie te verbeteren terwijl wel steeds meer eisen aan de kwaliteit worden gesteld, en dat nieuw onderzoek weer tot vertraging zal leiden;\noverwegende het belang van goede fysiotherapie, zowel voor de zorgvrager als de zorgverleners in de eerste- en tweedelijnszorg;\nverzoekt de regering om voor het commissiedebat Zorgverzekeringsstelsel in juni 2025 in overleg met de NZa en de zorgverzekeraars een oplossing te presenteren voor de tarifering van fysiotherapeuten en daarbij nadrukkelijk de optie van minimumtarieven mee te nemen,\nen gaat over tot de orde van de dag.\nKrul",
  "content_char_count": 1087,
  "source": {
    "document_id": "7e2d71e0-59cd-490d-86e5-c1154626eb51",
    "document_nummer": "2024D46485",
    "document_soort": "Motie",
    "publication_id": "a43c1c63-4bdd-4619-9b00-f10cd2a3795e",
    "publication_content_type": "application/xml",
    "publication_length": 2439,
    "cached": false,
    "binary_path": "bronmateriaal-onbewerkt\\cache\\document_publications\\a43c1c63-4bdd-4619-9b00-f10cd2a3795e.xml"
  },
  "issues": []
}