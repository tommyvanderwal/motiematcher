{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1300\nMOTIE VAN HET LID MARTENS-AMERICA C.S.\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat per 1 januari 2025 het handhavingsmoratorium is opgeheven;\noverwegende dat er veel onduidelijkheid en onrust is onder opdrachtgevers van zzp'ers in de zorg, waardoor veel opdrachtgevers preventief afzien van samenwerking met zzp'ers, terwijl dat wettelijk gezien niet nodig is;\noverwegende dat de impact van het uitsluiten van zzp'ers in de zorg voor verschillende sectoren, zoals huisartsen en spoedzorg, grote onzekerheden en gaten in roosters gaat opleveren;\nverzoekt de regering zo spoedig mogelijk de effecten van het huidig wettelijk kader, de handhaving hierop en de conceptwet-Vbar op de zorgsector te analyseren en te komen tot maatregelen om deze cruciale sector de ruimte te blijven geven om te werken met zelfstandigen,\nen gaat over tot de orde van de dag.\nMartens-America\nVijlbrief\nFlach\nVermeer",
  "content_char_count": 1034,
  "source": {
    "document_id": "9b5f747d-bb72-44ac-b3f9-505fe897b132",
    "document_nummer": "2025D43109",
    "document_soort": "Motie",
    "publication_id": "c907448b-bc91-4934-a470-37f9bd5cdaaf",
    "publication_content_type": "application/xml",
    "publication_length": 4936,
    "cached": false,
    "binary_path": "bronmateriaal-onbewerkt\\cache\\document_publications\\c907448b-bc91-4934-a470-37f9bd5cdaaf.xml"
  },
  "issues": []
}