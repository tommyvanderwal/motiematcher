{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n66\nMOTIE VAN HET LID EL ABASSI\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat racisme, discriminatie en intimidatie een structureel probleem zijn binnen de politie en dat het al jaren niet lukt om een cultuuromslag te maken;\nverzoekt de regering om een zerotolerancebeleid te voeren binnen de politie, tegen een politiemedewerker die zich schuldig heeft gemaakt aan discriminatie, racisme of intimidatie altijd aangifte te doen, en altijd over te gaan tot ontslag als de aangifte tot een veroordeling leidt;\nverzoekt de regering om ook bij werving van nieuwe politiemedewerkers geen medewerkers aan te nemen die in de afgelopen vijf jaar veroordeeld zijn voor discriminatie, racisme of intimidatie,\nen gaat over tot de orde van de dag.\nEl Abassi",
  "content_char_count": 972,
  "source": {
    "document_id": "0170019c-9d74-4960-bdd7-41bcd95a72bc",
    "document_nummer": "2024D04822",
    "document_soort": "Motie",
    "publication_id": "b0e81628-e685-4b00-8d89-ec03eb3aa434",
    "publication_content_type": "application/xml",
    "publication_length": 2356,
    "cached": false,
    "binary_path": "bronmateriaal-onbewerkt\\cache\\document_publications\\b0e81628-e685-4b00-8d89-ec03eb3aa434.xml"
  },
  "issues": []
}