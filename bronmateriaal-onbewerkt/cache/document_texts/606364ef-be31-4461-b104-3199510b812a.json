{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 508\nInterpellatie-Van der Plas inzake het niet voldoen aan het informatieverzoek om de Impact Assessment Natuurherstelverordening naar de Kamer te sturen\nNr.\n1\nMOTIE VAN DE LEDEN VAN DER PLAS EN HERTZBERGER\nVoorgesteld\n29 februari 2024\nDe Kamer,\ngehoord de beraadslaging,\noverwegende dat Nederland momenteel niet in staat is om de huidige natuurdoelstellingen met betrekking tot de stikstofdepositie en de Kaderrichtlijn Water te halen;\noverwegende dat er in de Europese Natuurherstelverordening kwantitatieve bindende doelstellingen voor 2024 en 2050 zijn opgenomen, die tevens moeilijk haalbaar zullen zijn voor Nederland;\noverwegende dat voorzichtigheid geboden is, aangezien het niet halen van deze doelstellingen ernstige juridische en beleidsmatige gevolgen kan hebben;\nverzoekt de regering om in de Raad van Ministers tegen de Natuurherstelverordening te stemmen;\nverzoekt de regering om een blokkerende minderheid te zoeken ter ondersteuning,\nen gaat over tot de orde van de dag.\nVan der Plas\nHertzberger",
  "content_char_count": 1086,
  "source": {
    "document_id": "9bac2550-0348-4e52-aabd-fbd4fbf8ccaf",
    "document_nummer": "2024D07431",
    "document_soort": "Motie",
    "publication_id": "606364ef-be31-4461-b104-3199510b812a",
    "publication_content_type": "application/xml",
    "publication_length": 2529,
    "cached": false,
    "binary_path": "bronmateriaal-onbewerkt\\cache\\document_publications\\606364ef-be31-4461-b104-3199510b812a.xml"
  },
  "issues": []
}