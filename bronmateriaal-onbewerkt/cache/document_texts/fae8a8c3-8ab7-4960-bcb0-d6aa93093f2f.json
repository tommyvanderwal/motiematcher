{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n319\nNADER GEWIJZIGDE MOTIE VAN HET LID MARTENS-AMERICA TER VERVANGING VAN DIE GEDRUKT ONDER NR. 318\nVoorgesteld\n28 mei 2024\nDe Kamer,\ngehoord de beraadslaging,\nconstaterende dat de huidige erkenningsperiode voor de Nederlandse Publieke Omroep (NPO) afloopt in 2026;\nconstaterende dat in een rechtsstaat een betrouwbare informatie voorziening van wezenlijk belang is;\nconstaterende dag de NPO zal moeten worden hervormd zodat de journalistiek, inclusief een veelzijdig aanbod, kwalitatief hoogwaardig vormgegeven en gewaarborgd kan worden;\nconstaterende dat de NPO in haar huidige vorm onvoldoende toekomstbestendig is;\noverwegende dat de hervorming van de NPO een haalbare termijn moet krijgen deze hervorming te realiseren maar gezien de uitdaging daar niet onbeperkt voor de tijd kan krijgen;\noverwegende dat een tijdelijke verlenging zowel duidelijk kan creëren binnen de publieke omroep om te werken aan deze toekomstbestendigheid;\nverzoekt de regering de huidige erkenningsperiode met één jaar te verlengen;\nverzoekt tevens de regering (uiterlijk) over 12 maanden tussentijds te evalueren over de voortgang van de hervorming van het bestel en dit te rapporteren aan de Kamer;\nen gaat over tot de orde van de dag.\nMartens-America",
  "content_char_count": 1336,
  "source": {
    "document_id": "80d1ccee-2fb9-455c-addb-08c090a16d24",
    "document_nummer": "2024D21454",
    "document_soort": "Motie (gewijzigd/nader)",
    "publication_id": "fae8a8c3-8ab7-4960-bcb0-d6aa93093f2f",
    "publication_content_type": "application/xml",
    "publication_length": 2775,
    "cached": false,
    "binary_path": "bronmateriaal-onbewerkt\\cache\\document_publications\\fae8a8c3-8ab7-4960-bcb0-d6aa93093f2f.xml"
  },
  "issues": []
}