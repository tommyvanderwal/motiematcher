{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXIII\nWijziging van de begrotingsstaat van het Ministerie van Klimaat en Groene Groei (XXIII) voor het jaar 2025 (wijziging samenhangende met de Voorjaarsnota)\nNr.\n8\nMOTIE VAN HET LID KRÖGER\nVoorgesteld\n2 juli 2025\nDe Kamer,\ngehoord de beraadslaging,\nconstaterende dat het kabinet de onderhandelingen met een aantal maatwerkbedrijven staakt, waardoor minder CO\n2\ngereduceerd zal worden;\nconstaterende dat het kabinet voornemens is de CO2-heffing op te schorten;\noverwegende dat de industrie haar eerlijke aandeel aan de klimaatopgave dient te leveren en dat het schrappen van dit beleid niet mag betekenen dat de kosten hiervan terechtkomen bij burgers of het mkb;\nverzoekt de regering om het aandeel van de industrie in de energietransitie niet af te wentelen op burgers en het mkb,\nen gaat over tot de orde van de dag.\nKröger",
  "content_char_count": 905,
  "source": {
    "document_id": "4e335a97-e2bc-4391-802d-e4c14d4f6b3b",
    "document_nummer": "2025D31747",
    "document_soort": "Motie",
    "publication_id": "91db3483-cd20-4e69-ae7b-8d501303a4d9",
    "publication_content_type": "application/xml",
    "publication_length": 4735,
    "cached": false,
    "binary_path": "bronmateriaal-onbewerkt\\cache\\document_publications\\91db3483-cd20-4e69-ae7b-8d501303a4d9.xml"
  },
  "issues": []
}