{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 178\nVoorstel van wet van de leden Paulusma, Becker, Westerveld, Van Nispen en Kostic tot wijziging van het Wetboek van Strafrecht en enige andere wetten in verband met het strafbaar stellen van handelingen gericht op het veranderen of onderdrukken van de seksuele gerichtheid, genderidentiteit of genderexpressie (Wet strafbaarstelling conversiehandelingen)\nNr.\n20\nGEWIJZIGDE MOTIE VAN HET LID MUTLUER TER VERVANGING VAN DIE GEDRUKT ONDER NR. 15\nVoorgesteld\n9 september 2025\nDe Kamer,\ngehoord de beraadslaging,\nconstaterende dat slachtoffers soms pas jaren later durven te praten over wat hen is overkomen, en jaren kampen met trauma, schaamte of andere negatieve gevoelens,\nconstaterende dat er enorme wachtlijsten zijn in zowel de jeugdzorg als de GGZ voor gespecialiseerde hulp,\nconstaterende dat er al particuliere initiatieven bestaan, zoals het steunpunt opgericht door Wijdekerk,\noverwegende dat het essentieel is dat slachtoffers van conversiehandelingen zo snel mogelijk de juiste hulp ontvangen,\noverwegende dat de juiste hulp voor slachtoffers een belangrijke rol speelt in de verwerking van hun trauma en het herstel,\noverwegende dat initiatieven zoals het steunpunt van de Wijdekerk slachtoffers van conversietherapie veel kunnen helpen,\noverwegende dat er behoefte bestaat aan een uitbreiding van een dergelijke aanpak,\nverzoekt de regering om de Kamer zo snel mogelijk de inventarisatie aangaande de behoefte aan een steunpunt te doen toekomen,\nverzoekt tevens de regering om in overleg te treden met de bestaande meld- en steunpunten, belangenorganisaties en ervaringsdeskundigen over het optimaal waarborgen dat slachtoffers van conversiehandelingen terecht kunnen voor gespecialiseerde hulp en de Kamer voor het einde van het jaar te informeren over de opbrengst van de gesprekken,\nen gaat over tot de orde van de dag.\nMutluer",
  "content_char_count": 1918,
  "source": {
    "document_id": "d4df96b7-7b07-4f31-ae33-6782e968f935",
    "document_nummer": "2025D37723",
    "document_soort": "Motie (gewijzigd/nader)",
    "publication_id": "ec170646-ccb6-4294-a851-58439f01682d",
    "publication_content_type": "application/xml",
    "publication_length": 6300,
    "cached": false,
    "binary_path": "bronmateriaal-onbewerkt\\cache\\document_publications\\ec170646-ccb6-4294-a851-58439f01682d.xml"
  },
  "issues": []
}