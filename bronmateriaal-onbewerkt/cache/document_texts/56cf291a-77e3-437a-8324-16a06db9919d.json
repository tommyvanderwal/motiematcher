{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 529\nGaswinning\nNr.\n1312\nMOTIE VAN HET LID BIKKER\nVoorgesteld\n19 juni 2025\nDe Kamer,\ngehoord de beraadslaging,\noverwegende dat de kwaliteit van woningen die opgeleverd worden na versterking met regelmaat te wensen overlaat, door gebrekkige afwerking, bouwmaterialen van lage kwaliteit, slechte installatie leidend tot tocht en schimmel en bouwafval dat in of rond woningen achterblijft;\noverwegende dat bewoners van versterkte woningen met dergelijke gebreken niet goed weten waarop zij recht hebben en bij welke instantie zij zich moeten melden om hun recht te halen (corporatie, NCG of gemeente);\nverzoekt de regering de NCG te verzoeken zich in te spannen de kwaliteit van opgeleverde versterkte woningen te verhogen, hierover in gesprek te gaan met corporaties en gemeenten, en één loket in te richten waar bewoners terecht kunnen als de kwaliteit van hun woning te wensen overlaat,\nen gaat over tot de orde van de dag.\nBikker",
  "content_char_count": 1003,
  "source": {
    "document_id": "2074ef5b-127d-4603-bcf8-e594138db534",
    "document_nummer": "2025D28846",
    "document_soort": "Motie",
    "publication_id": "56cf291a-77e3-437a-8324-16a06db9919d",
    "publication_content_type": "application/xml",
    "publication_length": 4525,
    "cached": false,
    "binary_path": "bronmateriaal-onbewerkt\\cache\\document_publications\\56cf291a-77e3-437a-8324-16a06db9919d.xml"
  },
  "issues": []
}