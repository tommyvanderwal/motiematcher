{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4037\nMOTIE VAN DE LEDEN VAN DER WERF EN PATERNOTTE\nVoorgesteld\n23 april 2025\nDe Kamer,\ngehoord de beraadslaging,\nconstaterende dat het kabinet eerder heeft aangegeven dat SAFE en het Europese witboek voor defensie belangrijke stappen zijn, maar dat er meer nodig zal zijn voor onze veiligheid en defensie;\noverwegende dat tijdens de informele Ecofin-Raad van 11 en 12 april in Warschau is gesproken over het opzetten van een Europees defensiemechanisme, bedoeld voor de financiering en gezamenlijke aankoop van strategische capaciteiten;\noverwegende dat het hierbij zou gaan om een intergouvernementele opzet, wat ruimte biedt voor deelname van niet-EU-lidstaten en obstructie vanuit landen als Hongarije voorkomt;\nverzoekt de regering met positieve opstelling een actieve rol te pakken in de discussie over een dergelijke intergouvernementele organisatie en hierbij op te trekken met Europese partners, waaronder het VK,\nen gaat over tot de orde van de dag.\nVan der Werf\nPaternotte",
  "content_char_count": 1146,
  "source": {
    "document_id": "de166293-5b19-417b-ad9b-efb6142f9fae",
    "document_nummer": "2025D18744",
    "document_soort": "Motie",
    "publication_id": "6f1d575c-3a32-4e99-9622-300d0613e720",
    "publication_content_type": "application/xml",
    "publication_length": 4990,
    "cached": false,
    "binary_path": "bronmateriaal-onbewerkt\\cache\\document_publications\\6f1d575c-3a32-4e99-9622-300d0613e720.xml"
  },
  "issues": []
}