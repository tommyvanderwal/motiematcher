{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 529\nGaswinning\nNr.\n1303\nMOTIE VAN HET LID BECKERMAN C.S.\nVoorgesteld\n19 juni 2025\nDe Kamer,\ngehoord de beraadslaging,\noverwegende dat wettelijke termijnen soms knellend zijn voor bewoners, waardoor ze bijvoorbeeld te laat zijn met het maken van bezwaar, bijvoorbeeld wanneer ze fouten in versterkingsrapporten ontdekken;\nvoorts overwegende dat de Staatssecretaris meermalen, waaronder in antwoord op Kamervragen op 28 januari en tijdens het debat over de Tijdelijke wet Groningen op 29 januari, heeft toegezegd dat er coulant wordt omgegaan met termijnen;\nconstaterende dat er toch bezwaarschriften van bewoners niet-ontvankelijk zijn verklaard, puur vanwege het te laat indienen;\nverzoekt de regering te borgen dat de belofte om coulant om te gaan met de wettelijke (bezwaar)termijnen daadwerkelijk gestand wordt gedaan, zodat bewoners ook met terugwerkende kracht rapporten waar zij over twijfelen kunnen laten herzien,\nen gaat over tot de orde van de dag.\nBeckerman\nBushoff\nTeunissen\nBikker\nBamenga",
  "content_char_count": 1075,
  "source": {
    "document_id": "e442178f-5328-40ec-9062-4069c922fd32",
    "document_nummer": "2025D28832",
    "document_soort": "Motie",
    "publication_id": "1288aa75-99b0-4218-9186-122b0297a310",
    "publication_content_type": "application/xml",
    "publication_length": 5133,
    "cached": false,
    "binary_path": "bronmateriaal-onbewerkt\\cache\\document_publications\\1288aa75-99b0-4218-9186-122b0297a310.xml"
  },
  "issues": []
}