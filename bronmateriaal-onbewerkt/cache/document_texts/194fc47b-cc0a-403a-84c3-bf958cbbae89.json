{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 973\nToekomst veehouderij\nNr.\n271\nMOTIE VAN HET LID VAN DER PLAS\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de organisatie MOBilisation for the Environment (MOB) structureel juridische procedures inzet welke leiden tot veel leed in boerengezinnen die niks fout hebben gedaan;\nconstaterende dat MOB zegt dat zij nieuwe rechtelijke procedures mogelijk tijdelijk willen opschorten, mits de Minister met hen in gesprek gaat, hetgeen riekt naar chantage;\nconstaterende dat de voorzitter van MOB de Minister gisteren op sociale media heeft vergeleken met «een kankergezwel»;\noverwegende dat gesprekken op basis van intimidatie, chantage of ernstige beledigingen niet bijdragen aan een constructieve dialoog;\nspreekt uit dat een Minister niet kan worden gedwongen met een organisatie in gesprek te gaan die diezelfde Minister vergelijkt met een kankergezwel en over de ruggen van boerengezinnen haar eisen wil afdwingen,\nen gaat over tot de orde van de dag.\nVan der Plas",
  "content_char_count": 1072,
  "source": {
    "document_id": "f9716ea6-9aed-406c-8a26-446de3cebcd9",
    "document_nummer": "2025D28899",
    "document_soort": "Motie",
    "publication_id": "194fc47b-cc0a-403a-84c3-bf958cbbae89",
    "publication_content_type": "application/xml",
    "publication_length": 4791,
    "cached": false,
    "binary_path": "bronmateriaal-onbewerkt\\cache\\document_publications\\194fc47b-cc0a-403a-84c3-bf958cbbae89.xml"
  },
  "issues": []
}