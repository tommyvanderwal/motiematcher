{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n104\nMOTIE VAN HET LID STOFFER\nVoorgesteld\n28 november 2024\nDe Kamer,\ngehoord de beraadslaging,\noverwegende dat het voor de versterking van de status van het vakmanschap van de leraar essentieel is dat degenen die leraren besturen, beoordelen en opleiden uit ervaring weten wat het geven van onderwijs in de praktijk betekent;\nconstaterende dat sprake is van een groeiende groep mensen die in het onderwijs werkt, maar die geen ervaring heeft met het geven van onderwijs;\nverzoekt de regering samen met het onderwijsveld te werken aan een professionele richtlijn die bevordert dat leidinggevenden, lerarenopleiders en inspecteurs zelf ervaring hebben en houden met het geven van onderwijs,\nen gaat over tot de orde van de dag.\nStoffer",
  "content_char_count": 939,
  "source": {
    "document_id": "340227f5-1136-424d-9edc-6e4a6a2f7ac4",
    "document_nummer": "2024D46722",
    "document_soort": "Motie",
    "publication_id": "baf97537-a1b3-4c9d-9499-c70df273842a",
    "publication_content_type": "application/xml",
    "publication_length": 2326,
    "cached": false,
    "binary_path": "bronmateriaal-onbewerkt\\cache\\document_publications\\baf97537-a1b3-4c9d-9499-c70df273842a.xml"
  },
  "issues": []
}