{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n12\nMOTIE VAN HET LID JETTEN C.S.\nVoorgesteld\n19 september 2024\nDe Kamer,\ngehoord de beraadslaging,\nconstaterende dat deze regering de grootste onderwijsbezuiniging van deze eeuw voorstelt op mbo, hogescholen, universiteiten, onderzoek en innovatie;\nconstaterende dat er met de langstudeerboete een boete komt op leren, studeren en ontwikkelen;\nvan mening dat bezuinigen op onderwijs, onderzoek en onze jongeren een bezuiniging is op de toekomst van Nederland;\nverzoekt de regering om deze historische onderwijsbezuinigingen niet door te zetten;\nverzoekt de regering om alternatieve dekking aan te wenden, zoals het in loondienst laten treden van medisch specialisten, ondoelmatige en ineffectieve fiscale regelingen en de instelling van de digitaledienstenbelasting,\nen gaat over tot de orde van de dag.\nJetten\nTimmermans\nBontenbal\nDijk\nOuwehand\nDassen\nVan Baarle\nBikker",
  "content_char_count": 997,
  "source": {
    "document_id": "b2839ffc-9fac-4e71-8f89-59c3bbb0aa42",
    "document_nummer": "2024D34086",
    "document_soort": "Motie",
    "publication_id": "3a3b200c-9b61-4f4f-b8b8-54b67105f417",
    "publication_content_type": "application/xml",
    "publication_length": 2582,
    "cached": false,
    "binary_path": "bronmateriaal-onbewerkt\\cache\\document_publications\\3a3b200c-9b61-4f4f-b8b8-54b67105f417.xml"
  },
  "issues": []
}