{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n747\nMOTIE VAN HET LID DE KORTE\nVoorgesteld\n24 april 2025\nDe Kamer,\ngehoord de beraadslaging,\nconstaterende dat in alle regio's mentalegezondheidsnetwerken (MGN's) zijn waarin samengewerkt wordt tussen het sociaal domein, de huisartsenzorg en de ggz;\noverwegende dat sommige van deze MGN's succesvol zijn in het verminderen van wachttijden in de ggz en er zorg voor dragen dat mensen met mentale problemen sneller op de juiste plek komen;\noverwegende dat aan de andere kant vele mentalegezondheidsnetwerken nog te veel blijven hangen in overleg;\noverwegende dat het noodzakelijk is dat het Ministerie van VWS, de NZa, het Zorginstituut Nederland, de IGJ en de verzekeraars actief meedenken over de facilitering van samenwerking om MGN's tot succes te maken;\nverzoekt de regering om versnelling aan te brengen bij de mentalegezondheidsnetwerken door te leren van succesvolle netwerken, te onderzoeken wat de barri√®res zijn en hoe deze weg te nemen, en hierin op te trekken met de NZa, het Zorginstituut Nederland, de IGJ en de\nzorgverzekeraars,\nen gaat over tot de orde van de dag.\nDe Korte",
  "content_char_count": 1198,
  "source": {
    "document_id": "ce60267d-4dcc-4ea4-9a14-67433a35e27c",
    "document_nummer": "2025D18988",
    "document_soort": "Motie",
    "publication_id": "b3e9abe4-854a-44eb-8423-4d8ed3640884",
    "publication_content_type": "application/xml",
    "publication_length": 4790,
    "cached": false,
    "binary_path": "bronmateriaal-onbewerkt\\cache\\document_publications\\b3e9abe4-854a-44eb-8423-4d8ed3640884.xml"
  },
  "issues": []
}