{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n37\nMOTIE VAN HET LID WELZIJN C.S.\nVoorgesteld\n24 oktober 2024\nDe Kamer,\ngehoord de beraadslaging,\noverwegende dat het op korte termijn bereiken van een bouwstroom van 100.000 woningen een tour de force is, terwijl die wel nodig is om de woningnood te verlichten;\noverwegende dat met het huidige wettelijke instrumentarium niet altijd kan worden ingespeeld op nieuwe weerbarstige problemen bij grootschalige woningbouwprojecten zoals netcongestie, drinkwateraansluitingen, geluidsnormeringen, waterproblematiek, vergunningverlening voor toeleveranciers van klei, grind en zand, nieuwe Europese verordeningen et cetera, om die het hoofd te bieden;\nconstaterende dat er diverse bouwplannen vertragen vanwege een samenloop van haperende interbestuurlijke samenwerking, langjarige juridische procedures, bovenbeschreven problematiek en uitvoeringsproblemen;\nconstaterende dat er bestuurlijk lef nodig is om impasses te doorbreken;\nverzoekt de regering om door te pakken en het wettelijk instrumentarium optimaal te benutten om tot versnelling van woningbouwprojecten te komen, lerend van de Crisis- en herstelwet, om deze wooncrisis aan te pakken,\nen gaat over tot de orde van de dag.\nWelzijn\nVijlbrief\nGrinwis\nPeter de Groot\nDe Hoop\nVedder\nWijen-Nass\nBeckerman",
  "content_char_count": 1469,
  "source": {
    "document_id": "fbc838d7-80ac-43aa-8985-41eb829b22e3",
    "document_nummer": "2024D40588",
    "document_soort": "Motie",
    "publication_id": "19ce56b5-970e-4edc-8956-3210502a477a",
    "publication_content_type": "application/xml",
    "publication_length": 3107,
    "cached": false,
    "binary_path": "bronmateriaal-onbewerkt\\cache\\document_publications\\19ce56b5-970e-4edc-8956-3210502a477a.xml"
  },
  "issues": []
}