{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n705\nMOTIE VAN HET LID EL ABASSI\nVoorgesteld\n21 december 2023\nDe Kamer,\ngehoord de beraadslaging,\nconstaterende dat het dreigingsniveau is toegenomen van 3 naar 4 en dat naar aanleiding hiervan ook de dreiging richting joodse en islamitische gebedshuizen, instellingen en scholen is toegenomen;\nconstaterende dat deze dreiging zich al heeft gemanifesteerd in verschillende incidenten;\noverwegende dat iedereen in Nederland veilig zijn religie moet kunnen uitoefenen;\nverzoekt de regering om aanvullende beveiligingsmaatregelen voor religieuze gebedshuizen, instellingen en scholen te nemen en duidelijke criteria op te stellen voor wanneer de beveiliging ingezet moet worden,\nen gaat over tot de orde van de dag.\nEl Abassi",
  "content_char_count": 825,
  "source": {
    "document_id": "910ebcfa-5f4b-454e-9c6f-5e3825466b13",
    "document_nummer": "2023D51170",
    "document_soort": "Motie",
    "publication_id": "5df08279-f344-4e36-a0b9-2b022be7dc9b",
    "publication_content_type": "application/xml",
    "publication_length": 2177,
    "cached": false,
    "binary_path": "bronmateriaal-onbewerkt\\cache\\document_publications\\5df08279-f344-4e36-a0b9-2b022be7dc9b.xml"
  },
  "issues": []
}