{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 237\nAfrika-beleid\nNr.\n210\nMOTIE VAN HET LID BAMENGA C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat sinds januari 2025 nieuwe offensieven zijn uitgevoerd door de gewapende groepering M23, die met steun van Rwanda feitelijk delen van Oost-Congo bezet houdt, wat leidt tot ernstige mensenrechtenschendingen, massale ontheemding en ondermijning van regionale stabiliteit;\nverzoekt de regering om zich in Europees en bilateraal verband krachtig uit te spreken tegen de feitelijke annexatie van Congolees grondgebied door Rwanda, dit aan te kaarten in internationale fora zoals de VN-Mensenrechtenraad en de Afrikaanse Unie, zich in te zetten voor sancties of herziening van samenwerking zolang deze bezetting en mensenrechtenschendingen voortduren, en de Kamer voor de volgende Raad Buitenlandse Zaken te informeren over het ingenomen standpunt en voorgenomen acties,\nen gaat over tot de orde van de dag.\nBamenga\nDobbe\nCeder",
  "content_char_count": 1029,
  "source": {
    "document_id": "364989bb-f427-4389-a3d0-fc88a01cc031",
    "document_nummer": "2025D24480",
    "document_soort": "Motie",
    "publication_id": "19cc00de-7a4d-4f7f-ba62-60bbd0e4eb02",
    "publication_content_type": "application/xml",
    "publication_length": 4740,
    "cached": false,
    "binary_path": "bronmateriaal-onbewerkt\\cache\\document_publications\\19cc00de-7a4d-4f7f-ba62-60bbd0e4eb02.xml"
  },
  "issues": []
}