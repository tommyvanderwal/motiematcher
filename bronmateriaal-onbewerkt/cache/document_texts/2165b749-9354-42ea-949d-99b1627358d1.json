{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n361\nMOTIE VAN HET LID VAN DER VELDE\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\noverwegende dat de Minister stelt dat er met zijn plannen, waarin toetreding niet langer mogelijk is, voldoende pluriformiteit komt;\nvan mening dat pluriformiteit slechts gebaat is bij een bestel dat openstaat voor toetreding van nieuwe omroepen en ook de mogelijkheid tot uittreding kent, juist wanneer zich in de toekomst nieuwe geluiden aandienen of bestaande geluiden onvoldoende aansluiten bij de samenleving;\nverzoekt de regering te borgen dat de mogelijkheid van toetreding en uittreding voor omroepen in de Mediawet behouden blijft, en dat nieuwe toetreders worden bekostigd binnen het bestaande totaalbudget, zonder extra middelen,\nen gaat over tot de orde van de dag.\nVan der Velde",
  "content_char_count": 920,
  "source": {
    "document_id": "27d94cfa-5827-4786-864b-a29c4921ea5b",
    "document_nummer": "2025D16835",
    "document_soort": "Motie",
    "publication_id": "2165b749-9354-42ea-949d-99b1627358d1",
    "publication_content_type": "application/xml",
    "publication_length": 2251,
    "cached": false,
    "binary_path": "bronmateriaal-onbewerkt\\cache\\document_publications\\2165b749-9354-42ea-949d-99b1627358d1.xml"
  },
  "issues": []
}