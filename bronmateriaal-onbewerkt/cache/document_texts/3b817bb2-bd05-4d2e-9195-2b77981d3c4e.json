{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 561\nStructuurvisie Windenergie op Zee (SV WoZ)\nNr.\n94\nMOTIE VAN HET LID VERMEER\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat er substantiÃ«le negatieve effecten zijn bij de Schiermonnikoog Wantijroute op hoogwaardige landbouwgronden, UNESCO Werelderfgoed Waddenzee en natuur, landschappelijke en cultuurhistorische waarden, primaire waterkeringen en de brede kustbeschermingszone;\nconstaterende dat de tunnelvariant een alles-in-eenoplossing is voor zowel kabels als leidingen;\noverwegende dat er voor toekomstige aanlandingen van energie vanaf zee naast de Schiermonnikoog Wantijroute een of meer andere routes gerealiseerd moeten worden welke extra kosten en meerdere keren negatieve effecten met zich meebrengen;\noverwegende dat er blijkens de zienswijzen bij alle regiopartijen groot draagvlak is voor de tunnelvariant en er bereidheid vanuit de regio is om constructief mee te werken aan deze variant;\nverzoekt het kabinet om geen onomkeerbare beslissingen te nemen ten aanzien van de aanlanding van windpark Doordewind voordat de verkenning van de tunnel is afgerond, zodat deze nog voldoende kan worden meegewogen;\nverzoekt de kabinet om parallel aan de projectprocedure Doordewind het initiatief te nemen in de doorontwikkeling van de tunnel als mogelijkheid voor de aanlanding van windparken in samenwerking met Gasunie, TenneT en medeoverheden,\nen gaat over tot de orde van de dag.\nVermeer",
  "content_char_count": 1508,
  "source": {
    "document_id": "f56de4fe-78f2-432b-90cc-db1637943b7f",
    "document_nummer": "2025D42943",
    "document_soort": "Motie",
    "publication_id": "3b817bb2-bd05-4d2e-9195-2b77981d3c4e",
    "publication_content_type": "application/xml",
    "publication_length": 5108,
    "cached": false,
    "binary_path": "bronmateriaal-onbewerkt\\cache\\document_publications\\3b817bb2-bd05-4d2e-9195-2b77981d3c4e.xml"
  },
  "issues": []
}