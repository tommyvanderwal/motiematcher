{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 618\nWijziging van de Meststoffenwet in verband met de voorwaarden over de maximale mestproductie in de derogatiebeschikking 2022â€“2025 (Wet wijziging Meststoffenwet in verband met de maximale mestproductie)\nNr.\n28\nMOTIE VAN HET LID OUWEHAND\nVoorgesteld tijdens het Wetgevingsoverleg van\n7 oktober 2024\nDe Kamer,\ngehoord de beraadslaging,\nconstaterende dat met de huidige mestplannen een generieke korting of koude sanering niet kan worden uitgesloten;\nconstaterende dat er in een vergelijkbare situatie, bij het fosfaatdrama in 2017, 160.000 te veel gefokte koeien vroegtijdig moesten worden afgevoerd naar de slacht;\nconstaterende dat een dier dat niet gefokt is, ook niet (vervroegd) hoeft te worden afgevoerd naar de slacht;\nconstaterende dat het welzijn en de intrinsieke waarde van dieren gerespecteerd moeten worden, maar dat de belangen van dieren nog altijd geen onderdeel vormen van het mestbeleid;\nverzoekt de regering om zo snel mogelijk fokbeperkingen in te stellen om onnodig dierenleed te voorkomen bij de aanpak van het mestprobleem,\nen gaat over tot de orde van de dag.\nOuwehand",
  "content_char_count": 1167,
  "source": {
    "document_id": "5eb98e54-43aa-4e57-807a-9a5c49665eac",
    "document_nummer": "2024D37174",
    "document_soort": "Motie",
    "publication_id": "c3af1fd4-3c28-459b-83c0-3f5ee003ed8c",
    "publication_content_type": "application/xml",
    "publication_length": 2541,
    "cached": false,
    "binary_path": "bronmateriaal-onbewerkt\\cache\\document_publications\\c3af1fd4-3c28-459b-83c0-3f5ee003ed8c.xml"
  },
  "issues": []
}