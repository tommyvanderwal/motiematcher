{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nJ\nVaststelling van de begrotingsstaat van het Deltafonds voor het jaar 2025\nNr.\n19\nMOTIE VAN DE LEDEN GRINWIS EN PETER DE GROOT\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\noverwegende dat het niet halen van de KRW-doelen potentieel grote gevolgen kan hebben voor het droogmalen van bouwputten als er sprake is van historische vervuiling;\noverwegende dat retourbemaling, waarbij het opgepompte water teruggepompt wordt in het grondwaterlichaam, soelaas kan bieden;\nverzoekt de regering zich, in het belang van de voortgang van woningbouw, zodanig in te spannen dat het droogmalen van bouwputten mogelijk blijft, waaronder de mogelijkheid voor retourbemaling, en daartoe mogelijke belemmeringen voor toepassing van retourbemaling in overleg met de sector vast te stellen en weg te nemen,\nen gaat over tot de orde van de dag.\nGrinwis\nPeter de Groot",
  "content_char_count": 978,
  "source": {
    "document_id": "d01f2e21-1697-4461-9c97-c1cb935ca213",
    "document_nummer": "2024D44630",
    "document_soort": "Motie",
    "publication_id": "ee82bf6c-5a04-4ca2-bcd8-b85ed8b746a9",
    "publication_content_type": "application/xml",
    "publication_length": 2433,
    "cached": false,
    "binary_path": "bronmateriaal-onbewerkt\\cache\\document_publications\\ee82bf6c-5a04-4ca2-bcd8-b85ed8b746a9.xml"
  },
  "issues": []
}