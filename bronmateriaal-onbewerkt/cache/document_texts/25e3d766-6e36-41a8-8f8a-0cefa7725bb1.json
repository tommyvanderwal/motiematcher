{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n235\nMOTIE VAN HET LID ERGIN\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat de Staatssecretaris op zoek is naar een alternatieve invulling om de btw-verhoging op cultuur, media en sport van 9% naar 21% te schrappen;\nconstaterende dat in de alternatieve dekkingsopgave wordt voorgesteld om eventueel specifieke posten met verlaagde tarieven, zoals de btw op kappersdiensten, te verhogen;\noverwegende dat een eventuele btw-verhoging op kappersdiensten grotendeels zal worden doorberekend aan consumenten, wat leidt tot hogere\nkosten voor een brede groep burgers;\noverwegende dat kappers een belangrijke rol spelen in de lokale economie en sociale cohesie en dat een btw-verhoging hun bedrijfsvoering onder druk kan zetten;\nverzoekt de regering om in de zoektocht naar een dekkingsopgave een eventuele btw-verhoging van 9% naar 21% op kappersdiensten buiten beschouwing te laten,\nen gaat over tot de orde van de dag.\nErgin",
  "content_char_count": 1061,
  "source": {
    "document_id": "d2d40424-0689-4dec-ab55-be13301744a8",
    "document_nummer": "2025D13332",
    "document_soort": "Motie",
    "publication_id": "25e3d766-6e36-41a8-8f8a-0cefa7725bb1",
    "publication_content_type": "application/xml",
    "publication_length": 2506,
    "cached": false,
    "binary_path": "bronmateriaal-onbewerkt\\cache\\document_publications\\25e3d766-6e36-41a8-8f8a-0cefa7725bb1.xml"
  },
  "issues": []
}