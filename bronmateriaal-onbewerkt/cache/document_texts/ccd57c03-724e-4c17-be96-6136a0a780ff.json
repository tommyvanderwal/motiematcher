{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVIII\nJaarverslag en slotwet Ministerie van Onderwijs, Cultuur en Wetenschap 2024\nNr.\n12\nMOTIE VAN DE LEDEN HAAGE EN WESTERVELD\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat er al jaren signalen zijn dat jongeren in de jeugdzorg geen of onvoldoende onderwijs op niveau kunnen volgen;\nconstaterende dat de Inspectie Gezondheidszorg en Jeugd in november nog in een rapport stelde dat de aansluiting met onderwijs een knelpunt is;\nconstaterende dat deze groep jongeren niet wordt meegenomen in de Staat van het Onderwijs, terwijl dit óók een taak is van de Inspectie van het Onderwijs;\nverzoekt de regering om aan de Inspectie van het Onderwijs te vragen voortaan ook onderwijs aan jongeren in de jeugdzorg jaarlijks mee te nemen in de Staat van het Onderwijs,\nen gaat over tot de orde van de dag.\nHaage\nWesterveld",
  "content_char_count": 920,
  "source": {
    "document_id": "d577ac26-77c0-4972-a094-beb40d2cea16",
    "document_nummer": "2025D31384",
    "document_soort": "Motie",
    "publication_id": "ccd57c03-724e-4c17-be96-6136a0a780ff",
    "publication_content_type": "application/xml",
    "publication_length": 4769,
    "cached": false,
    "binary_path": "bronmateriaal-onbewerkt\\cache\\document_publications\\ccd57c03-724e-4c17-be96-6136a0a780ff.xml"
  },
  "issues": []
}