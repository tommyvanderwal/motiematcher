{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n58\nMOTIE VAN HET LID VAN NISPEN\nVoorgesteld\n26 juni 2025\nDe Kamer,\ngehoord de beraadslaging,\noverwegende dat de omstandigheden voor kinderen in asielnoodopvanglocaties niet goed genoeg en soms zelfs ronduit slecht zijn;\noverwegende dat het waarborgen van de kinderrechten van groot belang is en het hierom ook onacceptabel is als kinderen geen toegang hebben tot onderwijs, zorg en speelvoorzieningen en daarmee geen stabiele plek hebben om op te groeien;\nverzoekt de regering om er nog vóór de zomervakantie voor te zorgen dat kinderen niet langer worden opgevangen in evenementenhallen of locaties waar zij niet buiten kunnen of mogen spelen en plek te bieden op opvanglocaties die geschikt zijn voor kinderen, en het COA daartoe ook in staat te stellen;\nverzoekt de regering voorts om zo spoedig mogelijk met de gemeentes in overleg te treden om tot een beleidsregel of kader te komen waarin minimale vereisten staan waar opvanglocaties waar kinderen verblijven in ieder geval aan moeten voldoen,\nen gaat over tot de orde van de dag.\nVan Nispen",
  "content_char_count": 1331,
  "source": {
    "document_id": "afb06414-42dc-4cc2-9c00-e6b6c864dd57",
    "document_nummer": "2025D30379",
    "document_soort": "Motie",
    "publication_id": "4e8cd0e8-fe54-42e4-a1ec-05367733c82e",
    "publication_content_type": "application/xml",
    "publication_length": 5317,
    "cached": false,
    "binary_path": "bronmateriaal-onbewerkt\\cache\\document_publications\\4e8cd0e8-fe54-42e4-a1ec-05367733c82e.xml"
  },
  "issues": []
}