{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n102\nGEWIJZIGDE MOTIE VAN DE LEDEN PETER DE GROOT EN WELZIJN TER VERVANGING VAN DIE GEDRUKT ONDER NR. 85\nVoorgesteld\n1 juli 2025\nDe Kamer,\ngehoord de beraadslaging,\noverwegende dat er een structureel tekort is aan betaalbare koopwoningen in Nederland;\noverwegende dat huishoudens met een (gezamenlijk) middeninkomen van circa € 50.000 tot € 80.000 vaak tussen wal en schip vallen op de woningmarkt;\nconstaterende dat koopwoningen in de prijsklasse van € 250.000 tot € 405.000 voor deze doelgroep als betaalbaar kunnen worden beschouwd;\nvan mening dat het woningaanbod beter moet aansluiten op de behoeften van middeninkomens;\nverzoekt de regering om in de instructieregels op regionaal niveau voor nieuwbouw op te nemen dat minimaal 25% uit betaalbare koopwoningen, als onderdeel van 2/3e betaalbare woningen, in bovengenoemde prijsklasse wordt gebouwd;\nen gaat over tot de orde van de dag.\nPeter de Groot\nWelzijn",
  "content_char_count": 1329,
  "source": {
    "document_id": "0f1e79cc-5e37-4b2e-bc16-02316747cd95",
    "document_nummer": "2025D30175",
    "document_soort": "Motie (gewijzigd/nader)",
    "publication_id": "6e6be3e4-520e-4c2b-89ee-a5dd1a6aaeaf",
    "publication_content_type": "application/xml",
    "publication_length": 5851,
    "cached": false,
    "binary_path": "bronmateriaal-onbewerkt\\cache\\document_publications\\6e6be3e4-520e-4c2b-89ee-a5dd1a6aaeaf.xml"
  },
  "issues": []
}