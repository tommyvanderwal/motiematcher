{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n481\nMOTIE VAN HET LID GRINWIS C.S.\nVoorgesteld\n28 februari 2024\nDe Kamer,\ngehoord de beraadslaging,\noverwegende dat betrouwbare toegang tot het elektriciteitsnet voor de uitvoering van voor de maatschappij cruciale wettelijke taken, zoals waterbeheer door waterschappen, van groot belang is;\noverwegende dat het steeds vaker voorkomt dat waterschappen genoodzaakt zijn om het met de netbeheerder overeengekomen vermogen voor de poldergemalen, boezemgemalen en rioolwaterzuiveringen te overschrijden, zoals bij de recente hoogwaterperiode;\nverzoekt de regering om in gesprek te gaan met netbeheerders, waterschappen en eventuele andere uitvoerders van cruciale wettelijke taken om zeker te stellen dat zij bij calamiteiten, zoals hoogwater, uitgesloten worden van de verplichting de aansluit- en transportovereenkomst na te komen,\nen gaat over tot de orde van de dag.\nGrinwi\nErkens\nVermeer",
  "content_char_count": 1014,
  "source": {
    "document_id": "afb14154-d0cd-4fea-b67c-c006782bb32b",
    "document_nummer": "2024D07074",
    "document_soort": "Motie",
    "publication_id": "9d8a3722-f82d-4e6b-9769-1b9fe9565f5a",
    "publication_content_type": "application/xml",
    "publication_length": 2440,
    "cached": false,
    "binary_path": "bronmateriaal-onbewerkt\\cache\\document_publications\\9d8a3722-f82d-4e6b-9769-1b9fe9565f5a.xml"
  },
  "issues": []
}