{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n158\nMOTIE VAN HET LID PIERIK\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat er door de afbouw van de mestderogatie een tekort aan mestplaatsingsruimte is ontstaan;\noverwegende dat een generieke korting op dierfosfaatrechten onwenselijk is en de angst daarvoor gedurende de tijd begrijpelijk groter wordt;\noverwegende dat het mestplafond eerder bereikt wordt doordat boeren hun stal voor de zekerheid en uit wantrouwen voor mogelijk nog meer komend beleid zo vol mogelijk houden;\nverzoekt de regering om de sector een zekerheid te bieden door toe te zeggen, mocht er een telling komen bedoeld voor de vaststelling van een eventuele generieke dier- of fosfaatrechtenkorting, dat de referentieperiode van de diertelling zal liggen vóór 1 januari 2024, zodat er voor boeren die er vrijwillig voor kiezen hun koppel nu al te laten inkrimpen geen nadelige consequenties zijn voor hun productierechten,\nen gaat over tot de orde van de dag.\nPierik",
  "content_char_count": 1086,
  "source": {
    "document_id": "dafb35a3-28d9-4e38-b291-5fabbc699fb3",
    "document_nummer": "2024D12017",
    "document_soort": "Motie",
    "publication_id": "68f134b6-7806-4619-8671-7b4f9cf80398",
    "publication_content_type": "application/xml",
    "publication_length": 2441,
    "cached": false,
    "binary_path": "bronmateriaal-onbewerkt\\cache\\document_publications\\68f134b6-7806-4619-8671-7b4f9cf80398.xml"
  },
  "issues": []
}