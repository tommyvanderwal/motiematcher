{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1304\nMOTIE VAN HET LID PAULUSMA\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat door de plannen van het kabinet om het eigen risico te halveren voor alle verzekerden, de zorgpremie explosief stijgt;\nconstaterende dat het halveren van het eigen risico leidt tot langere wachtlijsten;\noverwegende dat het gericht helpen van de groep chronisch zieken en mensen met een beperking met een lager inkomen, de toegankelijkheid van zorg voor alle Nederlanders ten goede komt en de premie niet doet stijgen;\nverzoekt de regering om:\n•\nhet eigen risico alleen voor chronisch zieken en mensen met een beperking en een lager inkomen met € 220 te verlagen door voor deze groep een regeling treffen;\n•\nde opbrengsten van het niet halveren van het eigen risico voor alle Nederlanders te investeren in onze defensie en zo een volgende stap te zetten richting een NAVO-norm van ten minste 3,5%,\nen gaat over tot de orde van de dag.\nPaulusma",
  "content_char_count": 1058,
  "source": {
    "document_id": "a62847b2-09fc-4045-b3c2-fd35ed533a05",
    "document_nummer": "2025D28615",
    "document_soort": "Motie",
    "publication_id": "499c87e3-8b35-42d1-b177-c1d67820d6c1",
    "publication_content_type": "application/xml",
    "publication_length": 5095,
    "cached": false,
    "binary_path": "bronmateriaal-onbewerkt\\cache\\document_publications\\499c87e3-8b35-42d1-b177-c1d67820d6c1.xml"
  },
  "issues": []
}