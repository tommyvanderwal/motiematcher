{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 272\nInitiatiefnota van de leden Ellian en Bikker over de aanpak van antisemitisme – de volgende stap\nNr.\n7\nMOTIE VAN HET LID DIEDERIK VAN DIJK\nVoorgesteld tijdens het Notaoverleg van\n27 mei 2024\nDe Kamer,\ngehoord de beraadslaging,\nconstaterende dat op meerdere Nederlandse universiteiten studenten, academisch personeel en demonstranten op intimiderende wijze druk uitoefenen om de banden met Israëlische instellingen te verbreken vanwege de oorlog in Gaza;\noverwegende dat het verbreken van banden met Israëlische universiteiten en onderzoeksinstituten ook het onderzoek naar de Holocaust kan ondermijnen;\nverzoekt de regering er bij de instellingen voor hoger onderwijs op aan te dringen niet onder druk de banden met Israëlische instellingen te verbreken en duidelijk te maken dat het onderzoek naar de Holocaust ongehinderd voortgang moet kunnen hebben;\nen gaat over tot de orde van de dag.\nDiederik van Dijk",
  "content_char_count": 986,
  "source": {
    "document_id": "7727aa17-b989-4dd3-9a03-e67522fe65eb",
    "document_nummer": "2024D21463",
    "document_soort": "Motie",
    "publication_id": "607c6e64-8b68-4046-af37-18b3a1fdfdaf",
    "publication_content_type": "application/xml",
    "publication_length": 2320,
    "cached": false,
    "binary_path": "bronmateriaal-onbewerkt\\cache\\document_publications\\607c6e64-8b68-4046-af37-18b3a1fdfdaf.xml"
  },
  "issues": []
}