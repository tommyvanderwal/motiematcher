{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 124\nDefensienota 2022 – sterker Nederland, veiliger Europa\nNr.\n51\nMOTIE VAN HET LID VAN DER WAL C.S.\nVoorgesteld\n10 september 2024\nDe Kamer,\ngehoord de beraadslaging,\nconstaterende dat Defensie momenteel een zorgvuldig en transparant proces doorloopt voor haar zoektocht naar ruimte;\noverwegende dat er snel extra ruimte voor Defensie gevonden moet worden voor onder andere personeel, opslag en oefenterreinen;\noverwegende dat het in het belang is voor de veiligheid van alle Nederlanders dat Defensie snel kan uitbreiden en dat we jarenlange procedures ons niet kunnen veroorloven;\noverwegende dat een verbeterde informatievoorziening veel vragen en zorgen kan wegnemen voor bewoners nabij potentiële Defensielocaties;\nverzoekt de regering om de informatievoorziening rond uitbreidingen van Defensie voor de desbetreffende regio's fysiek en digitaal te verbeteren, zonder dat dit vertraging oplevert,\nen gaat over tot de orde van de dag.\nVan der Wal\nBoswijk\nVan der Werf\nHeite\nWijen-Nass",
  "content_char_count": 1062,
  "source": {
    "document_id": "c131d974-ef41-44a0-b75d-a0bcc98c950e",
    "document_nummer": "2024D32490",
    "document_soort": "Motie",
    "publication_id": "4094111e-fcba-4d1c-8000-04ad61177dd5",
    "publication_content_type": "application/xml",
    "publication_length": 2578,
    "cached": false,
    "binary_path": "bronmateriaal-onbewerkt\\cache\\document_publications\\4094111e-fcba-4d1c-8000-04ad61177dd5.xml"
  },
  "issues": []
}