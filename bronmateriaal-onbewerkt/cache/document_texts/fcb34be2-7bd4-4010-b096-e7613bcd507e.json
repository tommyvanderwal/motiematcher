{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1292\nMOTIE VAN HET LID RIKKERS-OOSTERKAMP\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de zorgpremies en het eigen risico sinds de invoering van het huidige zorgstelsel in 2006 aanzienlijk zijn gestegen;\nconstaterende dat de motie-Krul waarin wordt verzocht een staatscommissie in te stellen voor het onderzoek naar een toekomstbestendige en weerbare inrichting van het zorgstelsel, door het kabinet wordt uitgevoerd;\noverwegende dat er internationaal verschillende zorgstelsels bestaan met mogelijk betere uitkomsten op het gebied van efficiëntie, toegankelijkheid en betaalbaarheid;\noverwegende dat de Bloomberg Health-Care Efficiency Index internationaal zorgsystemen vergelijkt op basis van effectiviteit en kostenefficiëntie;\nverzoekt de regering in het kader van de staatscommissie expliciete aandacht te hebben voor zorgsystemen in andere landen die hoog scoren op de Bloomberg Health-Care Efficiency Index,\nen gaat over tot de orde van de dag.\nRikkers-Oosterkamp",
  "content_char_count": 1110,
  "source": {
    "document_id": "78aef274-212a-4330-b256-cb380537dd03",
    "document_nummer": "2025D19080",
    "document_soort": "Motie",
    "publication_id": "fcb34be2-7bd4-4010-b096-e7613bcd507e",
    "publication_content_type": "application/xml",
    "publication_length": 4750,
    "cached": false,
    "binary_path": "bronmateriaal-onbewerkt\\cache\\document_publications\\fcb34be2-7bd4-4010-b096-e7613bcd507e.xml"
  },
  "issues": []
}