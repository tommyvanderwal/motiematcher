{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n15\nMOTIE VAN HET LID TSEGGAI\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nconstaterende dat de subsidie Vroege Integratie en Participatie de komende jaren flink wordt verminderd;\nconstaterende dat deze subsidie als doel heeft om kansrijke asielzoekers en statushouders door middel van Meedoenbalies in een vroeg stadium mee te laten doen in de samenleving, door vrijwilligerswerk en het leren van de taal, ter voorbereiding op betaald werk;\nconstaterende dat in het regeerakkoord staat dat «werk en taal de basis zijn voor integratie», maar dat deze bezuiniging daar haaks op staat;\noverwegende dat de basisinfrastructuur en regionale spreiding die nodig zijn, ongeacht de instroomaantallen van nieuwkomers, door deze bezuiniging worden aangetast;\nverzoekt de regering om de geplande bezuinigingen vanaf 2026 niet door te zetten,\nen gaat over tot de orde van de dag.\nTseggai",
  "content_char_count": 1130,
  "source": {
    "document_id": "d452abec-53e6-4ccc-ab12-71af4e89bf20",
    "document_nummer": "2024D46008",
    "document_soort": "Motie",
    "publication_id": "4862ca9e-7737-42f3-aee0-16f83a904998",
    "publication_content_type": "application/xml",
    "publication_length": 2560,
    "cached": false,
    "binary_path": "bronmateriaal-onbewerkt\\cache\\document_publications\\4862ca9e-7737-42f3-aee0-16f83a904998.xml"
  },
  "issues": []
}