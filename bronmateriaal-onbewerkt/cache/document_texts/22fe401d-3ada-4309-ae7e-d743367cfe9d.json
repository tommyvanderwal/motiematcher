{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n115\nGEWIJZIGDE MOTIE VAN HET LID TEUNISSEN TER VERVANGING VAN DIE GEDRUKT ONDER NR. 98\nVoorgesteld\n26 november 2024\nDe Kamer,\ngehoord de beraadslaging,\nconstaterende dat meldpunt 144 een onmisbare speler is bij het aanpakken van dierenmishandeling en een belangrijke signaleringsfunctie heeft voor huiselijk geweld en de verwaarlozing van kinderen,\nconstaterende dat het meldpunt vorig jaar een recordaantal meldingen kreeg, maar hun taken noodgedwongen moest afschalen omdat ze niet genoeg capaciteit hebben om al deze meldingen goed af te handelen,\noverwegende dat de politie zelf vraagt om versterking en uitbreiding van het meldpunt,\noverwegende dat er een «business case» wordt ontwikkeld voor de toekomst van het meldpunt, maar de Kamer hierover niet is geïnformeerd,\nverzoekt de regering om met een plan van aanpak te komen over hoe het meldpunt 144 bij de politie kan worden versterkt en ernaar te streven dat de noodgedwongen afgeschaalde taken weer kunnen worden opgepakt, waaronder de mogelijkheid tot doorvraag bij de melder en 24/7 bereikbaarheid van het meldpunt,\nverzoekt de regering de Kamer actief te informeren over de «business case» die wordt ontwikkeld voor de toekomst van meldpunt 144,\nen gaat over tot de orde van de dag.\nTeunissen",
  "content_char_count": 1447,
  "source": {
    "document_id": "3a32f252-a37c-4230-9993-6910b65f61e9",
    "document_nummer": "2024D45903",
    "document_soort": "Motie (gewijzigd/nader)",
    "publication_id": "22fe401d-3ada-4309-ae7e-d743367cfe9d",
    "publication_content_type": "application/xml",
    "publication_length": 2951,
    "cached": false,
    "binary_path": "bronmateriaal-onbewerkt\\cache\\document_publications\\22fe401d-3ada-4309-ae7e-d743367cfe9d.xml"
  },
  "issues": []
}