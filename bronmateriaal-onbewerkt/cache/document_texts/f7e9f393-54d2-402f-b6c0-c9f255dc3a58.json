{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 637\nInitiatiefnota van het lid Welzijn over een fundamentele kijk op volkshuisvesting en woningmarkt: Hoe wordt de volgende wooncrisis voorkomen?\nNr.\n7\nMOTIE VAN DE LEDEN POSTMA EN WELZIJN\nVoorgesteld tijdens het notaoverleg van\n25 september 2025\nDe Kamer,\ngehoord de beraadslaging,\nconstaterende dat starters op de woonmarkt moeilijk aan een woning kunnen komen;\nconstaterende dat er verschillende middelen beschikbaar zijn om starters te ondersteunen in hun zoektocht naar een passende woning;\noverwegende dat een verkenning de effectiviteit van verschillende middelen zou kunnen toetsen en in beeld kan brengen in welke mate starters echt geholpen worden;\nverzoekt de regering om een verkenning uit te laten voeren naar:\n–\nde effectiviteit van de middelen die beschikbaar zijn voor starters op de woningmarkt met als doel hen aan een betaalbare koopwoning te helpen;\n–\nin welke mate deze middelen ook gevonden en gebruikt kunnen worden door de doelgroep;\n–\nen bevindingen voor het einde van het jaar te rapporteren aan de Kamer,\nen gaat over tot de orde van de dag.\nPostma\nWelzijn",
  "content_char_count": 1157,
  "source": {
    "document_id": "30ab87d7-9cc0-45c2-9de3-e36e06b3a107",
    "document_nummer": "2025D41738",
    "document_soort": "Motie",
    "publication_id": "f7e9f393-54d2-402f-b6c0-c9f255dc3a58",
    "publication_content_type": "application/xml",
    "publication_length": 5653,
    "cached": false,
    "binary_path": "bronmateriaal-onbewerkt\\cache\\document_publications\\f7e9f393-54d2-402f-b6c0-c9f255dc3a58.xml"
  },
  "issues": []
}