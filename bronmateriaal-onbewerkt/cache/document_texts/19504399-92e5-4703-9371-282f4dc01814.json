{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1295\nMOTIE VAN DE LEDEN PATIJN EN SARIS\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de SER aanbeveelt een bodem in te voeren bij de betaling van ouderschapsverlof en geboorteverlof;\noverwegende dat uit evaluaties blijkt dat partners met een laag inkomen nu financieel in de knel komen wanneer zij verlof opnemen en daarom geen verlof kunnen opnemen, waardoor de regeling alleen gebruikt wordt door mensen met hogere inkomens;\nverzoekt de regering te onderzoeken hoe een minimumbedrag opgenomen kan worden in het ouderschaps- en geboorteverlof, zodat mensen met een lager inkomen ook gebruik kunnen maken van de verlofregelingen, en de Kamer hierover voor de zomer te informeren,\nen gaat over tot de orde van de dag.\nPatijn\nSaris",
  "content_char_count": 866,
  "source": {
    "document_id": "bdb82854-de9a-49c8-a699-3f869a971d65",
    "document_nummer": "2025D43103",
    "document_soort": "Motie",
    "publication_id": "19504399-92e5-4703-9371-282f4dc01814",
    "publication_content_type": "application/xml",
    "publication_length": 4521,
    "cached": false,
    "binary_path": "bronmateriaal-onbewerkt\\cache\\document_publications\\19504399-92e5-4703-9371-282f4dc01814.xml"
  },
  "issues": []
}