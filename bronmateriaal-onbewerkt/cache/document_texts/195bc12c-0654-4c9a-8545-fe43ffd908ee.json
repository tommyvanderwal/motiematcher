{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 683\nDierziektebeleid\nNr.\n289\nMOTIE VAN DE LEDEN PODT EN PAULUSMA\nVoorgesteld\n27 juni 2024\nDe Kamer,\ngehoord de beraadslaging,\noverwegende dat de bestrijding van zoönosen in Nederland geen garantie biedt voor het voorkomen van een pandemische virusvariant;\noverwegende dat zoönosen, zoals de vogelgriep, ook in andere landen pandemische vormen kunnen aannemen en het van belang is dat wij daarop voorbereid zijn;\nconstaterende dat de nieuwe coalitie voornemens is om aanzienlijk te bezuinigen op pandemische paraatheid;\noverwegende dat deze bezuiniging gevolgen heeft voor een snelle detectie door de GGD's, de snelle opschaling van ic-bedden en de beschikbaarheid van vaccins voor Nederlanders;\noverwegende dat de coronacrisis het belang van pandemische paraatheid pijnlijk heeft weergegeven;\nverzoekt de regering bij het aantreden van het nieuwe kabinet om de bezuiniging op pandemische paraatheid te heroverwegen,\nen gaat over tot de orde van de dag.\nPodt\nPaulusma",
  "content_char_count": 1040,
  "source": {
    "document_id": "3548ab81-73a8-480d-b8ec-5197f331964e",
    "document_nummer": "2024D27311",
    "document_soort": "Motie",
    "publication_id": "195bc12c-0654-4c9a-8545-fe43ffd908ee",
    "publication_content_type": "application/xml",
    "publication_length": 2508,
    "cached": false,
    "binary_path": "bronmateriaal-onbewerkt\\cache\\document_publications\\195bc12c-0654-4c9a-8545-fe43ffd908ee.xml"
  },
  "issues": []
}