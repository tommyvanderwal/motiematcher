{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n29\nMOTIE VAN HET DE LEDEN BUIJSSE EN KATHMANN\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat er voor de vaste Kamercommissie voor Digitale Zaken geen begroting beschikbaar is voor de uitgaven voor digitalisering bij de hele rijksoverheid;\noverwegende dat departementen niet gestandaardiseerd bijhouden wat zij uitgeven aan digitalisering, waardoor een overzicht ook onmogelijk te creëren is;\noverwegende dat de Kamer hierdoor haar controlerende taak voor de rijksuitgaven op het gebied van digitalisering niet goed kan uitvoeren;\noverwegende dat er momenteel geen stelsel van afspraken is voor de financiële administratie van digitalisering bij departementen en dat het Ministerie van Financiën momenteel een programma Toekomst financiële administratie ontwikkelt;\noverwegende dat de Kamer de regering verzocht heeft de Kamer te informeren over de Nederlandse Digitaliseringsstrategie en dat deze kaders zou kunnen bieden voor een stelsel van regels voor financiële administratie bij departementen;\nverzoekt het kabinet vóór Prinsjesdag te onderzoeken en de Kamer te informeren of er, gebruikmakende van de NDS, tot een stelsel van regels voor de financiële administratie bij departementen gekomen kan worden waarbij digitalisering wél is meegenomen,\nen gaat over tot de orde van de dag.\nBuijsse\nKathmann",
  "content_char_count": 1541,
  "source": {
    "document_id": "7f623cfa-2677-4fef-871e-dfc77313ed46",
    "document_nummer": "2025D31062",
    "document_soort": "Motie",
    "publication_id": "aa8db99a-3212-45f9-a793-3a37d3cc14ed",
    "publication_content_type": "application/xml",
    "publication_length": 5582,
    "cached": false,
    "binary_path": "bronmateriaal-onbewerkt\\cache\\document_publications\\aa8db99a-3212-45f9-a793-3a37d3cc14ed.xml"
  },
  "issues": []
}