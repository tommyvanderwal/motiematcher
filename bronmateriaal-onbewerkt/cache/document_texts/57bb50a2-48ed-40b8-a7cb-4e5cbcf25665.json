{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 760\nMeerjarenplan Alfabetisering\nNr.\n121\nMOTIE VAN HET LID KISTEMAN\nVoorgesteld\n26 november 2024\nDe Kamer,\ngehoord de beraadslaging,\nconstaterende dat in er in Nederland 2,5 miljoen laaggeletterden zijn en dat meer dan de helft daarvan een baan heeft;\noverwegende dat de verwachting is dat het aantal laaggeletterden de komende jaren toeneemt;\noverwegende dat deze doelgroep vaak binnen praktiserende beroepen werkzaam is en dat de werkgever een belangrijke rol speelt bij het signaleren van laaggeletterdheid en het overgaan tot actie bij deze doelgroep;\noverwegende dat het Ministerie van SZW op dit moment samen met een aantal sectoren zogeheten sectorale ontwikkelpaden ontwikkelt, waarin beschreven wordt hoe een (beoogd) werknemer zich kan ontwikkelen tot een volledig gekwalificeerde beroepskracht, door onder andere opleidingsmogelijkheden aan te bieden;\nvan mening dat het wenselijk is als in de stijging van het aantal laaggeletterden een kentering komt door de samenwerking met werkgevers op te blijven zoeken;\nverzoekt de regering te onderzoeken welke mogelijkheden er zijn om binnen de sectorale ontwikkelingspaden de bevordering van basisvaardigheden onder volwassenen mee te nemen, met als expliciet doel het voorkomen van een verdere stijging van het aantal werkende laaggeletterden,\nen gaat over tot de orde van de dag.\nKisteman",
  "content_char_count": 1419,
  "source": {
    "document_id": "6cd2578f-7f8b-47ea-a1c6-8ca6549ba673",
    "document_nummer": "2024D46239",
    "document_soort": "Motie",
    "publication_id": "57bb50a2-48ed-40b8-a7cb-4e5cbcf25665",
    "publication_content_type": "application/xml",
    "publication_length": 2813,
    "cached": false,
    "binary_path": "bronmateriaal-onbewerkt\\cache\\document_publications\\57bb50a2-48ed-40b8-a7cb-4e5cbcf25665.xml"
  },
  "issues": []
}