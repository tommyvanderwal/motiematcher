{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1474\nMOTIE VAN DE LEDEN HAAGE EN INGE VAN DIJK\nVoorgesteld\n10 april 2025\nDe Kamer,\ngehoord de beraadslaging,\nconstaterende dat een van de aanbevelingen van de onderzoekscommissie-Van Dam is om een bestuurlijk kopstuk aan te stellen om de hersteloperatie toeslagenaffaire recht te trekken;\nconstaterende dat de Stichting (Gelijk)waardig Herstel een belangrijke rol toebedeeld krijgt in de hersteloperatie;\nconstaterende dat de Staatssecretaris een regeringscommissaris herstel toeslagen heeft aangesteld voor afspraken met de SGH;\nconstaterende dat de werkgroep toeslagenadvocaten zich heeft teruggetrokken uit het maandelijks overleg met UHT;\nconstaterende dat de Staatssecretaris onderdeel is van dezelfde overheid waarmee ouders in een procedure verwikkeld zijn;\noverwegende dat het van groot belang is om spoedig stappen te zetten om de hersteloperatie recht te trekken en het vertrouwen te herstellen;\noverwegende dat een vertrouwd gezicht dat de hersteloperatie tot het einde toe bewaakt het vertrouwen kan versterken;\nverzoekt de regering om de opdracht van de regeringscommissaris te verbreden met de taken van het bestuurlijk kopstuk zoals aanbevolen door de commissie-Van Dam;\nverzoekt de regering voorts om de regeringscommissaris tot de voltooiing van de hersteloperatie aan te stellen,\nen gaat over tot de orde van de dag.\nHaage\nInge van Dijk",
  "content_char_count": 1452,
  "source": {
    "document_id": "60be2def-073b-419f-ab64-4b00fb81a913",
    "document_nummer": "2025D16046",
    "document_soort": "Motie",
    "publication_id": "d2f9ea32-37f5-402d-9955-d0f3922016bd",
    "publication_content_type": "application/xml",
    "publication_length": 2983,
    "cached": false,
    "binary_path": "bronmateriaal-onbewerkt\\cache\\document_publications\\d2f9ea32-37f5-402d-9955-d0f3922016bd.xml"
  },
  "issues": []
}