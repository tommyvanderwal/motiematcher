{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 324\nEvaluatie Wet openbare manifestaties\nNr.\n17\nMOTIE VAN HET LID BIKKER C.S.\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat Nederland op 4 mei twee minuten stil is bij de nationale dodenherdenking;\nconstaterende dat gedurende de nationale herdenking 15 augustus 1945, en de Nationale Holocaustherdenking op de laatste zondag van januari op verschillende locaties een minuut stilte in acht wordt genomen;\noverwegende dat deze herdenkingen door het hele land gehouden worden en overal waardig en respectvol moeten verlopen;\nverzoekt de regering de drie nationale herdenkingen beter te beschermen tegen ordeverstoringen, bijvoorbeeld door de twee minuten stilte in heel Nederland tijdens nationale dodenherdenking op 4 mei als beschermd moment in de tijd aan te merken, zodat herdenken op dat moment boven demonstreren gaat en de Wet openbare manifestaties met oog hierop te verbeteren, zodat burgemeesters en de politie meer duidelijkheid en handelingsruimte krijgen om verstoring door demonstranten te voorkomen en indien nodig snel in te grijpen;\nverzoekt de regering voorts om te onderzoeken welke andere (lokale) herdenkingen of plechtigheden ook als beschermd moment aangemerkt zouden moeten worden en welke regelgeving daarbij past,\nen gaat over tot de orde van de dag.\nBikker\nBoswijk\nFlach\nEerdmans\nMichon-Derkzen\nSix Dijkstra",
  "content_char_count": 1441,
  "source": {
    "document_id": "47cbb4fd-45e7-47bf-949d-c06d9c60ca7c",
    "document_nummer": "2025D02289",
    "document_soort": "Motie",
    "publication_id": "a1d51745-309a-4e63-8a9a-869d879c4bd8",
    "publication_content_type": "application/xml",
    "publication_length": 2980,
    "cached": false,
    "binary_path": "bronmateriaal-onbewerkt\\cache\\document_publications\\a1d51745-309a-4e63-8a9a-869d879c4bd8.xml"
  },
  "issues": []
}