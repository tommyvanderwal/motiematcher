{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n464\nGEWIJZIGDE MOTIE VAN DE LEDEN MUTLUER EN VAN NISPEN TER VERVANGING VAN DIE GEDRUKT ONDER NR. 457\nVoorgesteld\n4 maart 2025\nDe Kamer,\ngehoord de beraadslaging,\noverwegende dat het van belang is om criminele bedrijven te frustreren in hun activiteiten;\nvan mening dat de Kamer van Koophandel daar een stevigere rol in kan vervullen;\nverzoekt de regering in overleg met de Kamer van Koophandel te onderzoeken welke juridische, wettelijke en uitvoeringstechnische mogelijkheden en onmogelijkheden er zijn om:\n•\nde bevoegdheden van de Kamer van Koophandel uit te breiden bij het weigeren van inschrijvingen van dubieuze bedrijven, waarbij zeer zorgvuldig wordt afgewogen hoe artikel 5, lid 2, van het Handelsregisterbesluit kan worden versterkt en waarbij rekening wordt gehouden met de rol van notarissen bij het voorkomen van inschrijvingen van dubieuze rechtspersonen;\n•\nde regels rondom het deponeren van jaarrekeningen aan te scherpen en aanvullende handhavingsinstrumenten in te zetten,\nen gaat over tot de orde van de dag.\nMutluer\nVan Nispen",
  "content_char_count": 1169,
  "source": {
    "document_id": "fe58e46e-a425-4004-bb6a-317a2c88a99d",
    "document_nummer": "2025D08683",
    "document_soort": "Motie (gewijzigd/nader)",
    "publication_id": "ed2cb0e2-dcc2-4551-b7f0-b8ab766f6c85",
    "publication_content_type": "application/xml",
    "publication_length": 2866,
    "cached": false,
    "binary_path": "bronmateriaal-onbewerkt\\cache\\document_publications\\ed2cb0e2-dcc2-4551-b7f0-b8ab766f6c85.xml"
  },
  "issues": []
}