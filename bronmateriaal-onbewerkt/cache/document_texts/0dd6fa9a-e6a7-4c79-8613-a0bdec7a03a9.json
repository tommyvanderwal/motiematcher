{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVIII\nWijziging van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025 (wijziging samenhangende met de Voorjaarsnota)\nNr.\n21\nMOTIE VAN DE LEDEN BECKERMAN EN STULTIENS\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat de opleiding aardwetenschappen aan de Vrije Universiteit Amsterdam dreigt te verdwijnen, mede door financiÃ«le problemen en reorganisaties;\noverwegende dat aardwetenschappen van vitaal belang zijn voor maatschappelijke opgaven, zoals klimaatbeleid, waterveiligheid,\nenergietransitie, duurzame mijnbouw en de toegang tot kritieke grondstoffen;\noverwegende dat het verdwijnen van deze opleiding niet alleen een verlies betekent van wetenschappelijke expertise, maar ook van nationale kennisinfrastructuur en beleidsadviserende capaciteit;\nconstaterende dat vergelijkbare afspraken in het verleden zijn gemaakt om strategisch belangrijke opleidingen te behouden;\nverzoekt de regering om, in samenwerking met universiteiten en relevante ministeries, een plan op te stellen om de aardwetenschappen als discipline structureel te behouden in Nederland, inclusief oplossing voor de huidige dreigende sluiting van de opleiding aan de VU,\nen gaat over tot de orde van de dag.\nBeckerman\nStultiens",
  "content_char_count": 1357,
  "source": {
    "document_id": "f18ae45f-f07b-4c71-96c6-4aabca523e7e",
    "document_nummer": "2025D31402",
    "document_soort": "Motie",
    "publication_id": "0dd6fa9a-e6a7-4c79-8613-a0bdec7a03a9",
    "publication_content_type": "application/xml",
    "publication_length": 5453,
    "cached": false,
    "binary_path": "bronmateriaal-onbewerkt\\cache\\document_publications\\0dd6fa9a-e6a7-4c79-8613-a0bdec7a03a9.xml"
  },
  "issues": []
}