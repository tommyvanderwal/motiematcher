{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3356\nMOTIE VAN HET LID VAN NISPEN\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat de bezuiniging op VluchtelingenWerk Nederland abrupt en ongemotiveerd is, maar ook prematuur, omdat er juist forse wijzigingen in de asielwetten aan zitten te komen;\nconstaterende dat juist ook de IND en het COA zich uitspreken tegen deze bezuiniging omdat deze organisaties, die zelf al gebukt gaan onder forse bezuinigingen, de komende jaren dit meerwerk er zelf niet bij kunnen hebben;\nverzoekt de regering de subsidie voor VluchtelingenWerk Nederland vooralsnog te continueren, zoals verzocht, en een eventuele bezuiniging opnieuw te bezien, in afstemming met de IND en het COA, na de beoogde wijzigingen in de regels en procedures,\nen gaat over tot de orde van de dag.\nVan Nispen",
  "content_char_count": 903,
  "source": {
    "document_id": "e4e6ac5f-f960-456c-82fe-16dc993ca245",
    "document_nummer": "2025D05852",
    "document_soort": "Motie",
    "publication_id": "c4e5e51f-0755-4a2f-b4fb-c715634fd004",
    "publication_content_type": "application/xml",
    "publication_length": 2235,
    "cached": false,
    "binary_path": "bronmateriaal-onbewerkt\\cache\\document_publications\\c4e5e51f-0755-4a2f-b4fb-c715634fd004.xml"
  },
  "issues": []
}