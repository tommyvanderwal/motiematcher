{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 150\nAlgemene Vergadering der Verenigde Naties\nNr.\n232\nMOTIE VAN DE LEDEN KAHRAMAN EN CEDER\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de veiligheidssituatie van etnische en religieuze minderheden in Syrië sinds het aantreden van de regering-Jolani sterk is verslechterd, waarbij duizenden burgers, waaronder druzen, christenen en alawieten, om het leven zijn gekomen;\nconstaterende dat de VN Human Rights Council in het laatste rapport bevestigde dat er in diverse regio's sprake is van ernstige mensenrechtenschendingen, variërend van intimidatie tot moord, waaraan ook regeringstroepen deelnamen;\nconstaterende dat de EU en de VS hun sancties hebben opgeheven onder de voorwaarde dat Syrië een inclusieve en vrije samenleving zou worden;\nverzoekt de regering tijdens de komende AVVN een coalitie met andere landen te vormen om de veiligheidssituatie in Syrië in kaart te brengen en te bezien hoe er via de VN druk kan worden uitgeoefend op de regering-Jolani om deze situatie zo spoedig mogelijk te verbeteren,\nen gaat over tot de orde van de dag.\nKahraman\nCeder",
  "content_char_count": 1179,
  "source": {
    "document_id": "a3caad72-bd78-4c17-9d5d-6841a0e6a773",
    "document_nummer": "2025D38818",
    "document_soort": "Motie",
    "publication_id": "df83082b-84ea-45a0-b8dd-a3f33caf0e71",
    "publication_content_type": "application/xml",
    "publication_length": 4901,
    "cached": false,
    "binary_path": "bronmateriaal-onbewerkt\\cache\\document_publications\\df83082b-84ea-45a0-b8dd-a3f33caf0e71.xml"
  },
  "issues": []
}