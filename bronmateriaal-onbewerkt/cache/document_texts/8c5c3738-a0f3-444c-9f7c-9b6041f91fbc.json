{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 861\nArbeidsmigratie en sociale zekerheid\nNr.\n128\nMOTIE VAN HET LID PATERNOTTE C.S.\nVoorgesteld\n10 september 2024\nDe Kamer,\ngehoord de beraadslaging,\nconstaterende dat veel sectoren kampen met grote personeelstekorten, waardoor verschillende maatschappelijke problemen ontstaan of niet opgelost kunnen worden;\noverwegende dat vakkrachten vanuit kandidaat-EU-lidstaten onder zeer strikte voorwaarden, zoals circulariteit, kunnen bijdragen aan het oplossen van deze problemen, maar dat zij door bijvoorbeeld hoge salariseisen niet in aanmerking komen voor bestaande regelingen die zijn bedoeld om internationaal talent aan te trekken;\noverwegende dat er naast de ambitie om het aantal laagproductieve arbeidsmigranten terug te dringen nog wel ruimte moet zijn voor talent, zoals vakkrachten van buiten de EU;\nverzoekt de regering om in samenwerking met tekortsectoren voorbereidingen te treffen om één pilot, bijvoorbeeld in de techniek of bij netbeheerders, voor een vakkrachtenregeling te starten;\nverzoekt de regering tevens om zich bij de vormgeving hiervan te beperken tot cruciale tekortsectoren en tot zendlanden die kandidaat-EU-lid zijn, en aandacht te schenken aan goede afspraken over de tijdigheid en terugkeer van vakkrachten naar het land van herkomst,\nen gaat over tot de orde van de dag.\nPaternotte\nPodt\nAartsen",
  "content_char_count": 1398,
  "source": {
    "document_id": "df3160c9-a706-4c5e-9bb2-81d7de83eca6",
    "document_nummer": "2024D32521",
    "document_soort": "Motie",
    "publication_id": "8c5c3738-a0f3-444c-9f7c-9b6041f91fbc",
    "publication_content_type": "application/xml",
    "publication_length": 2868,
    "cached": false,
    "binary_path": "bronmateriaal-onbewerkt\\cache\\document_publications\\8c5c3738-a0f3-444c-9f7c-9b6041f91fbc.xml"
  },
  "issues": []
}