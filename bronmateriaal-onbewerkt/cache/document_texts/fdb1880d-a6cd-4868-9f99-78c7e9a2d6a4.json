{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n30\nMOTIE VAN DE LEDEN DASSEN EN KOEKKOEK\nVoorgesteld\n19 september 2024\nDe Kamer,\ngehoord de beraadslaging,\noverwegende dat Nederland een sterke kennispositie heeft en het voor ons toekomstig verdienvermogen van belang is dit te waarborgen;\noverwegende dat er op fondsen zoals het Fonds voor Onderzoek en Wetenschap wordt bezuinigd;\noverwegende dat het ongebonden onderzoek dat bekostigd wordt uit het Fonds voor Onderzoek en Wetenschap de potentie heeft om ons toekomstige verdienvermogen te waarborgen;\nverzoekt de regering om de bezuinigingen op het Fonds voor Onderzoek en Wetenschap terug te draaien door bijvoorbeeld fiscale regelingen die niet meer actueel zijn, zoals het heffingsplafond voor leidingwater, te versoberen,\nen gaat over tot de orde van de dag.\nDassen\nKoekkoek",
  "content_char_count": 908,
  "source": {
    "document_id": "306bd213-c38d-401c-af8b-5c1321e0ccb3",
    "document_nummer": "2024D34104",
    "document_soort": "Motie",
    "publication_id": "fdb1880d-a6cd-4868-9f99-78c7e9a2d6a4",
    "publication_content_type": "application/xml",
    "publication_length": 2334,
    "cached": false,
    "binary_path": "bronmateriaal-onbewerkt\\cache\\document_publications\\fdb1880d-a6cd-4868-9f99-78c7e9a2d6a4.xml"
  },
  "issues": []
}