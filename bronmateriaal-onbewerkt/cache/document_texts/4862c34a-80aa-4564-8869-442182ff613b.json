{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 714\nRaming der voor de Tweede Kamer in 2026 benodigde uitgaven, alsmede aanwijzing en raming van de ontvangsten\nNr.\n15\nMOTIE VAN HET LID GRINWIS C.S.\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat een onveilige werkomgeving – dat is sowieso niet goed – het aanzien van de Tweede Kamer als het belangrijkste volksvertegenwoordigende instituut in ons land ernstige schade toebrengt;\noverwegende dat de Tweede Kamer een bijzondere plek is waar Kamerleden formeel geen verantwoording over omgangsvormen, gedrag en handelen hoeven af te leggen, maar het voor het functioneren en aanzien van de Tweede Kamer wel van belang is dat Kamerleden onderling en richting ambtenaren en fractiemedewerkers zich respectvol en correct gedragen;\noverwegende dat de huidige gedragscode voor Kamerleden vooral ziet op integriteit en daarin het integer en transparant handelen van een Kamerlid centraal staat;\noverwegende dat aan de Eerste Kamer recent een nieuwe gedragscode is voorgelegd, die ziet op omgangsvormen tussen Kamerleden onderling en met ambtenaren en fractiemedewerkers;\nverzoekt het presidium om opdracht te geven tot het opstellen van een gedragscode en zich daarbij te laten inspireren door de gedragscode zoals recent opgesteld door de Eerste Kamer,\nen gaat over tot de orde van de dag.\nGrinwis\nKathmann\nInge van Dijk\nBikkers",
  "content_char_count": 1462,
  "source": {
    "document_id": "5053ca1c-87b9-43eb-8aeb-c81d282363ac",
    "document_nummer": "2025D30920",
    "document_soort": "Motie",
    "publication_id": "4862c34a-80aa-4564-8869-442182ff613b",
    "publication_content_type": "application/xml",
    "publication_length": 5589,
    "cached": false,
    "binary_path": "bronmateriaal-onbewerkt\\cache\\document_publications\\4862c34a-80aa-4564-8869-442182ff613b.xml"
  },
  "issues": []
}