{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2877\nMOTIE VAN DE LEDEN VELDKAMP EN BREKELMANS\nVoorgesteld\n18 april 2024\nDe Kamer,\ngehoord de beraadslaging,\nconstaterende dat Israëlische gijzelaars die ontvoerd zijn door Hamas al meer dan een halfjaar in de Gazastrook gevangen worden gehouden;\noverwegende dat de vrijlating van alle gegijzelden nog altijd niet in zicht is en onderhandelingen moeizaam verlopen, terwijl zij voortdurende aandacht vanuit Europa verdienen;\nverzoekt het kabinet in alle EU-raden waar het thema Midden-Oosten op de agenda staat consequent het belang van vrijlating van de Israëlische gegijzelden aan de orde te stellen, zolang zich nog gijzelaars in de handen van Hamas bevinden,\nen gaat over tot de orde van de dag.\nVeldkamp\nBrekelmans",
  "content_char_count": 852,
  "source": {
    "document_id": "4aebf1e9-dfb0-449d-9cbe-c09ceda122d2",
    "document_nummer": "2024D16004",
    "document_soort": "Motie",
    "publication_id": "66a7212f-91ac-45bc-81fa-ff2634d240fa",
    "publication_content_type": "application/xml",
    "publication_length": 2270,
    "cached": false,
    "binary_path": "bronmateriaal-onbewerkt\\cache\\document_publications\\66a7212f-91ac-45bc-81fa-ff2634d240fa.xml"
  },
  "issues": []
}