{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n465\nMOTIE VAN DE LEDEN PIJPELINK EN SOEPBOER\nVoorgesteld\n27 maart 2024\nDe Kamer,\ngehoord de beraadslaging,\nvan oordeel dat de zeggenschap van de persoon die als professional voor de klas staat een belangrijke component is van de aantrekkelijkheid van het lerarenberoep;\noverwegende dat de beleving van leraren dat hun rol is gereduceerd tot één van uitvoerders juist de aantrekkelijkheid van hun beroep ondermijnt;\nconstaterende dat het professioneel statuut vijf jaar na de wettelijke\nverplichting een stille dood lijkt te sterven;\nverzoekt de regering om het professioneel statuut nieuw leven in te blazen en te zoeken naar aanvullende mogelijkheden om de autonomie van individuele leraren over hun dagelijkse lespraktijk te vergroten,\nen gaat over tot de orde van de dag.\nPijpelink\nSoepboer",
  "content_char_count": 899,
  "source": {
    "document_id": "66c3a716-947e-44d0-b89a-dc11c3dc0244",
    "document_nummer": "2024D11936",
    "document_soort": "Motie",
    "publication_id": "4b718c8f-c75f-48a0-89e0-afbd202bb2bd",
    "publication_content_type": "application/xml",
    "publication_length": 2397,
    "cached": false,
    "binary_path": "bronmateriaal-onbewerkt\\cache\\document_publications\\4b718c8f-c75f-48a0-89e0-afbd202bb2bd.xml"
  },
  "issues": []
}