{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2251\nMOTIE VAN HET LID DOBBE C.S.\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat de waarheid altijd het eerste slachtoffer is van oorlog;\nconstaterende dat de vreselijke gevolgen van de oorlog in Sudan door moorden en repressie tegen journalisten onzichtbaar worden;\nconstaterende dat onafhankelijke media als het Sudan Media Forum (SMF) zich met gevaar voor eigen leven inzetten om verslag te doen van deze oorlog en humanitaire ramp;\noverwegende dat Trump USAID abrupt heeft opgeheven, waardoor de journalistiek in Sudan, zoals het SMF, grote delen van haar financiering is verloren in deze kritieke tijd;\nspreekt uit dat onafhankelijke journalistiek van levensbelang is;\nverzoekt de regering directe steun te vergroten, financieel en anderszins, aan journalisten voor hun werk in Sudan, en breder binnen de EU te pleiten voor verdere inzet voor de onafhankelijke journalistiek in Sudan,\nen gaat over tot de orde van de dag.\nDobbe\nDassen\nBoswijk\nTeunissen\nVan Baarle",
  "content_char_count": 1101,
  "source": {
    "document_id": "3c004df7-e0f9-4d0f-9b62-05dec6296356",
    "document_nummer": "2025D28787",
    "document_soort": "Motie",
    "publication_id": "71748f8f-183a-4e62-8b91-26cf4bc61d3b",
    "publication_content_type": "application/xml",
    "publication_length": 5110,
    "cached": false,
    "binary_path": "bronmateriaal-onbewerkt\\cache\\document_publications\\71748f8f-183a-4e62-8b91-26cf4bc61d3b.xml"
  },
  "issues": []
}