{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3285\nMOTIE VAN HET LID DIEDERIK VAN DIJK\nVoorgesteld\n25 september 2024\nDe Kamer,\ngehoord de beraadslaging,\nconstaterende dat Duitsland wil inzetten op het nieuw leven inblazen van de Dublinverordening;\noverwegende dat naleving van de Dublinregels ook voor Nederland van essentieel belang is om grip te krijgen op de asielinstroom, zodat vluchtelingen in het eerste land van aankomst asiel aanvragen;\nverzoekt de regering op korte termijn in gesprek te gaan met Duitsland en andere gelijkgezinde lidstaten om een kopgroep van lidstaten te vormen die strikte handhaving van de Dublinregels binnen de Europese Unie voorstaat, en hierop aan te dringen bij de Europese Commissie,\nen gaat over tot de orde van de dag.\nDiederik van Dijk",
  "content_char_count": 831,
  "source": {
    "document_id": "e87983a9-6db7-4af9-91d7-62fe70e2eeed",
    "document_nummer": "2024D35117",
    "document_soort": "Motie",
    "publication_id": "28298a9c-4188-4ec3-b444-839bb6bd19b8",
    "publication_content_type": "application/xml",
    "publication_length": 2164,
    "cached": false,
    "binary_path": "bronmateriaal-onbewerkt\\cache\\document_publications\\28298a9c-4188-4ec3-b444-839bb6bd19b8.xml"
  },
  "issues": []
}