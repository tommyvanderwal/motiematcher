{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1429\nMOTIE VAN HET LID KRÖGER\nVoorgesteld\n5 december 2024\nDe Kamer,\ngehoord de beraadslaging,\nconstaterende dat asielzoekers steeds vaker een werkvergunning krijgen sinds de rechter heeft bepaald dat zij meer mogen werken;\noverwegende dat asielzoekers door middel van werk zowel een bijdrage kunnen leveren aan hun eigen ontwikkeling en integratie als aan de Nederlandse samenleving;\noverwegende dat er behoefte is aan extra personeel in de isolatie- en techniekbranche;\nverzoekt de regering om met de sector samen te werken om actief asielzoekers te werven en op te leiden zodat ze spoedig in de sector aan de slag kunnen,\nen gaat over tot de orde van de dag.\nKröger",
  "content_char_count": 778,
  "source": {
    "document_id": "ebc62b2a-fac7-4b49-b5b9-5c032f0aff82",
    "document_nummer": "2024D48015",
    "document_soort": "Motie",
    "publication_id": "d2dcdd8c-fb69-41ee-9769-90e2819ac9de",
    "publication_content_type": "application/xml",
    "publication_length": 2133,
    "cached": false,
    "binary_path": "bronmateriaal-onbewerkt\\cache\\document_publications\\d2dcdd8c-fb69-41ee-9769-90e2819ac9de.xml"
  },
  "issues": []
}