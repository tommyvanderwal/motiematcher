{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 234\nToekomstig sportbeleid\nNr.\n414\nMOTIE VAN DE LEDEN MOHANDIS EN VAN NISPEN\nVoorgesteld\n3 september 2025\nDe Kamer,\ngehoord de beraadslaging,\nconstaterende dat het zwembad Mosaqua in Gulpen-Wittem open kan blijven doordat er een nieuwe exploitant is gevonden, maar dat de gemeente alsnog voor een deel van de kosten opdraait;\noverwegende dat zowel het afstoten van een zwembad als een sluiting nadelig is voor een gemeente en haar inwoners;\noverwegende dat de aangenomen motie-Mohandis/Van Nispen (\n36 410, nr. 116\n) oproept om openbare zwembaden zo veel mogelijk in publieke handen te houden;\noverwegende dat we signalen ontvangen van zwembaden in nood, maar geen totaaloverzicht hebben van hoeveel zwembaden met sluiting worden bedreigd;\nverzoekt de regering gemeentes en provincies te ondersteunen om te voorkomen dat er nog meer zwembaden sluiten waardoor de bereikbaarheid en toegankelijkheid van zwembadwater onder druk komen te staan;\nverzoekt de regering te inventariseren hoeveel zwembaden op dit moment\nmet sluiting worden bedreigd, en de Kamer hierover te informeren voor de zomer van 2026, maar het liefst eerder,\nen gaat over tot de orde van de dag.\nMohandis\nVan Nispen",
  "content_char_count": 1256,
  "source": {
    "document_id": "7f5f2830-aca7-4b31-85b5-a7eec06b9999",
    "document_nummer": "2025D36969",
    "document_soort": "Motie",
    "publication_id": "3a03442c-857f-4da6-8990-03e37b7c304d",
    "publication_content_type": "application/xml",
    "publication_length": 5084,
    "cached": false,
    "binary_path": "bronmateriaal-onbewerkt\\cache\\document_publications\\3a03442c-857f-4da6-8990-03e37b7c304d.xml"
  },
  "issues": []
}