{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 683\nDierziektebeleid\nNr.\n297\nMOTIE VAN HET LID KOSTIC\nVoorgesteld\n27 juni 2024\nDe Kamer,\ngehoord de beraadslaging,\nconstaterende dat uit onderzoek van RIVM, GGD, Universiteit Utrecht en Wageningen Universiteit blijkt dat er honderden extra coronadoden zijn gevallen door de slechte luchtkwaliteit, wat voor een groot deel is veroorzaakt door de veehouderij;\nconstaterende dat al meer dan tien jaar uit opeenvolgende onderzoeken blijkt dat omwonenden van geitenhouderijen een sterk verhoogd risico lopen om een longontsteking te krijgen;\noverwegende dat veel mensen in de buurt wonen van veehouderijen, maar zich onvoldoende bewust zijn van de risico’s voor hun gezondheid;\nverzoekt de regering zich in te spannen voor meer bewustzijn bij omwonenden over de gezondheidsrisico’s van veehouderijen door bijvoorbeeld een voorlichtingscampagne te starten,\nen gaat over tot de orde van de dag.\nKostić",
  "content_char_count": 968,
  "source": {
    "document_id": "d31e82d6-225c-41fe-bf7d-7edec7ad2f76",
    "document_nummer": "2024D27323",
    "document_soort": "Motie",
    "publication_id": "27519b01-d120-41c4-bccc-d491e1539275",
    "publication_content_type": "application/xml",
    "publication_length": 2325,
    "cached": false,
    "binary_path": "bronmateriaal-onbewerkt\\cache\\document_publications\\27519b01-d120-41c4-bccc-d491e1539275.xml"
  },
  "issues": []
}