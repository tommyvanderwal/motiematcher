{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 594\nBurgerinitiatief «Nicotinee'\nNr.\n4\nMOTIE VAN DE LEDEN KRUL EN DANIËLLE JANSEN\nVoorgesteld\n12 december 2024\nDe Kamer,\ngehoord de beraadslaging,\nconstaterende dat het burgerinitiatief Nicotinee pleit voor een verbod op de verkoop van nicotinehoudende producten aan mensen geboren op of na 1 januari 2012, zodat vanaf 2030 de leeftijdsgrens voor verkoop van deze producten elk jaar met één jaar omhooggaat;\noverwegende dat het burgerinitiatief hiermee een belangrijke voorzet heeft gedaan richting de allereerste rookvrije generatie;\noverwegende dat ook de overheid streeft naar een rookvrije generatie, onder andere via het Nationaal Preventieakkoord, maar dat het huidige beleid tekortschiet om de doelen te halen;\nverzoekt de regering onderzoek te doen naar het voorstel van het burgerinitiatief Nicotinee voor een verbod op de verkoop van nicotinehoudende producten aan mensen geboren op of na 1 januari 2012, en de Kamer hierover voor de zomer van 2025 te informeren,\nen gaat over tot de orde van de dag.\nKrul\nDaniëlle Jansen",
  "content_char_count": 1105,
  "source": {
    "document_id": "863ca1ee-7c9c-4b56-b325-76d4704d6c12",
    "document_nummer": "2024D49358",
    "document_soort": "Motie",
    "publication_id": "8238d478-f029-452a-b437-a35d223b4587",
    "publication_content_type": "application/xml",
    "publication_length": 2534,
    "cached": false,
    "binary_path": "bronmateriaal-onbewerkt\\cache\\document_publications\\8238d478-f029-452a-b437-a35d223b4587.xml"
  },
  "issues": []
}