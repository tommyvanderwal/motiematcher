{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n923\nMOTIE VAN HET LID RIKKERS-OOSTERKAMP\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat in meerdere regio's ziekenhuiszorg in gevaar is door een gebrek aan corrigerend vermogen binnen het zorgstelsel;\noverwegende dat een beschikbaarheidsfonds ziekenhuiszorg een effectief beleidsinstrument kan zijn om tijdelijk en gerichte ondersteuning te bieden aan ziekenhuizen met een maatschappelijke ankerfunctie in kwetsbare regio's;\noverwegende dat dergelijke overheidssteun moet voldoen aan de staatssteunregels;\nvan mening dat aanvragen voor steun uit een dergelijk fonds gepaard moeten gaan met een audit over het functioneren van het ziekenhuis;\nverzoekt de regering om te onderzoeken hoeveel het invoeren van een beschikbaarheidsfonds ziekenhuiszorg zou kosten, en te verkennen of het beleidsmatig haalbaar is om een dergelijk fonds in te voeren dat voldoet aan bovengenoemde uitgangspunten,\nen gaat over tot de orde van de dag.\nRikkers-Oosterkamp",
  "content_char_count": 1076,
  "source": {
    "document_id": "30bb9c5e-8e80-4ebd-9e77-776cf8a27a91",
    "document_nummer": "2025D22837",
    "document_soort": "Motie",
    "publication_id": "cb5b509b-1d71-47d1-8357-9713eb49530f",
    "publication_content_type": "application/xml",
    "publication_length": 4646,
    "cached": false,
    "binary_path": "bronmateriaal-onbewerkt\\cache\\document_publications\\cb5b509b-1d71-47d1-8357-9713eb49530f.xml"
  },
  "issues": []
}