{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n22 054\nWapenexportbeleid\nNr.\n413\nMOTIE VAN HET LID HIRSCH\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat het kabinet zich wil aansluiten bij het akkoord van Toulouse;\nconstaterende dat verdragspartners van dit akkoord bezwaar kunnen maken met voorgenomen wapenexport als deze in strijd is met nationale veiligheid of direct nationaal belang;\noverwegende dat artikel 90 van de Nederlandse Grondwet voorschrijft dat de regering zich actief inzet voor de bevordering van de internationale rechtsorde;\nverzoekt de regering om als gesprekken plaatsvinden met de verdragspartners erop aan te dringen de noodremprocedure ook te laten gelden wanneer er sterke aanwijzingen zijn dat de internationale rechtsorde wordt geschaad mede door wapenexport van de verdragspartners,\nen gaat over tot de orde van de dag.\nHirsch",
  "content_char_count": 912,
  "source": {
    "document_id": "ff561d01-62b6-4c7d-821f-8e41a525848c",
    "document_nummer": "2024D09750",
    "document_soort": "Motie",
    "publication_id": "a1fa2491-5393-4469-a3fc-13b48ecf2432",
    "publication_content_type": "application/xml",
    "publication_length": 2264,
    "cached": false,
    "binary_path": "bronmateriaal-onbewerkt\\cache\\document_publications\\a1fa2491-5393-4469-a3fc-13b48ecf2432.xml"
  },
  "issues": []
}