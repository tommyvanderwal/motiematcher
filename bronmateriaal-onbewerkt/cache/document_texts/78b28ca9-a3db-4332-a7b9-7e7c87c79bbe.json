{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n481\nMOTIE VAN HET LID KOOPS\nVoorgesteld\n23 september 2025\nDe Kamer,\ngehoord de beraadslaging,\noverwegende dat de bestrijding van corruptie binnen de overheid van het grootste belang is, omdat één corrupte ambtenaar het werk van talloze andere teniet kan doen;\nconstaterende dat ambtenaren werkzaam bij de Douane alleen bij aanvang van hun aanstelling een vog hebben te overleggen en geen onderdeel uitmaken van het systeem van continue screening zoals dat wél geldt in de taxibranche en bij de kinderopvang;\nverder constaterende dat momenteel in kaart wordt gebracht welke wettelijke en organisatorische stappen noodzakelijk zijn om de vorm van screenings die geldt voor bijvoorbeeld taxichauffeurs ook voor douaniers mogelijk te maken;\nverzoekt de regering in dit kader ook te onderzoeken of voor bepaalde douanefuncties waarbij inzicht kan worden verkregen in gevoelige informatie voor criminelen, een verklaring van geen bezwaar kan worden vereist,\nen gaat over tot de orde van de dag.\nKoops",
  "content_char_count": 1117,
  "source": {
    "document_id": "a129e977-0c01-454c-b90a-1d512cb0b455",
    "document_nummer": "2025D41214",
    "document_soort": "Motie",
    "publication_id": "78b28ca9-a3db-4332-a7b9-7e7c87c79bbe",
    "publication_content_type": "application/xml",
    "publication_length": 4769,
    "cached": false,
    "binary_path": "bronmateriaal-onbewerkt\\cache\\document_publications\\78b28ca9-a3db-4332-a7b9-7e7c87c79bbe.xml"
  },
  "issues": []
}