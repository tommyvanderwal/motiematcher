{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1254\nMOTIE VAN HET LID SIX DIJKSTRA\nVoorgesteld\n11 december 2024\nDe Kamer,\ngehoord de beraadslaging,\noverwegende dat veel succesvolle cyberaanvallen mogelijk gemaakt worden door basale, voorzienbare fouten in de informatiebeveiliging die ook bij pentests over het hoofd worden gezien;\noverwegende dat bestuurders op basis van huidige en aankomende wet- en regelgeving steeds vaker verantwoording moeten afleggen over het beveiligingsniveau van hun systemen, en daarmee ook over de aanwezige risico's en kwetsbaarheden;\noverwegende dat het bestuurders helpt om controle te behouden en kosten te besparen als op uniforme en transparante wijze bewezen kan worden dat aan alle verplichtingen omtrent informatiebeveiliging is voldaan;\nvan mening dat de mystiek die veelal heerst rondom het inzetten van hackers voor pentests eerder averechts werkt voor controle op informatiebeveiliging omdat hierdoor slecht gestuurd wordt op resultaten en inzichtelijkheid;\nverzoekt de regering om overheidsbreed toe te werken naar een gestandaardiseerde methodiek voor het opdrachtgeverschap van pentests, zoals de Methodiek voor Informatiebeveiligingsonderzoek met Audit Waarde (MIAUW),\nen gaat over tot de orde van de dag.\nSix Dijkstra",
  "content_char_count": 1345,
  "source": {
    "document_id": "23441b72-1f7d-44c4-b8f1-f99afa73c174",
    "document_nummer": "2024D49043",
    "document_soort": "Motie",
    "publication_id": "fe3ed17e-b109-4052-bad9-d3acea45658e",
    "publication_content_type": "application/xml",
    "publication_length": 2719,
    "cached": false,
    "binary_path": "bronmateriaal-onbewerkt\\cache\\document_publications\\fe3ed17e-b109-4052-bad9-d3acea45658e.xml"
  },
  "issues": []
}