{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n993\nMOTIE VAN HET LID VAN NISPEN\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat in de stand van de uitvoering van het CJIB gesproken wordt over een verkenning die wordt uitgevoerd naar de samenwerking met andere overheden omtrent schuldincasso's en de mogelijkheid deze regels meer te harmoniseren;\noverwegende dat deze harmonisering onder de overheidsinstanties voor wat betreft het innen van incasso's maar ook de omgang met schuldenproblematiek grote voordelen kan hebben voor de transparantie en de communicatie richting mensen;\noverwegende dat ook het CAK in de stand van de uitvoering oproept tot vereenvoudiging voor mensen, het terugdringen van administratieve lasten voor de uitvoering en een betere samenwerking tussen de verschillende uitvoeringsorganisaties;\nverzoekt de regering de Kamer actief te informeren over de voortgang van de verkenning van het CJIB over een gezamenlijk wettelijk kader voor overheidsincasso's en hier vervolgens ieder halfjaar over te rapporteren,\nen gaat over tot de orde van de dag.\nVan Nispen",
  "content_char_count": 1176,
  "source": {
    "document_id": "d5eb622d-848c-4a89-92dc-ed4cdc72fd73",
    "document_nummer": "2025D43049",
    "document_soort": "Motie",
    "publication_id": "4cc933a8-44c8-44b4-8d78-1b279c67b35c",
    "publication_content_type": "application/xml",
    "publication_length": 4703,
    "cached": false,
    "binary_path": "bronmateriaal-onbewerkt\\cache\\document_publications\\4cc933a8-44c8-44b4-8d78-1b279c67b35c.xml"
  },
  "issues": []
}