{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 228\nWijziging van de Wet ter voorkoming van witwassen en financieren van terrorisme in verband met het verbod op contante betalingen voor goederen vanaf 3.000 euro (Wet plan van aanpak witwassen)\nNr.\n22\nMOTIE VAN HET LID AUKJE DE VRIES\nVoorgesteld tijdens het Wetgevingsoverleg van\n9 september 2024\nDe Kamer,\ngehoord de beraadslaging,\nconstaterende dat de aanpak van witwassen en terrorismefinanciering van groot belang is;\nconstaterende dat inmiddels 15.000 bankmedewerkers bezig zijn met antiwitwasbeleid en dat banken 1,4 miljard euro uitgeven aan antiwitwasbeleid;\noverwegende dat het huidige antiwitwasbeleid onvoldoende effectief is, leidt tot hoge werkdruk voor poortwachters, en bonafide ondernemers te veel in de weg zit;\nvan mening dat de aanpak efficiÃ«nter en effectiever moet en meer duidelijkheid en zekerheid moet bieden;\nverzoekt het kabinet in overleg met de toezichthouders en de betaalinstellingen tot meer duidelijkheid, zekerheid en efficiency te komen voor ondernemers en klanten bij de uitvoering van de Wwft, en de Tweede Kamer hierover begin 2025 te informeren,\nen gaat over tot de orde van de dag.\nAukje de Vries",
  "content_char_count": 1211,
  "source": {
    "document_id": "5f0c3d98-180f-4a6b-ae42-e01768116948",
    "document_nummer": "2024D32212",
    "document_soort": "Motie",
    "publication_id": "6f3e5a87-1128-41ea-ad7a-2d022ca93376",
    "publication_content_type": "application/xml",
    "publication_length": 2584,
    "cached": false,
    "binary_path": "bronmateriaal-onbewerkt\\cache\\document_publications\\6f3e5a87-1128-41ea-ad7a-2d022ca93376.xml"
  },
  "issues": []
}