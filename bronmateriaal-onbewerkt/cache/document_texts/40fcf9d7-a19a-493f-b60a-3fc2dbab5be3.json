{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 628\nPolitie\nNr.\n1211\nMOTIE VAN HET LID DIEDERIK VAN DIJK\nVoorgesteld\n1 februari 2024\nDe Kamer,\ngehoord de beraadslaging,\nconstaterende dat er sinds het uitbreken van de oorlog in Israël een huiveringwekkende stijging van antisemitische incidenten in Nederland plaatsvindt;\nconstaterende dat er demonstraties plaatsvinden waarbij antisemitische leuzen gescandeerd worden en terreur verheerlijkt wordt;\noverwegende dat de context van de leus «From the river to the sea …» rechtstreeks uit het handvest van Hamas komt en oproept tot het uitroeien van alle Joden wereldwijd;\noverwegende dat het Wetboek van Strafrecht de mogelijkheid biedt om hiertegen op te treden, maar dat de politie en het OM hier zeer terughoudend in zijn vanwege de context;\nverzoekt de regering om in navolging van Duitsland en Oostenrijk het scanderen van de leus «From the river to the sea …» bij demonstraties in antisemitische context te plaatsen en dit in het handelingsperspectief op te nemen,\nen gaat over tot de orde van de dag.\nDiederik van Dijk",
  "content_char_count": 1098,
  "source": {
    "document_id": "6691b30c-1e99-4454-8bab-687fb28d5d5d",
    "document_nummer": "2024D03509",
    "document_soort": "Motie",
    "publication_id": "40fcf9d7-a19a-493f-b60a-3fc2dbab5be3",
    "publication_content_type": "application/xml",
    "publication_length": 2481,
    "cached": false,
    "binary_path": "bronmateriaal-onbewerkt\\cache\\document_publications\\40fcf9d7-a19a-493f-b60a-3fc2dbab5be3.xml"
  },
  "issues": []
}