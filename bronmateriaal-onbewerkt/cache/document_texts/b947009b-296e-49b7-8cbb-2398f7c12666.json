{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n83\nMOTIE VAN HET LID WIJEN-NASS\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat het Verdrag van Aarhus verplichtingen oplegt aan lidstaten op het gebied van toegang tot milieu-informatie, inspraak bij besluitvorming en toegang tot de rechter in milieuzaken;\noverwegende dat deze verplichtingen leiden tot juridische procedures die een efficiÃ«nte en slagvaardige besluitvorming in ruimtelijke ordening en volkshuisvesting kunnen belemmeren;\noverwegende dat Nederland reeds beschikt over robuuste waarborgen voor rechtsbescherming in milieuzaken via het EVRM en het Handvest van de grondrechten van de Europese Unie;\noverwegende dat de toepassing van het Verdrag van Aarhus in de Nederlandse rechtspraktijk leidt tot extra administratieve lasten en vertragingen, met negatieve gevolgen voor de realisatie van publieke belangen zoals woningbouw en energietransitie;\nverzoekt de regering om een evaluatie te maken van de toegevoegde waarde van het Verdrag van Aarhus in het licht van bestaande Europese en nationale rechtsbeschermingsnormen;\nverzoekt de regering de mogelijkheid te verkennen om het Verdrag van Aarhus op te zeggen,\nen gaat over tot de orde van de dag.\nWijen-Nass",
  "content_char_count": 1623,
  "source": {
    "document_id": "3bf45ad0-eee8-432b-a73a-bb926495457f",
    "document_nummer": "2025D30043",
    "document_soort": "Motie",
    "publication_id": "b947009b-296e-49b7-8cbb-2398f7c12666",
    "publication_content_type": "application/xml",
    "publication_length": 5777,
    "cached": false,
    "binary_path": "bronmateriaal-onbewerkt\\cache\\document_publications\\b947009b-296e-49b7-8cbb-2398f7c12666.xml"
  },
  "issues": []
}