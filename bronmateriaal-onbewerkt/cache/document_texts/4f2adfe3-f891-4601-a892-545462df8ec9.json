{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n35\nMOTIE VAN HET LID VAN BAARLE C.S.\nVoorgesteld\n7 november 2024\nDe Kamer,\ngehoord de beraadslaging,\nconstaterende dat de regering voornemens is om delen van Syrië als veilig te bestempelen, om daarmee Syrische asielzoekers en gevestigde Syrische Nederlanders te kunnen weigeren dan wel terugsturen;\nconstaterende dat het Ministerie van Buitenlandse Zaken Syrië volledig als onveilig classificeert en dat internationale mensenrechtenorganisaties waarschuwen voor ernstige risico's bij terugkeer, waaronder marteling, detentie en verdwijning;\noverwegende dat het huidige asielbeleid voor Syrië uitgaat van een reëel risico op ernstige schade voor vrijwel alle Syriërs bij terugkeer vanwege de mensenrechtenschendingen en willekeurige vervolgingen door het Assad-regime;\nverzoekt de regering af te zien van het voornemen om delen van Syrië als veilig aan te merken,\nen gaat over tot de orde van de dag.\nVan Baarle\nPiri\nKoekkoek",
  "content_char_count": 1111,
  "source": {
    "document_id": "9e14138a-4df5-47f1-922d-42c60094934e",
    "document_nummer": "2024D42690",
    "document_soort": "Motie",
    "publication_id": "4f2adfe3-f891-4601-a892-545462df8ec9",
    "publication_content_type": "application/xml",
    "publication_length": 2617,
    "cached": false,
    "binary_path": "bronmateriaal-onbewerkt\\cache\\document_publications\\4f2adfe3-f891-4601-a892-545462df8ec9.xml"
  },
  "issues": []
}