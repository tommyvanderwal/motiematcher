{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n956\nMOTIE VAN HET LID VAN DER WERF C.S.\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat inmiddels de helft van de Nederlandse jongeren te maken heeft met online seksueel misbruik;\nconstaterende dat kinderen via social media, gamingplatforms en chatdiensten vanaf steeds jongere leeftijd te maken krijgen met verzoeken om naaktfoto's en ongewenste seksuele berichten;\noverwegende dat ouders geen overzicht kunnen hebben van wat zich afspeelt op de telefoons van kinderen en bewustwording van de gevaren essentieel is om online seksueel misbruik te voorkomen en hun kinderen te kunnen waarschuwen;\nverzoekt de regering concrete handvatten te ontwikkelen voor ouders en kinderen om online seksueel misbruik te herkennen, te voorkomen en te melden en deze handvatten actief mee te nemen in de publiekscampagne richting ouders en kinderen,\nen gaat over tot de orde van de dag.\nVan der Werf\nMichon-Derkzen\nBruyning",
  "content_char_count": 1046,
  "source": {
    "document_id": "55023b52-bb1a-48d6-b998-58e7e6f355ca",
    "document_nummer": "2025D24657",
    "document_soort": "Motie",
    "publication_id": "015135f6-4c38-4dfc-bd1e-524602e9e8c0",
    "publication_content_type": "application/xml",
    "publication_length": 4837,
    "cached": false,
    "binary_path": "bronmateriaal-onbewerkt\\cache\\document_publications\\015135f6-4c38-4dfc-bd1e-524602e9e8c0.xml"
  },
  "issues": []
}