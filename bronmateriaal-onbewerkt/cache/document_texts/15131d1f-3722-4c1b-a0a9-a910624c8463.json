{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n94\nGEWIJZIGDE MOTIE VAN HET LID TJEERD DE GROOT TER VERVANGING VAN DIE GEDRUKT ONDER NR. 84\nVoorgesteld\n19 maart 2024\nDe Kamer,\ngehoord de beraadslaging,\noverwegende dat kweekvlees een diervriendelijke en duurzame aanvulling kan zijn op ons voedingspatroon en het de keuzevrijheid van de consument vergroot;\noverwegende dat kweekvlees een belangrijke rol kan spelen in de eiwittransitie en het gehele palet aan alternatieve eiwitten;\noverwegende dat het verouderde Europese toelatingssysteem een grote drempel vormt om deze Nederlandse innovatie in de supermarkt te krijgen;\noverwegende dat Nederlandse bedrijven hierdoor dreigen te vertrekken naar landen als Singapore en de Verenigde Staten, waar kweekvlees wel in de schappen mag liggen;\nverzoekt de regering om een kopgroep te vormen met andere vooruitstrevende lidstaten om er bij de nieuwe Europese Commissie op aan te dringen de toelating van alternatieve eiwitten, zoals kweekvlees, op te nemen in hun eerstvolgende werkprogramma,\nen gaat over tot de orde van de dag.\nTjeerd de Groot",
  "content_char_count": 1281,
  "source": {
    "document_id": "55b6c29b-0683-43e0-9162-f4aac0bca251",
    "document_nummer": "2024D10121",
    "document_soort": "Motie (gewijzigd/nader)",
    "publication_id": "15131d1f-3722-4c1b-a0a9-a910624c8463",
    "publication_content_type": "application/xml",
    "publication_length": 2708,
    "cached": false,
    "binary_path": "bronmateriaal-onbewerkt\\cache\\document_publications\\15131d1f-3722-4c1b-a0a9-a910624c8463.xml"
  },
  "issues": []
}