{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1099\nMOTIE VAN HET LID BRUYNING\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat jongeren in gesloten jeugdhulpinstellingen regelmatig hun vrijheid verliezen zonder dat zij zijn veroordeeld voor een strafbaar feit;\noverwegende dat het nachtelijk insluiten van jongeren een ernstige inperking van fundamentele rechten betekent en in sommige gevallen kan neerkomen op onrechtmatige detentie;\nconstaterende dat het kabinet middels een wetswijziging nachtelijke opsluiting opnieuw wil instellen ondanks de bewezen schadelijke effecten en oproepen van kinderrechtenorganisaties en deskundigen;\nverzoekt de regering met klem de voorbereiding van wetgeving die nachtelijke insluitingen faciliteert op te schorten en actief op zoek te gaan naar alternatieve, niet-schadelijke vormen van jeugdhulp die recht doen aan de rechten en ontwikkelingskansen van jongeren,\nen gaat over tot de orde van de dag.\nBruyning",
  "content_char_count": 1025,
  "source": {
    "document_id": "bed23ba4-1d90-48b9-89bf-3c6a722e8c4e",
    "document_nummer": "2025D42916",
    "document_soort": "Motie",
    "publication_id": "2de8737a-2844-4776-a798-3de616333b73",
    "publication_content_type": "application/xml",
    "publication_length": 4456,
    "cached": false,
    "binary_path": "bronmateriaal-onbewerkt\\cache\\document_publications\\2de8737a-2844-4776-a798-3de616333b73.xml"
  },
  "issues": []
}