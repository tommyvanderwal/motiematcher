{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 289\nVoortgezet Onderwijs\nNr.\n579\nMOTIE VAN DE LEDEN PATERNOTTE EN DE KORT\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat sommige onvrije buitenlandse mogendheden ongewenste invloed uitoefenen op (voormalige) burgers en hun kinderen door middel van weekend- en avondscholen;\nconstaterende dat er weinig zicht is op weekend- en avondscholen met een antidemocratisch en/of anti-integratief karakter;\noverwegende dat het wel wenselijk is om signaalgestuurd toezicht te houden op dit soort scholen en dat de regering werkt aan een wetsvoorstel om toezicht te houden op deze vorm van informeel onderwijs;\nverzoekt de regering om in aanloop naar het wetsvoorstel informeel onderwijs alvast in overleg te gaan met dit soort landen die voor langdurig in Nederland verblijvende diaspora informeel onderwijs sponsoren, om te bekijken om hoeveel scholen en kinderen het gaat en om de komst van toezicht en de wenselijkheid van openbaarmaking van lesmateriaal te bespreken,\nen gaat over tot de orde van de dag.\nPaternotte\nDe Kort",
  "content_char_count": 1123,
  "source": {
    "document_id": "4b2d9d80-f039-446a-a611-40cb826a6406",
    "document_nummer": "2024D11973",
    "document_soort": "Motie",
    "publication_id": "3a3c2435-a03f-42b1-821b-2648ef067584",
    "publication_content_type": "application/xml",
    "publication_length": 2548,
    "cached": false,
    "binary_path": "bronmateriaal-onbewerkt\\cache\\document_publications\\3a3c2435-a03f-42b1-821b-2648ef067584.xml"
  },
  "issues": []
}