{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2009\nMOTIE VAN DE LEDEN DASSEN EN PATERNOTTE\nVoorgesteld tijdens het Notaoverleg van\n25 januari 2024\nDe Kamer,\ngehoord de beraadslaging,\nconstaterende dat Hongarije systematisch in strijd handelt met de waarden van de EU en hierin, ondanks aandringen van de Commissie en andere lidstaten, niet de nodige verbetering laat zien;\nconstaterende dat Hongarije bovendien vanaf 1 juli aanstaande het EU-voorzitterschap op zich zal nemen;\nconstaterende dat Viktor Orbán door het vertrek van Charles Michel als Raadsvoorzitter volgens de reglementen van de Raad de nieuwe Raadsvoorzitter zal worden, indien hierop niet wordt ingegrepen;\noverwegende dat de Kamer op 26 oktober jongstleden reeds middels de aangenomen motie-Sjoerdsma c.s. heeft uitgesproken Hongarije het stemrecht in de EU te willen ontnemen;\nverzoekt de regering om, naast het pleiten voor het ontnemen van het stemrecht van Hongarije in de Europese Raad, te voorkomen dat Hongarije zowel het roterende voorzitterschap van de Raad vanaf 1 juli aanstaande op zich kan nemen als dat Orbán aangewezen wordt als Raadsvoorzitter,\nen gaat over tot de orde van de dag.\nDassen\nPaternotte.",
  "content_char_count": 1239,
  "source": {
    "document_id": "4997c202-20bb-44f6-ba10-c27470616841",
    "document_nummer": "2024D02639",
    "document_soort": "Motie",
    "publication_id": "45c57f0f-3135-4854-a6c9-62176aedbffe",
    "publication_content_type": "application/xml",
    "publication_length": 2701,
    "cached": false,
    "binary_path": "bronmateriaal-onbewerkt\\cache\\document_publications\\45c57f0f-3135-4854-a6c9-62176aedbffe.xml"
  },
  "issues": []
}