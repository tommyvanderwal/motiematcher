{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 557\nKansspelen\nNr.\n270\nGEWIJZIGDE MOTIE VAN HET LID DIEDERIK VAN DIJK C.S. TER VERVANGING VAN DIE GEDRUKT ONDER NR. 264\nVoorgesteld\n15 april 2025\nDe Kamer,\ngehoord de beraadslaging,\nconstaterende dat de Kansspelautoriteit en de Nationaal Rapporteur Verslavingen concluderen dat gokbedrijven hun zorgplicht voor de spelers ernstig verzaken en dat vergunninghouders onvoldoende ingrijpen;\noverwegende dat de huidige inzet op zelfregulering door de sector in de praktijk vaak onvoldoende effectief is en grotendeels vrijblijvend blijft;\noverwegende dat de overheid een verantwoordelijkheid heeft om burgers te beschermen tegen de risico's van kansspelverslaving;\nverzoekt de regering, de mogelijkheden maximaal te benutten om in te grijpen wanneer zelfregulering in de online kansspelmarkt tekortschiet,\nen gaat over tot de orde van de dag.\nDiederik van Dijk\nBoswijk\nBikker",
  "content_char_count": 944,
  "source": {
    "document_id": "3a7ba385-3260-43ba-b7e5-01f0b415c8e2",
    "document_nummer": "2025D16611",
    "document_soort": "Motie (gewijzigd/nader)",
    "publication_id": "5c48f7e7-a620-4af1-a43b-018c322e84a1",
    "publication_content_type": "application/xml",
    "publication_length": 2391,
    "cached": false,
    "binary_path": "bronmateriaal-onbewerkt\\cache\\document_publications\\5c48f7e7-a620-4af1-a43b-018c322e84a1.xml"
  },
  "issues": []
}