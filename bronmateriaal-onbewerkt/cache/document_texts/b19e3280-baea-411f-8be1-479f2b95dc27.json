{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 237\nAfrika-beleid\nNr.\n218\nMOTIE VAN DE LEDEN CEDER EN BOSWIJK\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat door heel Sudan de noden ontzettend hoog zijn, waardoor in totaal bijna twee derde van de bevolking humanitaire hulp nodig heeft;\nconstaterende dat Sudan op dit moment nog steeds is opgedeeld in twee delen, waarbij het ene deel gecontroleerd wordt door de SAF en het andere deel door de RSF;\nconstaterende dat registratie als humanitaire organisatie aan de ene kant nu leidt tot risico tot obstructie aan de andere kant voor het verlenen van toegang, waardoor mensen in nood niet voldoende bereikt kunnen worden;\nspreekt uit dat in Sudan de grootste humanitaire crisis in de wereld plaatsvindt en de bevolking onverkort steun en aandacht van parlement en kabinet verdient;\nverzoekt de regering zich in EU-verband in te zetten voor een onverminderde en gelijke toegang voor humanitaire organisaties in de beide hoofdregio's in Sudan, en daarbij te benadrukken dat humanitaire toegang een basisrecht is,\nen gaat over tot de orde van de dag.\nCeder\nBoswijk",
  "content_char_count": 1166,
  "source": {
    "document_id": "06f3074b-4bd6-496f-9f64-60fd31d86e16",
    "document_nummer": "2025D24488",
    "document_soort": "Motie",
    "publication_id": "b19e3280-baea-411f-8be1-479f2b95dc27",
    "publication_content_type": "application/xml",
    "publication_length": 4844,
    "cached": false,
    "binary_path": "bronmateriaal-onbewerkt\\cache\\document_publications\\b19e3280-baea-411f-8be1-479f2b95dc27.xml"
  },
  "issues": []
}