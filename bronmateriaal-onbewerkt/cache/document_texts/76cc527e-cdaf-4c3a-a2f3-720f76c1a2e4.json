{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n68\nMOTIE VAN HET LID KATHMANN\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat de Europese Al-verordening per februari 2025 verplicht om geen Al-systemen met een onaanvaardbaar risico meer te gebruiken binnen de overheid;\nconstaterende dat de Algemene Rekenkamer concludeert dat er geen inzicht is in het risiconiveau van veel Al-systemen die de overheid gebruikt;\noverwegende dat zonder effectief toezicht en handhaving de kans bestaat dat risicovolle Al-systemen een integraal onderdeel worden van onze overheidsdienstverlening;\nverzoekt de regering om zo snel mogelijk één classificatiesysteem in te voeren voor Al-systemen bij de overheid en onafhankelijk toezicht hierop te verplichten;\nverzoekt de regering om met een harde deadline van 1 februari 2025 registratie in het Algoritmeregister, inclusief risicoclassificatie, te verplichten voordat een Al-systeem gebruikt mag worden bij overheidsorganisaties, en deze anders uit werking te nemen totdat hieraan is voldaan,\nen gaat over tot de orde van de dag.\nKathmann",
  "content_char_count": 1302,
  "source": {
    "document_id": "54bac67c-53d0-44c3-932e-efa4678dbde6",
    "document_nummer": "2024D43170",
    "document_soort": "Motie",
    "publication_id": "76cc527e-cdaf-4c3a-a2f3-720f76c1a2e4",
    "publication_content_type": "application/xml",
    "publication_length": 2732,
    "cached": false,
    "binary_path": "bronmateriaal-onbewerkt\\cache\\document_publications\\76cc527e-cdaf-4c3a-a2f3-720f76c1a2e4.xml"
  },
  "issues": []
}