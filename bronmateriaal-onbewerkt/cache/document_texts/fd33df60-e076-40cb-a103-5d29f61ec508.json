{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n43\nMOTIE VAN HET LID WIJEN-NASS C.S.\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat de bewoners van recreatiewoningen in onzekerheid en stress leven omdat ze niet kunnen weten of ze mogen blijven wonen in hun vakantiepark;\nconstaterende dat gemeenten nu nog steeds handhaven op het al dan niet permanent wonen in recreatiewoningen en daarvoor boetes uitschrijven en dreigen met uithuiszetting;\noverwegende dat uit huis gezette bewoners van recreatiewoningen op de woningmarkt niet makkelijk een alternatief kunnen vinden en daardoor een vergrote kans op dakloosheid hebben;\noverwegende dat de Minister voornemens is om onder voorwaarden permanente bewoning van recreatiewoningen toe te staan;\nverzoekt de regering om spoedig te komen met het juridisch kader voor permanente bewoners van recreatiewoningen zodat (bestaande) gevallen eenvoudiger gelegaliseerd kunnen worden, en verzoekt de regering om gemeenten aan te sporen in de tussentijd de handhaving van permanente bewoning te pauzeren zodat zij niet overgaan op het geven van boetes en uithuiszetting,\nen gaat over tot de orde van de dag.\nWijen-Nass\nWelzijn\nPeter de Groot",
  "content_char_count": 1376,
  "source": {
    "document_id": "132cc9d6-18f1-4c4c-a45e-0ee7579da0b2",
    "document_nummer": "2024D40599",
    "document_soort": "Motie",
    "publication_id": "fd33df60-e076-40cb-a103-5d29f61ec508",
    "publication_content_type": "application/xml",
    "publication_length": 2899,
    "cached": false,
    "binary_path": "bronmateriaal-onbewerkt\\cache\\document_publications\\fd33df60-e076-40cb-a103-5d29f61ec508.xml"
  },
  "issues": []
}