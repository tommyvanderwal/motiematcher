{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n59\nMOTIE VAN DE LEDEN PAULUSMA EN SNELLER\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat de motie-Paulusma/Van Weyenberg vroeg Zorgkeuzes in Kaart (ZiK) voor preventieve maatregelen te actualiseren, zodat niet alleen de kosten van preventie maar ook de baten worden meegewogen;\nconstaterende dat aan de vorige Keuzes in Kaart geen update van ZiK voorafging en slechts weinig hervormingen een budgettaire opbrengst hadden;\nverzoekt de regering het advies van het Kennisplatform Preventie over te nemen om een instrumentarium te ontwikkelen waarmee de brede kosten en baten van preventie op korte, middellange en lange termijn gekwantificeerd kunnen worden met als doel deze waar mogelijk te kunnen gebruiken bij de volgende doorrekening van verkiezingsprogramma's;\nverzoekt de regering voorts de wens bij het CPB neer te leggen om Zorgkeuzes in Kaart iedere vijf jaar te actualiseren en daar actief aan mee te werken,\nen gaat over tot de orde van de dag.\nPaulusma\nSneller",
  "content_char_count": 1210,
  "source": {
    "document_id": "db184b26-5aa3-4981-99d2-d51b0f63240b",
    "document_nummer": "2024D02661",
    "document_soort": "Motie",
    "publication_id": "c11c4d25-d59f-4f6a-a009-3d72f435e544",
    "publication_content_type": "application/xml",
    "publication_length": 2688,
    "cached": false,
    "binary_path": "bronmateriaal-onbewerkt\\cache\\document_publications\\c11c4d25-d59f-4f6a-a009-3d72f435e544.xml"
  },
  "issues": []
}