{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n56\nMOTIE VAN DE LEDEN KOSTIĆ EN GABRIËLS\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat er een informatie- en minimalisatieplicht geldt voor het uitstoten van zeer zorgwekkende stoffen (ZZS) naar de lucht en in het water;\nconstaterende dat er geen informatie- en minimalisatieplicht geldt voor ZZS die via afvalstromen worden afgevoerd;\noverwegende dat een informatie- en minimalisatieplicht nodig is voor ZZS in afvalstromen, zodat kan worden gemonitord waar die blijven en hoe die verwerkt worden;\nverzoekt de regering om een informatie- en minimalisatieplicht voor ZZS in afvalstromen in te stellen voor bedrijven die de oorspronkelijke ontdoener zijn van het afval,\nen gaat over tot de orde van de dag.\nKostić\nGabriëls",
  "content_char_count": 957,
  "source": {
    "document_id": "0b96d7c9-001f-45ef-b796-5b0db121e60b",
    "document_nummer": "2024D02530",
    "document_soort": "Motie",
    "publication_id": "d1f3d5c3-ed5b-4512-a09d-93c5da471782",
    "publication_content_type": "application/xml",
    "publication_length": 2439,
    "cached": false,
    "binary_path": "bronmateriaal-onbewerkt\\cache\\document_publications\\d1f3d5c3-ed5b-4512-a09d-93c5da471782.xml"
  },
  "issues": []
}