{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 383\nRegelgeving Ruimtelijke Ordening en Milieu\nNr.\n433\nMOTIE VAN DE LEDEN PIERIK EN VAN DER PLAS\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat er door uitspraken van de rechter en recente analyses discussie is ontstaan over de rol van geurhinder van veehouderijbedrijven in relatie tot de leefomgeving;\noverwegende dat geurhinder een complex vraagstuk is waarbij subjectieve beleving en objectieve metingen niet altijd gelijk lopen;\noverwegende dat bij beleidsmaatregelen die diep ingrijpen in het bestaan van agrarische ondernemers zorgvuldigheid, proportionaliteit en objectieve onderbouwing van essentieel belang zijn;\nverzoekt de regering om bij de beleidsontwikkeling rond geurhinder te borgen dat hinderbeleving wordt getoetst aan objectieve en meetbare gegevens en maatregelen gericht, evenwichtig en niet generiek worden toegepast op de veehouderijsector,\nen gaat over tot de orde van de dag.\nPierik\nVan der Plas",
  "content_char_count": 1026,
  "source": {
    "document_id": "96419d35-47d4-4433-825b-b7f57284a19f",
    "document_nummer": "2025D24578",
    "document_soort": "Motie",
    "publication_id": "17e951bd-9573-465e-bb47-87409c480639",
    "publication_content_type": "application/xml",
    "publication_length": 4865,
    "cached": false,
    "binary_path": "bronmateriaal-onbewerkt\\cache\\document_publications\\17e951bd-9573-465e-bb47-87409c480639.xml"
  },
  "issues": []
}