{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1038\nMOTIE VAN HET LID CRIJNS\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat jongeren uit problematische thuissituaties vaak op hun 18de verjaardag zonder stabiel vangnet komen te staan en daardoor risico lopen dakloos te raken;\noverwegende dat het voor deze jongeren essentieel is om tijdig een woonplek te vinden;\nverzoekt de regering te onderzoeken of het mogelijk is voor jongeren om zich vanaf 17 jaar in te laten schrijven bij woningbouwverenigingen, zodat zij tijdig kans maken op een woonplek bij het bereiken van hun 18de verjaardag, en de Kamer hierover te informeren,\nen gaat over tot de orde van de dag.\nCrijns",
  "content_char_count": 784,
  "source": {
    "document_id": "9e0f5314-18aa-4048-bdff-2bf3176fbfec",
    "document_nummer": "2024D43244",
    "document_soort": "Motie",
    "publication_id": "d1289719-7d16-4352-9f14-d381df7ade1c",
    "publication_content_type": "application/xml",
    "publication_length": 2116,
    "cached": false,
    "binary_path": "bronmateriaal-onbewerkt\\cache\\document_publications\\d1289719-7d16-4352-9f14-d381df7ade1c.xml"
  },
  "issues": []
}