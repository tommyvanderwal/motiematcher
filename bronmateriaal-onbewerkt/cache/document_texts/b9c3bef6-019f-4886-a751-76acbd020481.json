{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 867\nParlementaire enquête fraudebeleid en dienstverlening\nNr.\n24\nMOTIE VAN HET LID CEDER\nVoorgesteld\n15 januari 2025\nDe Kamer,\ngehoord de beraadslaging,\nconstaterende dat in het rapport van de parlementaire enquêtecommissie wordt opgemerkt dat er een principiële onzorgvuldigheid in het staatsrechtelijk systeem is, omdat er vier hoogste rechtscolleges op bestuursrechtelijk gebied zijn met elk een bestuursrechtelijke expertise waarvan er twee uitspraken doen op het gebied van (aanvullende) inkomensondersteuning;\nconstaterende dat het kabinet de aanbeveling van de commissie overneemt om de Afdeling bestuursrechtspraak van de Raad van State af te splitsen van de Raad van State en onder te brengen bij de rechterlijke macht;\nverzoekt het kabinet om bij de verdere uitwerking van de splitsing van de Raad van State te onderzoeken of en hoe vraagstukken over (aanvullende) inkomensvoorzieningen bij één rechtsprekende instantie kunnen worden ondergebracht,\nen gaat over tot de orde van de dag.\nCeder",
  "content_char_count": 1075,
  "source": {
    "document_id": "af182715-17cb-42f0-8dde-ed647a28083b",
    "document_nummer": "2025D01164",
    "document_soort": "Motie",
    "publication_id": "b9c3bef6-019f-4886-a751-76acbd020481",
    "publication_content_type": "application/xml",
    "publication_length": 2410,
    "cached": false,
    "binary_path": "bronmateriaal-onbewerkt\\cache\\document_publications\\b9c3bef6-019f-4886-a751-76acbd020481.xml"
  },
  "issues": []
}