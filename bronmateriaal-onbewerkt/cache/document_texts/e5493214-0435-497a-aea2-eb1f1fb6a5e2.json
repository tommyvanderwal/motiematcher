{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n81\nMOTIE VAN HET LID PIRI\nVoorgesteld tijdens het Wetgevingsoverleg van\n12 februari 2024\nDe Kamer,\ngehoord de beraadslaging,\nconstaterende dat er nog altijd grote achterstanden zijn bij de inschrijving van de asielzoekers en statushouders in de BRP;\noverwegende dat tijdige inschrijving essentieel is voor de actualiteit van de BRP en de maatschappelijke participatie van asielzoekers en statushouders;\nconstaterende dat de Staatssecretaris en de Minister van Binnenlandse Zaken een grote uitdaging hebben door de huidige situatie van te late inschrijving binnen een jaar in overeenstemming te brengen met de BRP-regelgeving;\nverzoekt de regering de Kamer nader te informeren hoe deze achterstanden weggewerkt zullen gaan worden, en over de stand van zaken ieder kwartaal te rapporteren,\nen gaat over tot de orde van de dag.\nPiri",
  "content_char_count": 1021,
  "source": {
    "document_id": "7cbc1402-aa08-44ee-b9ea-202d8744def1",
    "document_nummer": "2024D05254",
    "document_soort": "Motie",
    "publication_id": "e5493214-0435-497a-aea2-eb1f1fb6a5e2",
    "publication_content_type": "application/xml",
    "publication_length": 2426,
    "cached": false,
    "binary_path": "bronmateriaal-onbewerkt\\cache\\document_publications\\e5493214-0435-497a-aea2-eb1f1fb6a5e2.xml"
  },
  "issues": []
}