{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n507\nMOTIE VAN HET LID TEUNISSEN\nVoorgesteld\n11 april 2024\nDe Kamer,\ngehoord de beraadslaging,\nconstaterende dat het kabinet gaswinning in de Noordzee wil versnellen en daarbij overweegt om een meerderheidsbelang te nemen in de exploitatie van nieuwe gasvelden;\nconstaterende dat daardoor de risico's van de gaswinning voor een groot deel of zelfs helemaal bij de Nederlandse staat zouden liggen;\noverwegende dat uit het rapport van de Algemene Rekenkamer over het CCS-project Porthos blijkt dat de kosten-batenverdeling in dat geval onevenredig nadelig uitpakt voor de Staat;\nvan mening dat we lessen moeten trekken uit het rapport;\nverzoekt de regering voor overeenkomsten voor gaswinning in de Noordzee een kosten-batenanalyse te laten maken door een onafhankelijke partij en deze met de Kamer te delen,\nen gaat over tot de orde van de dag.\nTeunissen",
  "content_char_count": 978,
  "source": {
    "document_id": "cd1fa0a6-289b-4f72-92e3-eb6b4a97811e",
    "document_nummer": "2024D14733",
    "document_soort": "Motie",
    "publication_id": "57206c28-9a3e-4eb1-9954-c19791d93672",
    "publication_content_type": "application/xml",
    "publication_length": 2351,
    "cached": false,
    "binary_path": "bronmateriaal-onbewerkt\\cache\\document_publications\\57206c28-9a3e-4eb1-9954-c19791d93672.xml"
  },
  "issues": []
}