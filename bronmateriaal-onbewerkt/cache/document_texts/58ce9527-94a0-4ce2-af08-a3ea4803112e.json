{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n35\nMOTIE VAN HET LID POSTMA C.S.\nVoorgesteld\n7 november 2024\nDe Kamer,\ngehoord de beraadslaging,\noverwegende dat de Minister voornemens is om uiterlijk in juni 2025 een plan in tแบน dienen voor het EU Social Climate Fund;\noverwegende dat dit fonds erop is gericht tegemoet te komen aan lastenstijgingen voor minder draagkrachtige sociale groepen die volgen uit het emissiehandelssysteem voor CO2-emissies van de gebouwde omgeving en wegtransport;\noverwegende dat een deel van de minder draagkrachtige sociale groepen is aangesloten op een warmtenet;\noverwegende dat de Minister de toezegging heeft gedaan om begin 2025 de Kamer te informeren over het voorgenomen plan voor het EU Social Climate Fund;\nverzoekt de regering om in het plan dat wordt voorgelegd aan de Kamer aandacht te besteden aan lastenstijgingen voor aangeslotenen op een warmtenet, specifiek de vaste lasten, voor zowel de reeds aangeslotenen als de mensen die in toekomst overgaan op een warmtenet,\nen gaat over tot de orde van de dag.\nPostma\nFlach\nGrinwis\nBeckerman",
  "content_char_count": 1231,
  "source": {
    "document_id": "f212763b-8154-4827-9fa3-5ffd71a6bc6b",
    "document_nummer": "2024D42814",
    "document_soort": "Motie",
    "publication_id": "58ce9527-94a0-4ce2-af08-a3ea4803112e",
    "publication_content_type": "application/xml",
    "publication_length": 2780,
    "cached": false,
    "binary_path": "bronmateriaal-onbewerkt\\cache\\document_publications\\58ce9527-94a0-4ce2-af08-a3ea4803112e.xml"
  },
  "issues": []
}