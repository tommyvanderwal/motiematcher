{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 529\nGaswinning\nNr.\n1328\nMOTIE VAN DE LEDEN BECKERMAN EN BUSHOFF\nVoorgesteld\n2 september 2025\nDe Kamer,\ngehoord de beraadslaging,\noverwegende dat na de parlementaire enquête beloofd werd dat er een fundamentele omslag zou komen bij de schadeafhandeling en er voortaan geen belastende procedures meer zouden zijn (maatregel 1 van Nij begun);\nconstaterende dat het dramatisch is dat met de nieuwe schadeafhandeling (daadwerkelijk herstel) in ruim één jaar tijd slechts 194 schades positief zijn beoordeeld;\nvoorts constaterende dat ook bij grotere schades in met name het kerngebied via de maatwerkregeling nog steeds vaak sprake is van een belastende procedure;\nverzoekt de regering recht te doen aan de letterlijke beloftes na de parlementaire enquête Groningen betreffende de schadeafhandeling, waaronder dat, per direct:\n–\ner een einde moet komen aan de stapeling van onderzoeken (maatregel 1);\n–\nniet meer voorkomt dat meerdere deskundigen namens het IMG naar dezelfde schade kijken (maatregel 3);\n–\nde trillingstool niet meer wordt gebruikt om individuele schademeldingen te beoordelen (maatregel 3);\n–\nbij twijfel in het voordeel van bewoners wordt beslist (maatregel 3),\nen gaat over tot de orde van de dag.\nBeckerman\nBushoff",
  "content_char_count": 1304,
  "source": {
    "document_id": "cf80eb6c-2cf5-46eb-846a-ba7e450bd6c0",
    "document_nummer": "2025D36641",
    "document_soort": "Motie",
    "publication_id": "29d33163-224d-41e3-9f89-6e81151aae31",
    "publication_content_type": "application/xml",
    "publication_length": 5807,
    "cached": false,
    "binary_path": "bronmateriaal-onbewerkt\\cache\\document_publications\\29d33163-224d-41e3-9f89-6e81151aae31.xml"
  },
  "issues": []
}