{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n41\nMOTIE VAN HET LID BAMENGA C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat bij diverse omwonenden van Chemours en de Westerschelde pfas-waarden in hun bloed zijn gemeten die vele malen hoger liggen dan wat veilig zou zijn volgens de Europese Autoriteit voor voedselveiligheid;\noverwegende dat omwonenden van Chemours en de Westerschelde het recht hebben om te weten hoeveel pfas zij in hun bloed hebben en welke gezondheidsrisico's zij lopen;\nverzoekt de regering het mogelijk te maken voor alle omwonenden van Chemours en de Westerschelde om hun bloed te laten testen op de aanwezigheid van pfas,\nen gaat over tot de orde van de dag.\nBamenga\nGrinwis\nKostić\nVan Kent\nGabriëls",
  "content_char_count": 916,
  "source": {
    "document_id": "3d0737da-79ec-4297-9868-f7350b2e73dd",
    "document_nummer": "2024D02500",
    "document_soort": "Motie",
    "publication_id": "d8840df6-46f9-4be6-97f9-10fb617a6a60",
    "publication_content_type": "application/xml",
    "publication_length": 2444,
    "cached": false,
    "binary_path": "bronmateriaal-onbewerkt\\cache\\document_publications\\d8840df6-46f9-4be6-97f9-10fb617a6a60.xml"
  },
  "issues": []
}