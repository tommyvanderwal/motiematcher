{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n647\nMOTIE VAN DE LEDEN MARTENS-AMERICA EN AUKJE DE VRIES\nVoorgesteld\n14 mei 2025\nDe Kamer,\ngehoord de beraadslaging,\nconstaterende dat voor veel bedrijven met groeiambitie de financieringsvraag uitdagend is;\noverwegende dat er momenteel veel financieringsfondsen vanuit de overheid voor groeibedrijven zijn en dat deze niet altijd goed op elkaar aansluiten en niet altijd goed aansluiten op de behoefte van groeibedrijven;\noverwegende dat de financiële mogelijkheden van in ieder geval Invest-NL beperkt zijn na 2025;\noverwegende dat garanties en andere financieringsvormen kunnen zorgen dat meer financiering vrijgemaakt kan worden voor groeibedrijven;\nverzoekt de regering om te onderzoeken wat Invest-NL en Invest International nodig hebben aan (financiële) mogelijkheden om te voldoen aan de toekomstige financieringsbehoefte voor bedrijven met groeiambities, en daarbij ook te kijken naar zaken als het mandaat, en daarover uiterlijk in september 2025 aan de Tweede Kamer te rapporteren,\nen gaat over tot de orde van de dag.\nMartens-America\nAukje de Vries",
  "content_char_count": 1178,
  "source": {
    "document_id": "cdfa55a1-472e-4b41-86c2-7f76d004ca32",
    "document_nummer": "2025D21439",
    "document_soort": "Motie",
    "publication_id": "43597283-41c2-4d9b-8ab0-8a2cdf8cdfd7",
    "publication_content_type": "application/xml",
    "publication_length": 5200,
    "cached": false,
    "binary_path": "bronmateriaal-onbewerkt\\cache\\document_publications\\43597283-41c2-4d9b-8ab0-8a2cdf8cdfd7.xml"
  },
  "issues": []
}