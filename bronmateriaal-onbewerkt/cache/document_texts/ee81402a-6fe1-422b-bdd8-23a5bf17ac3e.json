{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n617\nMOTIE VAN HET LID VERMEER\nVoorgesteld\n12 maart 2024\nDe Kamer,\ngehoord de beraadslaging,\nconstaterende dat regionale groei achterblijft en er in een derde van de regio's krimp zal worden ervaren;\nconstaterende dat het voornamelijk zal gaan om de provincies Groningen, Friesland, Drenthe en buiten-Randstedelijke gebieden in Noord- en Zuid-Holland;\noverwegende dat dit niet passend is bij de conclusies die zijn verbonden aan het rapport «Elke regio telt!»;\nverzoekt de regering om met een masterplan te komen om de krimpregio's een langjarige economische impuls te geven, waarbij er ook gekeken wordt naar de gebieden die buiten de NOVEX-aanpak vallen;\nverzoekt de regering om in dit plan rekening te houden met de acht raderen van economische groei, te kijken hoe deze verbeterd kunnen worden op een manier die past bij de situaties van de krimpregio's en gelijktijdig te kijken hoe daarmee het vestigingsklimaat verbeterd kan worden;\nverzoekt de regering om gelijktijdig na te denken over een juiste uitvoering in samenspraak met provincies en gemeenten, en de Kamer hiervan op de hoogte te houden,\nen gaat over tot de orde van de dag.\nVermeer",
  "content_char_count": 1250,
  "source": {
    "document_id": "a954b899-0bd6-42ea-9280-fc23c3664e56",
    "document_nummer": "2024D09463",
    "document_soort": "Motie",
    "publication_id": "ee81402a-6fe1-422b-bdd8-23a5bf17ac3e",
    "publication_content_type": "application/xml",
    "publication_length": 2646,
    "cached": false,
    "binary_path": "bronmateriaal-onbewerkt\\cache\\document_publications\\ee81402a-6fe1-422b-bdd8-23a5bf17ac3e.xml"
  },
  "issues": []
}