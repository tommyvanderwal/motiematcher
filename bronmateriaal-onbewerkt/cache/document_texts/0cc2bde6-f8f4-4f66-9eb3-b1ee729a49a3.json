{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1051\nMOTIE VAN DE LEDEN DRAL EN VAN DEN HIL\nVoorgesteld\n19 december 2024\nDe Kamer,\ngehoord de beraadslaging,\nconstaterende dat binnen de jeugdbescherming kinderen en gezinnen niet voldoende beschermd worden, met nadelige gevolgen voor de kinderen;\nconstaterende dat inmiddels een op de zeven jongeren jeugdhulp nodig heeft;\noverwegende dat met succes proeftuinen Toekomstscenario kind- en gezinsbescherming (TKG) zijn gestart, met daarin het gezin centraal, gelijktijdige expertise en snellere doorlooptijden;\noverwegende dat voor het invoeren van deze werkwijze vier wetten moeten worden gewijzigd;\noverwegende dat de inbedding van de rol van de Raad voor de Kinderbescherming en de jeugdreclassering optimaal moet uitwerken voor het kind en dat dit eerst moet worden beproefd in de praktijk;\nverzoekt de regering:\n•\nde proeftuinen te verlengen en breder uit te rollen om op die manier, onder monitoring vanuit de betrokken ministeries, deze werkwijze in het algemeen en de optimale inbedding van de rol van de Raad voor de Kinderbescherming en de jeugdreclassering in het bijzonder, langer te kunnen toetsen aan de praktijk;\n•\nuiterlijk eind 2025 een prognose te geven van wat een transitie om het TKG landelijk in te voeren vergt (wetswijzigingen, transitiekosten, tijdpad);\n•\naan te geven welke concrete stappen nu gezet kunnen worden om de bescherming van het kind te waarborgen en welke kosten en doorlooptijd daarmee gemoeid zijn,\nen gaat over tot de orde van de dag.\nDral\nVan den Hil",
  "content_char_count": 1583,
  "source": {
    "document_id": "312c3ad0-754e-4cd8-9276-61fc5bddb6c8",
    "document_nummer": "2024D51470",
    "document_soort": "Motie",
    "publication_id": "0cc2bde6-f8f4-4f66-9eb3-b1ee729a49a3",
    "publication_content_type": "application/xml",
    "publication_length": 3519,
    "cached": false,
    "binary_path": "bronmateriaal-onbewerkt\\cache\\document_publications\\0cc2bde6-f8f4-4f66-9eb3-b1ee729a49a3.xml"
  },
  "issues": []
}