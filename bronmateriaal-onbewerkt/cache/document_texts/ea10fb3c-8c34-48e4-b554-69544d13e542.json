{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n750\nMOTIE VAN HET LID TIELEN\nVoorgesteld\n14 mei 2024\nDe Kamer,\ngehoord de beraadslaging,\noverwegende dat het voor goede besluitvorming omtrent preventiebeleid belangrijk is dat er inzicht bestaat in waardevolle en minder waardevolle preventiemaatregelen;\nverzoekt de regering om bij het ontwikkelen van een instrumentarium waarmee de brede kosten en baten van preventie op korte, middellange en lange termijn gekwantificeerd kunnen worden, ook gebruik te maken van reeds beschikbare data;\nverzoekt de regering in aanvulling hierop te beoordelen of de databank van het Loket Gezond Leven – met daarin bewezen effectieve interventies op het gebied van bewegen en gezond leven – verder verrijkt dient te worden opdat bewezen effectiviteit, bijdrage aan kwaliteit van leven en kosten en baten van preventieve interventies onderbouwd en gemonitord kunnen worden,\nen gaat over tot de orde van de dag.\nTielen",
  "content_char_count": 1012,
  "source": {
    "document_id": "0306ab3f-9ee8-4e3a-9d1d-85512379e5a1",
    "document_nummer": "2024D19040",
    "document_soort": "Motie",
    "publication_id": "ea10fb3c-8c34-48e4-b554-69544d13e542",
    "publication_content_type": "application/xml",
    "publication_length": 2348,
    "cached": false,
    "binary_path": "bronmateriaal-onbewerkt\\cache\\document_publications\\ea10fb3c-8c34-48e4-b554-69544d13e542.xml"
  },
  "issues": []
}