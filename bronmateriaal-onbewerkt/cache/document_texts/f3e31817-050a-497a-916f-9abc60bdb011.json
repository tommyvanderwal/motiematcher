{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 454\nWijziging van de Wet op het hoger onderwijs en wetenschappelijk onderzoek in verband met het schrappen van de grondslag voor kwaliteitsbekostiging in het hoger onderwijs\nNr.\n10\nMOTIE VAN DE LEDEN PATERNOTTE EN MARTENS-AMERICA\nVoorgesteld tijdens het Wetgevingsoverleg van\n28 mei 2024\nDe Kamer,\ngehoord de beraadslaging,\nconstaterende dat de centrale medezeggenschap op hogescholen en universiteiten instemmingsrecht heeft op de hoofdlijnen van de begroting;\nconstaterende dat instellingen in het mbo en hbo hiervoor eenduidige definities hanteren die ze samen met studenten hebben opgesteld;\noverwegende dat er inmiddels ruime ervaring is met het instemmingsrecht op de hoofdlijnen van de begroting evenals met de handreiking;\nvan mening dat het voor het goed functioneren van medezeggenschap belangrijk is dat duidelijk is wat het instemmingsrecht op de hoofdlijnen van de begroting precies inhoudt;\nvan mening dat medezeggenschap van docenten en studenten een effectief middel is om de kwaliteit van het onderwijs te bevorderen;\nverzoekt de regering om samen met het veld de bestaande handreikingen over het instemmingsrecht op de hoofdlijnen van de begroting bij de tijd te brengen en te zorgen dat ook universiteiten één definitie hanteren,\nen gaat over tot de orde van de dag.\nPaternotte\nMartens-America",
  "content_char_count": 1386,
  "source": {
    "document_id": "59a1f194-ba1e-4277-b226-94eafc1db27e",
    "document_nummer": "2024D21673",
    "document_soort": "Motie",
    "publication_id": "f3e31817-050a-497a-916f-9abc60bdb011",
    "publication_content_type": "application/xml",
    "publication_length": 2853,
    "cached": false,
    "binary_path": "bronmateriaal-onbewerkt\\cache\\document_publications\\f3e31817-050a-497a-916f-9abc60bdb011.xml"
  },
  "issues": []
}