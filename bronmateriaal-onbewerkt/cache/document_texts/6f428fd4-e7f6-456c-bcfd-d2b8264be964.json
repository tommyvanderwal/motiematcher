{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n10\nMOTIE VAN HET LID HEITE C.S.\nVoorgesteld tijdens het Wetgevingsoverleg van\n21 oktober 2024\nDe Kamer,\ngehoord de beraadslaging,\nconstaterende dat het voor Defensie van belang is om zich beter te positioneren in de grote opgave die voor haar ligt en met het huidige dreigingsbeeld;\noverwegende dat een brede communicatiestrategie de zichtbaarheid van Defensie in de maatschappij en daarmee mee ook de bewustwording en weerbaarheid in de maatschappij kan vergroten;\nconstaterende dat Defensie op dit moment met grote personeelstekorten te maken heeft;\noverwegende dat Defensie om de potentiële doelgroepen in de Nederlandse samenleving te enthousiasmeren om bij Defensie te komen en te blijven werken en om tenminste 9.000 militairen per jaar vanaf 2030 te werven, een concrete communicatiestrategie nodig heeft met meer aandacht voor diversiteit, omdat niet alle potentiële doelgroepen nu voldoende worden bereikt;\nverzoekt de regering om voor de zomer een communicatiestrategie te ontwikkelen die haar eigen positionering en zichtbaarheid aanscherpt, de bewustwording in de maatschappij van het huidige dreigingsbeeld benadrukt en daarmee haar weerbaarheid vergroot, met aandacht voor alle potentiële doelgroepen en de maatschappij als geheel,\nen gaat over tot de orde van de dag.\nHeite\nNordkamp\nBoswijk\nVan der Wal\nDiederik van Dijk\nCeder",
  "content_char_count": 1517,
  "source": {
    "document_id": "b45504db-1278-4c29-8f25-ea7a298f6db5",
    "document_nummer": "2024D39887",
    "document_soort": "Motie",
    "publication_id": "6f428fd4-e7f6-456c-bcfd-d2b8264be964",
    "publication_content_type": "application/xml",
    "publication_length": 3109,
    "cached": false,
    "binary_path": "bronmateriaal-onbewerkt\\cache\\document_publications\\6f428fd4-e7f6-456c-bcfd-d2b8264be964.xml"
  },
  "issues": []
}