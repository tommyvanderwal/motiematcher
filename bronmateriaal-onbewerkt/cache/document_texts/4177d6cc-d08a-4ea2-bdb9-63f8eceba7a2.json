{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n771\nMOTIE VAN HET LID DE KORT\nVoorgesteld\n5 september 2024\nDe Kamer,\ngehoord de beraadslaging,\nconstaterende dat er grote wachtlijsten zijn in het arbeidsongeschiktheidsstelsel;\nconstaterende dat dit tekort onder meer komt door een structureel gebrek aan verzekeringsartsen;\noverwegende dat mag worden vertrouwd op de professionaliteit en de kunde van alle Nederlandse artsen;\noverwegende dat met een betere overdracht van relevante gegevens tussen bedrijfsarts en verzekeringsarts het UWV veel werk bespaard kan worden;\nverzoekt de regering om voorbereidingen te treffen om te zorgen dat de overdracht van alle relevante gegevens tussen bedrijfsartsen en verzekeringsartsen fors is verbeterd teneinde de wachtlijsten te verkorten en de Kamer hierover in het voorjaar te informeren,\nen gaat over tot de orde van de dag.\nDe Kort",
  "content_char_count": 960,
  "source": {
    "document_id": "358440a1-ad21-4f7b-a8df-a5e814840ba3",
    "document_nummer": "2024D31709",
    "document_soort": "Motie",
    "publication_id": "4177d6cc-d08a-4ea2-bdb9-63f8eceba7a2",
    "publication_content_type": "application/xml",
    "publication_length": 2333,
    "cached": false,
    "binary_path": "bronmateriaal-onbewerkt\\cache\\document_publications\\4177d6cc-d08a-4ea2-bdb9-63f8eceba7a2.xml"
  },
  "issues": []
}