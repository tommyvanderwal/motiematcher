{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n40\nMOTIE VAN HET LID STOFFER C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat de regio Drechtsteden een doorstroomplan van 75 miljoen euro heeft gepresenteerd om de filedruk op de A15 te halveren, als alternatieve oplossing voor het pauzeren van de verbreding van de A15 tussen Papendrecht en Gorinchem;\nconstaterende dat de regering slechts 16 miljoen euro heeft toegekend voor het verbeteren van de doorstroming op het genoemde traject;\noverwegende dat om een verkeersinfarct op het genoemde traject te voorkomen meer nodig is voor verbetering van de doorstroming, zoals het realiseren van autohubs langs de MerwedeLingelijn;\nverzoekt de regering in overleg met de regio Drechtsteden ervoor te zorgen dat de meest effectieve maatregelen in het genoemde doorstroomplan, waaronder de genoemde autohubs, geÃ«ffectueerd kunnen worden, zodat de beoogde halvering van de filedruk zo veel mogelijk gerealiseerd kan worden, waarbij de financiering gevonden kan worden in het restbudget voor het gepauzeerde infraproject,\nen gaat over tot de orde van de dag.\nStoffer\nGrinwis\nVedder\nDe Hoop",
  "content_char_count": 1312,
  "source": {
    "document_id": "b1c50512-e0d7-416a-a5d5-0392312beb77",
    "document_nummer": "2024D46050",
    "document_soort": "Motie",
    "publication_id": "ba28c6b6-8f64-4149-ad9c-6de87ce8e83c",
    "publication_content_type": "application/xml",
    "publication_length": 2835,
    "cached": false,
    "binary_path": "bronmateriaal-onbewerkt\\cache\\document_publications\\ba28c6b6-8f64-4149-ad9c-6de87ce8e83c.xml"
  },
  "issues": []
}