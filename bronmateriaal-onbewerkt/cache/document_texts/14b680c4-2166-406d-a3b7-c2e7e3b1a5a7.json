{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n45\nMOTIE VAN HET LID KOSTIĆ C.S.\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat er sinds 1999 geen nationaal gezondheidsonderzoek is geweest naar de gevolgen van de luchtvaart op de gezondheid;\nconstaterende dat de Vlaamse Gezondheidsraad het dringende advies geeft aan de Belgische overheid om per direct de luchthaven Zaventem te sluiten voor nachtverkeer wegens de enorme gezondheidsschade aan 161.000 omwonenden, en dat Schiphol minstens tweemaal zoveel nachtvluchten faciliteert;\nverzoekt de regering in 2025 een nieuw gezondheidsonderzoek naar de gevolgen van de luchtvaart op de gezondheid op te starten en de resultaten voor eind 2025 te presenteren,\nen gaat over tot de orde van de dag.\nKostić",
  "content_char_count": 937,
  "source": {
    "document_id": "581b745f-1fd0-4904-9a25-f8871aec0e4f",
    "document_nummer": "2024D37925",
    "document_soort": "Motie",
    "publication_id": "14b680c4-2166-406d-a3b7-c2e7e3b1a5a7",
    "publication_content_type": "application/xml",
    "publication_length": 2324,
    "cached": false,
    "binary_path": "bronmateriaal-onbewerkt\\cache\\document_publications\\14b680c4-2166-406d-a3b7-c2e7e3b1a5a7.xml"
  },
  "issues": []
}