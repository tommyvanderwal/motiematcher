{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 197\nWijziging van de Wet verbod op kolen bij elektriciteitsproductie en de Wet van 7 juli 2021 tot wijziging van de Wet verbod op kolen bij elektriciteitsproductie in verband met beperking van de CO\n2\n-emissie (vroegtijdige intrekking productiebeperking, wijziging delegatiegrondslag kolenfonds en drie verbeteringen uitvoering productiebeperking)\nNr.\n14\nMOTIE VAN HET LID KRÖGER\nVoorgesteld\n15 februari 2024\nDe Kamer,\ngehoord de beraadslaging,\noverwegende dat de inzet van kolen zowel voor elektriciteitsopwekking als voor andere toepassingen zeer vervuilend is;\nconstaterende dat het gebruik van kolen voor non-energetische toepassing niet afneemt;\nconstaterende dat met de grootste gebruiker van kolen voor non-energetisch gebruik nu afspraken gemaakt worden in het kader van de maatwerkaanpak;\noverwegende dat de Kamer per motie heeft verzocht om de meest vervuilende fabrieksonderdelen zo snel mogelijk te sluiten;\nverzoekt de regering de mogelijkheid te onderzoeken om het terugdringen van de inzet van kolen voor non-energetisch gebruik juridisch te borgen als onderdeel van eventuele maatwerkafspraken.\nen gaat over tot de orde van de dag.\nKröger",
  "content_char_count": 1228,
  "source": {
    "document_id": "e796381d-cde5-4c09-8a2c-2948947d600f",
    "document_nummer": "2024D05787",
    "document_soort": "Motie",
    "publication_id": "61b3e747-ffcc-462e-8bae-5648a2f0adf0",
    "publication_content_type": "application/xml",
    "publication_length": 2663,
    "cached": false,
    "binary_path": "bronmateriaal-onbewerkt\\cache\\document_publications\\61b3e747-ffcc-462e-8bae-5648a2f0adf0.xml"
  },
  "issues": []
}