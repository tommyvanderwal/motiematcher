{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n31\nMOTIE VAN HET LID BOSWIJK C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat de Nederlandse elektrische bussenbouwer Ebusco financieel gered is door de Chinese toeleverancier van batterijen Gotion;\nconstaterende dat Gotion in de Verenigde Staten op een zwarte lijst staat omdat zij uitgebreide relaties onderhouden met leveranciers die «slavenarbeid» zouden laten verrichten door de onderdrukte Oeigoeren;\noverwegende dat de regering naar aanleiding van de motie-Boswijk c.s. onderzoek doet naar de economische risico's van elektrische auto's voor de nationale veiligheid;\nverzoekt de regering in het onderzoek naar elektrische auto's ook de economische risico's van overige mobiliteitsproducten uit China te onderzoeken;\nverzoekt de regering de Kamer hierover uiterlijk in het voorjaar van 2025 te informeren,\nen gaat over tot de orde van de dag.\nBoswijk\nPaternotte\nVan der Burg\nStoffer\nCeder",
  "content_char_count": 1118,
  "source": {
    "document_id": "94524238-5ef9-4f10-90c0-ac01f62224b3",
    "document_nummer": "2024D45356",
    "document_soort": "Motie",
    "publication_id": "1ba70188-a3d2-4f4e-93d8-c22e5f4e5032",
    "publication_content_type": "application/xml",
    "publication_length": 2686,
    "cached": false,
    "binary_path": "bronmateriaal-onbewerkt\\cache\\document_publications\\1ba70188-a3d2-4f4e-93d8-c22e5f4e5032.xml"
  },
  "issues": []
}