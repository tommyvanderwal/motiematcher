{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1323\nMOTIE VAN HET LID KRÖGER C.S.\nVoorgesteld\n20 december 2023\nDe Kamer,\ngehoord de beraadslaging,\noverwegende dat verduurzaming van huishoudens een effectieve en rechtvaardige oplossing is voor klimaatverandering;\noverwegende dat financiële steun voor de verduurzaming van woningen een blijvende positieve impact heeft op de bestaanszekerheid van huishoudens;\noverwegende dat bestaande verduurzamingssubsidies vooral terechtkomen bij huishoudens met een hoog inkomen;\nverzoekt de regering mogelijkheden in kaart te brengen hoe verduurzamingssubsidies zo vormgegeven kunnen worden dat deze toegankelijker worden voor huishoudens met een laag of gemiddeld inkomen, bijvoorbeeld door hen ruimhartiger te vergoeden, te beginnen bij de ISDE,\nen gaat over tot de orde van de dag.\nKröger\nDassen\nBeckerman\nGrinwis",
  "content_char_count": 918,
  "source": {
    "document_id": "b0c2bdf4-3454-4937-a758-d2ff517a4c95",
    "document_nummer": "2023D50748",
    "document_soort": "Motie",
    "publication_id": "44cefa44-10eb-4a76-a40b-722395abfac1",
    "publication_content_type": "application/xml",
    "publication_length": 2392,
    "cached": false,
    "binary_path": "bronmateriaal-onbewerkt\\cache\\document_publications\\44cefa44-10eb-4a76-a40b-722395abfac1.xml"
  },
  "issues": []
}