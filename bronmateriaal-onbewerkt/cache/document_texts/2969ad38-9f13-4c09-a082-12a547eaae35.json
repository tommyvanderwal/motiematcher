{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n938\nMOTIE VAN DE LEDEN WIJEN-NASS EN MICHON-DERKZEN\nVoorgesteld\n8 april 2025\nDe Kamer,\ngehoord de beraadslaging,\nconstaterende dat strafzaken waarbij een verdachte terechtstaat voor meerdere strafbare feiten, in sommige gevallen in meerdere zittingen worden afgedaan;\noverwegende dat hier een efficiëntieslag gemaakt kan worden en zittingscapaciteit kan worden vrijgespeeld door deze zaken met elkaar te bundelen in het planningsproces;\nverzoekt de regering om met het Openbaar Ministerie en de rechtspraak in gesprek te gaan om het planningsproces efficiënter in te richten, zodat verdachten die terechtstaan voor meerdere strafbare feiten in één zitting terecht kunnen staan,\nen gaat over tot de orde van de dag.\nWijen-Nass\nMichon-Derkzen",
  "content_char_count": 848,
  "source": {
    "document_id": "cc87c9ea-065d-47a6-aa2e-98d34ef93dc6",
    "document_nummer": "2025D15650",
    "document_soort": "Motie",
    "publication_id": "2969ad38-9f13-4c09-a082-12a547eaae35",
    "publication_content_type": "application/xml",
    "publication_length": 2255,
    "cached": false,
    "binary_path": "bronmateriaal-onbewerkt\\cache\\document_publications\\2969ad38-9f13-4c09-a082-12a547eaae35.xml"
  },
  "issues": []
}