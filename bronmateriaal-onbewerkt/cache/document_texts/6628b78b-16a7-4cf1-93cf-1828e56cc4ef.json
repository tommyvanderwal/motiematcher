{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n39\nMOTIE VAN DE LEDEN WESTERVELD EN DOBBE\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\nconstaterende dat veel kabinetsambities op het gebied van emancipatie en aangenomen moties nog niet concreet zijn uitgewerkt, zoals meerouderschap, de nationale strategie vrouwengezondheid, politiecapaciteit voor bestrijding van discriminatie, de opvang van dakloze lhbtiq+-personen en de plannen die in de meest recente emancipatiebrief zijn genoemd;\nconstaterende dat de acceptatie omlaaggaat, dat agressie en geweld steeds meer toenemen, en dat dit vraagt om een aanpak die aansluit bij de ambities;\nconstaterende dat er ook diverse bezuinigingen zijn aangekondigd die in tegenspraak lijken met de ambities, zoals bezuinigingen op gender- en lhbtiq-gelijkheid en de bezuiniging op borstprotheses voor transpersonen;\nverzoekt de regering om in de komende Emancipatienota een duidelijk tijdpad op te nemen met daarin een beschrijving van hoe alle ambities en aangenomen moties worden uitgevoerd, met een financieel overzicht van de daadwerkelijke kosten en de door het kabinet gereserveerde middelen,\nen gaat over tot de orde van de dag.\nWesterveld\nDobbe",
  "content_char_count": 1402,
  "source": {
    "document_id": "de9d8cc8-fd5f-4326-8f4b-21832d0a573a",
    "document_nummer": "2024D44570",
    "document_soort": "Motie",
    "publication_id": "6628b78b-16a7-4cf1-93cf-1828e56cc4ef",
    "publication_content_type": "application/xml",
    "publication_length": 2882,
    "cached": false,
    "binary_path": "bronmateriaal-onbewerkt\\cache\\document_publications\\6628b78b-16a7-4cf1-93cf-1828e56cc4ef.xml"
  },
  "issues": []
}