{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n542\nMOTIE VAN HET LID POSTMA\nVoorgesteld\n24 april 2025\nDe Kamer,\ngehoord de beraadslaging,\noverwegende dat enkele maatregelen uit de Balanced Approachprocedure zoals additionele vlootvernieuwing en tariefdifferentiatie afhankelijk zijn van derde partijen, zoals KLM en Schiphol;\noverwegende dat deze afspraken essentieel zijn voor het realiseren van de gewenste geluidshinderreductie en er nog geen duidelijkheid is over hoe deze juridisch en afdwingbaar geborgd zullen worden;\nverzoekt de regering de Kamer voor het herfstreces te informeren hoe de afspraken met sectorpartijen juridisch geborgd worden en welke sancties gekoppeld worden aan het niet naleven daarvan,\nen gaat over tot de orde van de dag.\nPostma",
  "content_char_count": 819,
  "source": {
    "document_id": "2740a574-f5a6-46ae-a395-a08a6d8ba55b",
    "document_nummer": "2025D18810",
    "document_soort": "Motie",
    "publication_id": "661aae6b-49bb-4463-851d-6ccdf7ad8afc",
    "publication_content_type": "application/xml",
    "publication_length": 4422,
    "cached": false,
    "binary_path": "bronmateriaal-onbewerkt\\cache\\document_publications\\661aae6b-49bb-4463-851d-6ccdf7ad8afc.xml"
  },
  "issues": []
}