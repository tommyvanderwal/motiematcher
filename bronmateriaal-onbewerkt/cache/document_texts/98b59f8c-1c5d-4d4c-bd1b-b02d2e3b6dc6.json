{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1163\nGEWIJZIGDE MOTIE VAN DE LEDEN CEDER EN SIX DIJKSTRA TER VERVANGING VAN DIE GEDRUKT ONDER NR. 1154\nVoorgesteld\n14 mei 2024\nDe Kamer,\ngehoord de beraadslaging,\nconstaterende dat er een afwegingskader leeftijdsverificatie is ontwikkeld om ontwikkelaars te helpen om te komen tot een adequate vorm van leeftijdsverificatie voor hun online product of dienst;\nconstaterende dat «self-declaration» (gebruikers die zelf hun leeftijd of geboortedatum mogen invullen) of «age estimation» (de leeftijd wordt geschat op basis van biometrische kenmerken en/of gedragsgegevens) niet geschikt zijn als middel voor leeftijdsverificatie;\nconstaterende dat voor het online kopen van alcohol, het gebruik van BNPL-dienstverlening, online gokken en het gebruik van sociale media platforms nu reeds leeftijdsvereisten zijn vastgelegd die in de praktijk via «self-declaration» of «age estimation» grootschalig worden omzeild;\nverzoekt de regering wettelijk te borgen waar wettelijk noodzakelijke leeftijdsverificatie bij verkoop of gebruik van online diensten aan moet voldoen op een dusdanige manier dat de privacy gewaarborgd blijft (bijvoorbeeld zero knowledge identity proof);\nen gaat over tot de orde van de dag,\nCeder\nSix Dijkstra",
  "content_char_count": 1346,
  "source": {
    "document_id": "6550530a-68f5-4f23-86e4-3858c9535874",
    "document_nummer": "2024D18669",
    "document_soort": "Motie (gewijzigd/nader)",
    "publication_id": "98b59f8c-1c5d-4d4c-bd1b-b02d2e3b6dc6",
    "publication_content_type": "application/xml",
    "publication_length": 2779,
    "cached": false,
    "binary_path": "bronmateriaal-onbewerkt\\cache\\document_publications\\98b59f8c-1c5d-4d4c-bd1b-b02d2e3b6dc6.xml"
  },
  "issues": []
}