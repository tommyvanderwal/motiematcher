{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n728\nGEWIJZIGDE MOTIE VAN HET LID PODT TER VERVANGING VAN DIE GEDRUKT ONDER NR. 722\nVoorgesteld\n9 september 2025\nDe Kamer,\ngehoord de beraadslaging,\noverwegende dat omwonenden van lelietelers en andere akkerbouwers bezorgd zijn over hun gezondheid in relatie tot het gebruik van bestrijdingsmiddelen;\noverwegende dat onderzoekers aangeven dat meer transparantie over het gebruik van bestrijdingsmiddelen bijdraagt aan meer inzicht in de effecten ervan;\noverwegende dat meer kennis over de effecten van bestrijdingsmiddelen op die wijze kunnen bijdragen aan het vertrouwen tussen telers en omwonenden;\noverwegende dat telers hun middelengebruik al registreren;\noverwegende dat het Ministerie van LVVN co-financier wordt aan het nieuwe systeem voor benchmarking voor bestrijdingsmiddelengebruik;\nverzoekt de regering om in overleg met relevante kennisinstellingen en sector, een centraal register op te zetten op basis van de benchmarkingsystematiek waarbij het professioneel middelengebruik op percelen na toepassing binnen een afzienbare tijd wordt geregistreerd;\nverzoekt de regering om de toegang tot eventuele privacygevoelige informatie op voorwaarden beschikbaar te maken voor kennisinstellingen,\nen gaat over tot de orde van de dag.\nPodt",
  "content_char_count": 1348,
  "source": {
    "document_id": "5c699a77-37a0-432b-8c63-7cc2db709760",
    "document_nummer": "2025D37129",
    "document_soort": "Motie (gewijzigd/nader)",
    "publication_id": "f2a48d88-5f2f-4483-98a9-96285e9bd13a",
    "publication_content_type": "application/xml",
    "publication_length": 4963,
    "cached": false,
    "binary_path": "bronmateriaal-onbewerkt\\cache\\document_publications\\f2a48d88-5f2f-4483-98a9-96285e9bd13a.xml"
  },
  "issues": []
}