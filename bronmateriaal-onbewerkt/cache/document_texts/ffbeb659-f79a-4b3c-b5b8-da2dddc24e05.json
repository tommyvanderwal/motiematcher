{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n114\nMOTIE VAN HET LID VAN VROONHOVEN C.S.\nVoorgesteld\n12 november 2024\nDe Kamer,\ngehoord de beraadslaging,\nconstaterende dat er een tekort is aan studentenwoningen;\nconstaterende dat veel studenten voorkeur hebben voor een studentenwoning in de onzelfstandige woonvorm boven de zelfstandige woonvorm;\nconstaterende dat studentenstudio's financieel de voorkeur krijgen, omdat voor de zelfstandige woonvorm een huurtoeslag uitgekeerd kan worden;\nconstaterende dat huurtoeslag uitkeren aan studenten wonende in een onzelfstandige woning nu niet mogelijk is doordat op basis van bestaande registraties de huishoudens en hun inkomens niet van elkaar te onderscheiden zijn, waardoor het individuele recht op huurtoeslag niet te bepalen is;\nconstaterende dat de ontwikkeling van een systeem bezien wordt waarmee verschillende huishoudens woonachtig in een onzelfstandige woonruimte adequaat geregistreerd kunnen worden;\nverzoekt de regering om, zodra de ontwikkeling van het bovengenoemde systeem bezien is, te onderzoeken of er budget is om de doelgroep in plaats van het woningtype te voorzien van een toeslag,\nen gaat over tot de orde van de dag.\nVan Vroonhoven\nWelzijn\nVijlbrief\nGrinwis",
  "content_char_count": 1346,
  "source": {
    "document_id": "5784b2d5-b89a-43ff-9807-7c337f6c9f89",
    "document_nummer": "2024D43544",
    "document_soort": "Motie",
    "publication_id": "ffbeb659-f79a-4b3c-b5b8-da2dddc24e05",
    "publication_content_type": "application/xml",
    "publication_length": 2858,
    "cached": false,
    "binary_path": "bronmateriaal-onbewerkt\\cache\\document_publications\\ffbeb659-f79a-4b3c-b5b8-da2dddc24e05.xml"
  },
  "issues": []
}