{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n370\nMOTIE VAN DE LEDEN BOUTKAN EN CLAASSEN\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de regering voornemens is om voor luiers en incontinentiemateriaal een uitgebreide producentenverantwoordelijkheid (UPV) in te voeren;\noverwegende dat er geen EU-verplichting is om nationaal een uitgebreide producentenverantwoordelijkheid voor luiers en incontinentiemateriaal in te voeren;\noverwegende dat slechts 10% van luiers en incontinentiemateriaal recyclebaar is en dat 90% wordt verbrand, waardoor de milieuwinst puur symbolisch is;\noverwegende dat het invoeren van een uitgebreide producentenverantwoordelijkheid voor luiers en incontinentiemateriaal zal leiden tot een enorme kostenstijging van deze producten;\nverzoekt de regering om luiers en incontinentiemateriaal uit te zonderen van de uitgebreide producentenverantwoordelijkheid,\nen gaat over tot de orde van de dag.\nBoutkan\nClaassen",
  "content_char_count": 1037,
  "source": {
    "document_id": "3470cedd-5974-4b49-bc0b-6c146ae08312",
    "document_nummer": "2025D24568",
    "document_soort": "Motie",
    "publication_id": "300d894c-8e1e-483d-96a7-87cda14c2f9e",
    "publication_content_type": "application/xml",
    "publication_length": 4853,
    "cached": false,
    "binary_path": "bronmateriaal-onbewerkt\\cache\\document_publications\\300d894c-8e1e-483d-96a7-87cda14c2f9e.xml"
  },
  "issues": []
}