{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 985\nBuitenlands beleid en handelspolitiek\nNr.\n105\nGEWIJZIGDE MOTIE VAN HET LID DASSEN C.S. TER VERVANGING VAN DIE GEDRUKT ONDER NR. 88\nVoorgesteld\n3 juni 2025\nDe Kamer,\ngehoord de beraadslaging,\nconstaterende dat de Europese Unie (EU) een handelstekort van 109 miljard euro heeft met de Verenigde Staten op het gebied van digitale diensten;\noverwegende dat de EU een grote afzetmarkt is voor de Amerikaanse techbedrijven, die momenteel veel invloed hebben op het Trumpkabinet;\noverwegende dat een Europese digitale dienstenbelasting gericht moet zijn op techbedrijven die in feite omzet genereren binnen de EU maar onder het huidige belastingstelsel binnen de EU niet of nauwelijks in de belastingheffing worden betrokken,\nverzoekt de regering te verkennen hoe een Europese digitale dienstenbelasting als alternatief voor pijler 1 van het OESO-verdrag kan worden ingevoerd en hierin ook het voorkomen van dubbele belastingen mee te nemen, de afbakening en de concurrentiepositie.\nen gaat over tot de orde van de dag.\nDassen\nHirsch\nPaternotte\nGrinwis",
  "content_char_count": 1123,
  "source": {
    "document_id": "213c493a-dbd4-48ef-9460-8b5132c7ccac",
    "document_nummer": "2025D25119",
    "document_soort": "Motie (gewijzigd/nader)",
    "publication_id": "6fb09387-9c03-47f8-acb0-b7b249750e25",
    "publication_content_type": "application/xml",
    "publication_length": 5429,
    "cached": false,
    "binary_path": "bronmateriaal-onbewerkt\\cache\\document_publications\\6fb09387-9c03-47f8-acb0-b7b249750e25.xml"
  },
  "issues": []
}