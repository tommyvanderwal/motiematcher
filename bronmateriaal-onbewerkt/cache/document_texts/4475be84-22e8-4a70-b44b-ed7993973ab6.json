{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2279\nMOTIE VAN DE LEDEN VAN CAMPEN EN BOSWIJK\nVoorgesteld\n30 september 2025\nDe Kamer,\ngehoord de beraadslaging,\nconstaterende dat de Oekraïense defensie-inspanningen worden belemmerd door financiële tekorten, terwijl in de EU circa 200 miljard aan Russische staatstegoeden is bevroren;\noverwegende dat het inzetten van deze tegoeden als voorschot op oorlogsreparaties een effectieve en juridisch haalbare manier is om Oekraïne op korte termijn te financieren;\nverzoekt de regering om tijdens de Europese Raad op 1 oktober aanstaande steun uit te spreken voor het aanwenden van bevroren Russische tegoeden als voorschot op oorlogsreparaties ter financiering van de Oekraïense defensie,\nen gaat over tot de orde van de dag.\nVan Campen\nBoswijk",
  "content_char_count": 841,
  "source": {
    "document_id": "d4859162-ce5c-4a17-a14e-29d2d56d7af0",
    "document_nummer": "2025D42646",
    "document_soort": "Motie",
    "publication_id": "4475be84-22e8-4a70-b44b-ed7993973ab6",
    "publication_content_type": "application/xml",
    "publication_length": 4591,
    "cached": false,
    "binary_path": "bronmateriaal-onbewerkt\\cache\\document_publications\\4475be84-22e8-4a70-b44b-ed7993973ab6.xml"
  },
  "issues": []
}