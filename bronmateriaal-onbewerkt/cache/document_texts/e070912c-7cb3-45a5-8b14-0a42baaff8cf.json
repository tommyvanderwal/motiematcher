{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n73\nMOTIE VAN HET LID KOEKKOEK\nVoorgesteld\n1 februari 2024\nDe Kamer,\ngehoord de beraadslaging,\noverwegende dat het sinds december door een aanpassing in de gemeenschappelijke marktordening-verordening (GMO-verordening) juridisch mogelijk is om prijsafspraken tussen boeren en ketens te maken;\noverwegende dat dit de beste manier is om een goede prijs voor duurzame producten voor boeren te realiseren en hiermee perspectief te geven;\nverzoekt de regering om een faciliterende rol te hebben en kennis aan te bieden over mogelijkheden ten aanzien van de afspraken;\nverzoekt de regering het initiatief te nemen om met andere Noord-Europese landen de kansen voor grensoverschrijdende duurzaamheidsafspraken te bespreken, bijvoorbeeld via de organisatie van een conferentie;\nverzoekt de regering om ervoor te pleiten dat er in de Europese voedselstrategie een rol moet zijn voor afspraken in de keten ten aanzien van verduurzaming en verdienvermogen,\nen gaat over tot de orde van de dag.\nKoekkoek",
  "content_char_count": 1230,
  "source": {
    "document_id": "5fb6dac2-a167-4994-a273-a0b38b4dac8f",
    "document_nummer": "2024D03711",
    "document_soort": "Motie",
    "publication_id": "e070912c-7cb3-45a5-8b14-0a42baaff8cf",
    "publication_content_type": "application/xml",
    "publication_length": 2657,
    "cached": false,
    "binary_path": "bronmateriaal-onbewerkt\\cache\\document_publications\\e070912c-7cb3-45a5-8b14-0a42baaff8cf.xml"
  },
  "issues": []
}