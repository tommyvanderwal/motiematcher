{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1486\nMOTIE VAN DE LEDEN VAN EIJK EN VIJLBRIEF\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de commissie-Van Dam is gevraagd om een spoedadvies uit te brengen over de voortgang van de hersteloperatie;\nconstaterende dat de commissie-Van Dam voorstelt het schadevergoedingsstelsel te vereenvoudigen met een uniform schadekader, twee schaderoutes en tal van andere maatregelen;\noverwegende dat de opvolging van de aanbevelingen van de commissie-Van Dam in potentie tot een voorzichtige doorbraak kan leiden;\noverwegende dat bestaande routes worden stilgelegd en organisatorische wijzigingen worden doorgevoerd, en het onduidelijk is hoe de exacte uitwerking van maatregelen eruitziet en op welke termijn die gerealiseerd kunnen worden;\noverwegende dat dit onzekerheid veroorzaakt bij ouders, medewerkers en betrokken organisaties;\noverwegende dat dit een majeure operatie is waar een goed doordacht en breed gedragen overgangspad voor moet zijn;\nverzoekt de regering het overgangspad te schetsen en de Kamer hierover voor de zomer van Â«25 te informeren,\nen gaat over tot de orde van de dag.\nVan Eijk\nVijlbrief",
  "content_char_count": 1238,
  "source": {
    "document_id": "e65174cf-4f9e-4e44-8d77-ee7ae0846fb6",
    "document_nummer": "2025D16063",
    "document_soort": "Motie",
    "publication_id": "7141204b-ff5b-4ff7-a322-eb39ca229a73",
    "publication_content_type": "application/xml",
    "publication_length": 2727,
    "cached": false,
    "binary_path": "bronmateriaal-onbewerkt\\cache\\document_publications\\7141204b-ff5b-4ff7-a322-eb39ca229a73.xml"
  },
  "issues": []
}