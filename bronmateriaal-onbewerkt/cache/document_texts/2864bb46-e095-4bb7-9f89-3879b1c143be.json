{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n335\nMOTIE VAN HET LID PODT\nVoorgesteld\n20 februari 2025\nDe Kamer,\ngehoord de beraadslaging,\noverwegende dat de natuur in slechte staat is, het land op slot zit en de boeren in onzekerheid zitten;\noverwegende dat er decentrale overheden zijn die aan het werk zijn met ruimtelijke instrumenten om stikstofemissies zo snel mogelijk te laten dalen, zoals die in Gelderland, die werkt aan zonering rond de Natura 2000-gebieden;\noverwegende dat medeoverheden dit niet alleen kunnen en ruimtelijke instrumenten, zoals instructieregels, maatwerkvoorschriften en andere instrumenten, grondige voorbereiding behoeven;\noverwegende dat aspecten als de manier van toepassing, de onderbouwing en eventuele nadeelcompensatie essentieel zijn bij de voorbereiding;\nverzoekt de regering de ruimtelijke instrumenten voor te bereiden, zodat het\nRijk exact weet wat er nodig is om deze decentrale overheden te ondersteunen bij de acute inzet van ruimtelijke instrumenten,\nen gaat over tot de orde van de dag.\nPodt",
  "content_char_count": 1111,
  "source": {
    "document_id": "84491c1b-4bc2-4765-9ba9-7abb418174c6",
    "document_nummer": "2025D07555",
    "document_soort": "Motie",
    "publication_id": "2864bb46-e095-4bb7-9f89-3879b1c143be",
    "publication_content_type": "application/xml",
    "publication_length": 2556,
    "cached": false,
    "binary_path": "bronmateriaal-onbewerkt\\cache\\document_publications\\2864bb46-e095-4bb7-9f89-3879b1c143be.xml"
  },
  "issues": []
}