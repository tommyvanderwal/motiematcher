{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1094\nMOTIE VAN HET LID EL ABASSI\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat 4,3% van de 10% stijging van de verkeersboetes bedoeld is om de gaten in de begroting te dekken;\nconstaterende dat de Raad van State stelt dat het dichten van begrotingstekorten geen reden mag zijn om verkeersboetes te verhogen en daarom adviseerde om af te zien van deze verhoging;\noverwegende dat boetes bedoeld zijn om de verkeersveiligheid te vergroten en dat de hoogte van boetes in verhouding moet staan tot de aard en de ernst van de overtreding;\nverzoekt de regering om de hoogte van de verkeersboetes met 4,3% te verlagen en verkeersboetes niet meer te gebruiken om gaten in de begroting te dekken,\nen gaat over tot de orde van de dag.\nEl Abassi",
  "content_char_count": 882,
  "source": {
    "document_id": "907f9d07-b0c8-4771-8f10-ea4ccfe7ca4d",
    "document_nummer": "2024D04665",
    "document_soort": "Motie",
    "publication_id": "51dcae48-1320-49c5-88dd-ef8cedf570da",
    "publication_content_type": "application/xml",
    "publication_length": 2235,
    "cached": false,
    "binary_path": "bronmateriaal-onbewerkt\\cache\\document_publications\\51dcae48-1320-49c5-88dd-ef8cedf570da.xml"
  },
  "issues": []
}