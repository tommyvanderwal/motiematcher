{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nI\nVaststelling van de begrotingsstaat van de Koning (I) voor het jaar 2024\nNr.\n9\nMOTIE VAN HET LID MAATOUG C.S.\nVoorgesteld\n18 januari 2024\nDe Kamer,\ngehoord de beraadslaging,\noverwegende dat openheid, transparantie en toegankelijkheid belangrijke randvoorwaarden voor een werkende democratie zijn;\noverwegende dat in de archieven van het Koninklijk Huis belangrijke stukken zitten die voortvloeien uit de uitoefening van de functie van het staatshoofd;\nvan mening dat het lovenswaardig is dat de Koning als bestuurder van de Stichting Archief van het Huis Oranje-Nassau de openbaarheidstermijn van de particuliere archieven van het Koninklijk Huis tot 1948 heeft verruimd;\nvan mening dat verdere openbaarmaking van deze archieven voor bijvoorbeeld het doen van wetenschappelijk onderzoek wenselijk is;\nverzoekt de regering om te bevorderen dat de rijksarchivaris en de directeur van het Koninklijk Huisarchief een plan van aanpak maken om tot een stapsgewijze versnelling van de openbaarmaking van deze archieven te komen, en daarover de Kamer voor de behandeling van de volgende begroting van de Koning te berichten,\nen gaat over tot de orde van de dag.\nMaatoug\nBeckerman\nSneller\nVan Baarle",
  "content_char_count": 1270,
  "source": {
    "document_id": "f49f4709-ee84-4872-8ce9-10e01031a32d",
    "document_nummer": "2024D01505",
    "document_soort": "Motie",
    "publication_id": "4d863909-d69a-4547-9e3d-d90c021de0d3",
    "publication_content_type": "application/xml",
    "publication_length": 2812,
    "cached": false,
    "binary_path": "bronmateriaal-onbewerkt\\cache\\document_publications\\4d863909-d69a-4547-9e3d-d90c021de0d3.xml"
  },
  "issues": []
}