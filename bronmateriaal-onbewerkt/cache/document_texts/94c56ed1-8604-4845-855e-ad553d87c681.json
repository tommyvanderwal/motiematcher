{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 709\nVoorstel van wet van de leden Timmermans en Bikker tot wijziging van het Wetboek van Strafrecht in verband met de invoering van het discriminatoir oogmerk als strafverzwaringsgrond\nNr.\n17\nMOTIE VAN DE LEDEN VAN NISPEN EN TSEGGAI\nVoorgesteld\n18 december 2024\nDe Kamer,\ngehoord de beraadslaging,\noverwegende dat het invoeren van het discriminatoir aspect als strafverzwaringsgrond bij kan dragen aan een betere bestraffing van discriminatie;\noverwegende dat een effectieve aanpak van discriminatie tevens vraagt aan de slag te gaan met de pleger van dit strafbare feit en niet enkel een niet-gerelateerde straf op te leggen;\nconstaterende dat gerichte alternatieve straffen, maatregelen en opgelegde voorwaarden zoals het verplicht bezoek aan een museum of monument, gesprekken met overlevenden of mensen uit de gemeenschap, een cursus of een gedragstraining naast Ã³f in plaats van de straf nuttig kunnen zijn, als deze als doel hebben aan te zetten tot reflectie op het gedrag, hier iets van te leren en te voorkomen dat de pleger recidiveert;\nverzoekt de regering te onderzoeken hoe het opleggen van gerichte straffen, maatregelen of voorwaarden gerelateerd aan het delict discriminatie verder bevorderd kan worden, en daartoe uiterlijk voor de zomer 2025 met voorstellen te komen,\nen gaat over tot de orde van de dag.\nVan Nispen\nTseggai",
  "content_char_count": 1415,
  "source": {
    "document_id": "32a8b86e-3e90-4f47-afe5-420b63263dcf",
    "document_nummer": "2024D50986",
    "document_soort": "Motie",
    "publication_id": "94c56ed1-8604-4845-855e-ad553d87c681",
    "publication_content_type": "application/xml",
    "publication_length": 2839,
    "cached": false,
    "binary_path": "bronmateriaal-onbewerkt\\cache\\document_publications\\94c56ed1-8604-4845-855e-ad553d87c681.xml"
  },
  "issues": []
}