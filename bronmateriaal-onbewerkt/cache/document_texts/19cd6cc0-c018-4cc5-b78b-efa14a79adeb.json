{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n440\nMOTIE VAN HET LID BAMENGA C.S.\nVoorgesteld\n19 maart 2025\nDe Kamer,\ngehoord de beraadslaging,\noverwegende dat overheidsinstanties in toenemende mate gebruikmaken van risicoprofilering, wat een aanzienlijk risico op discriminatie met zich meebrengt;\nconstaterende dat etnisch profileren nog steeds voorkomt, zoals onder meer blijkt uit gevallen bij de Koninklijke Marechaussee en DUO, en dat dit diepingrijpende gevolgen heeft voor de betrokkenen;\noverwegende dat het College voor de Rechten van de Mens heeft vastgesteld dat instanties die risicoprofilering toepassen structureel meer moeten doen om discriminatie op basis van ras en nationaliteit te voorkomen;\noverwegende dat het college hiertoe een nieuw toetsingskader voor risicoprofilering heeft gepubliceerd;\nverzoekt de regering het toetsingskader voor risicoprofilering van het College voor de Rechten van de Mens integraal te implementeren bij alle overheidsinstanties die risicoprofilering toepassen,\nen gaat over tot de orde van de dag.\nBamenga\nVan Nispen\nCeder\nVan Baarle\nTseggai",
  "content_char_count": 1152,
  "source": {
    "document_id": "4c4a557b-5ab1-43b9-9465-11e5d8b37ae3",
    "document_nummer": "2025D11676",
    "document_soort": "Motie",
    "publication_id": "19cd6cc0-c018-4cc5-b78b-efa14a79adeb",
    "publication_content_type": "application/xml",
    "publication_length": 2666,
    "cached": false,
    "binary_path": "bronmateriaal-onbewerkt\\cache\\document_publications\\19cd6cc0-c018-4cc5-b78b-efa14a79adeb.xml"
  },
  "issues": []
}