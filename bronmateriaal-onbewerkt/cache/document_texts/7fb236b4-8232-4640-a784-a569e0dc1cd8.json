{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n458\nMOTIE VAN DE LEDEN VELTMAN EN MICHON-DERKZEN\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat groene boa's een cruciale rol spelen in het toezicht op natuurgebieden en het buitengebied;\noverwegende dat adequaat toezicht en handhaving van essentieel belang zijn voor het behoud en de bescherming van natuur en het tegengaan van verslechtering van de natuur;\nconstaterende dat de minimale uitvoering van toezichts- en handhavingstaken bij terreinbeherende organisaties onder druk staat;\nverzoekt de regering zich ervoor in te zetten dat, binnen het beschikbare budget voor natuur en/of het Agrarisch Natuur- en Landschapsbeheer, de noodzakelijke middelen beschikbaar komen om structureel te voorzien in adequaat toezicht en handhaving door groene boa's,\nen gaat over tot de orde van de dag.\nVeltman\nMichon-Derkzen",
  "content_char_count": 939,
  "source": {
    "document_id": "817d5114-7bca-4018-8a60-34b8afbad5d0",
    "document_nummer": "2025D31890",
    "document_soort": "Motie",
    "publication_id": "7fb236b4-8232-4640-a784-a569e0dc1cd8",
    "publication_content_type": "application/xml",
    "publication_length": 4597,
    "cached": false,
    "binary_path": "bronmateriaal-onbewerkt\\cache\\document_publications\\7fb236b4-8232-4640-a784-a569e0dc1cd8.xml"
  },
  "issues": []
}