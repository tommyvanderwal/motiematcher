{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n126\nGEWIJZIGDE MOTIE VAN DE LEDEN VAN DER WERF EN BOSWIJK TER VERVANGING VAN DIE GEDRUKT ONDER NR. 75\nVoorgesteld\n19 december 2024\nDe Kamer,\ngehoord de beraadslaging,\noverwegende dat een zwangerschap en de start van een nieuw gezin een kwetsbaar en cruciale periode kan zijn, waarin de kans op onveiligheid achter de deur groter is;\nconstaterende dat verloskundigen en kraamhulp bij uitstek in staat zijn om een onveilige situatie te signaleren maar dat zij knelpunten ervaren in het delen van informatie met de huisarts en Veilig thuis en het ontvangen van een terugkoppeling om een gezinssituatie goed te beoordelen;\nverzoekt de regering om in samenwerking met zorgverleners het zicht op risicogezinnen te verbeteren door het gesprek aan te gaan over ervaren knelpunten in de informatie-uitwisseling tussen zorgverleners (waaronder verloskundigen, kraamhulp, het consultatiebureau, huisartsen en Veilig thuis) en te bezien hoe deze knelpunten weggenomen kunnen worden.\nen gaat over tot de orde van de dag,\nVan der Werf\nBoswijk",
  "content_char_count": 1220,
  "source": {
    "document_id": "e8ae61f7-0b20-4226-9473-97ee42d81018",
    "document_nummer": "2024D51105",
    "document_soort": "Motie (gewijzigd/nader)",
    "publication_id": "24ceda93-380c-4b0e-92cf-06caaab186fd",
    "publication_content_type": "application/xml",
    "publication_length": 2677,
    "cached": false,
    "binary_path": "bronmateriaal-onbewerkt\\cache\\document_publications\\24ceda93-380c-4b0e-92cf-06caaab186fd.xml"
  },
  "issues": []
}