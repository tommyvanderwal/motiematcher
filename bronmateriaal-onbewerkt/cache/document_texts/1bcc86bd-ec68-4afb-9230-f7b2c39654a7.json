{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n787\nMOTIE VAN HET LID INGE VAN DIJK\nVoorgesteld\n6 februari 2025\nDe Kamer,\ngehoord de beraadslaging,\noverwegende dat onder de nieuwe CCD II-regelgeving voor «buy now, pay later»-aanbieders webwinkels zijn uitgezonderd, omdat zij technisch gezien geen aanbieder zijn, terwijl zij ook eigen achterafbetalenopties aanbieden;\nconstaterende dat zulke webwinkels een groot deel van het marktaandeel van achteraf betalen vertegenwoordigen;\nverzoekt de regering maatregelen te nemen die ervoor zorgen dat ook bij webshops die achteraf betalen aanbieden, eenzelfde niveau van consumentenbescherming gegarandeerd wordt als onder de CCD II,\nen gaat over tot de orde van de dag.\nInge van Dijk",
  "content_char_count": 828,
  "source": {
    "document_id": "3ee6707a-4ae8-4667-8193-5c337bded715",
    "document_nummer": "2025D05210",
    "document_soort": "Motie",
    "publication_id": "1bcc86bd-ec68-4afb-9230-f7b2c39654a7",
    "publication_content_type": "application/xml",
    "publication_length": 2162,
    "cached": false,
    "binary_path": "bronmateriaal-onbewerkt\\cache\\document_publications\\1bcc86bd-ec68-4afb-9230-f7b2c39654a7.xml"
  },
  "issues": []
}