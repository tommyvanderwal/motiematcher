{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 766\nWijziging van de Wet milieubeheer en de Wet op de accijns in verband met de implementatie van Richtlijn (EU) 2023/2413 van het Europees parlement en de Raad van 18 oktober 2023 tot wijziging van Richtlijn (EU) 2018/2001, verordening (EU) 2018/1999 en Richtlijn 98/70/EG wat de bevordering van energie uit hernieuwbare bronnen betreft, en tot intrekking van Richtlijn (EU) 2015/652 van de Raad\nNr.\n10\nMOTIE VAN DE LEDEN BAMENGA EN THIJSSEN\nVoorgesteld tijdens het wetgevingsoverleg van\n29 september 2025\nDe Kamer,\ngehoord de beraadslaging,\nconstaterende dat RED III-regelgeving nu slechts tot 2030 is vastgelegd;\noverwegende dat bedrijven die investeren in hernieuwbare brandstoffen behoefte hebben aan een langjarige horizon om hun investeringen terug te verdienen en nieuwe projecten aan te gaan;\noverwegende dat er brede steun in het veld is voor een langere looptijd van de RED III en Duitsland heeft gekozen voor een looptijd van 2040;\nverzoekt de regering om de investeringshorizon van de RED III-wetgeving te verlengen tot 2040 om een gelijk speelveld in Europa te waarborgen,\nen gaat over tot de orde van de dag.\nBamenga\nThijssen",
  "content_char_count": 1214,
  "source": {
    "document_id": "d3020128-de9f-43c3-9b44-3bbde93251f4",
    "document_nummer": "2025D42366",
    "document_soort": "Motie",
    "publication_id": "f0b4c49e-9568-4bb2-9183-a8ef9218519f",
    "publication_content_type": "application/xml",
    "publication_length": 5615,
    "cached": false,
    "binary_path": "bronmateriaal-onbewerkt\\cache\\document_publications\\f0b4c49e-9568-4bb2-9183-a8ef9218519f.xml"
  },
  "issues": []
}