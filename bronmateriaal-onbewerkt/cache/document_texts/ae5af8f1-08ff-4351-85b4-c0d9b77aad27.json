{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 476\nStaat van de Europese Unie 2024\nNr.\n3\nMOTIE VAN HET LID KLAVER C.S.\nVoorgesteld\n16 mei 2024\nDe Kamer,\ngehoord de beraadslaging,\noverwegende dat de huidige Europese sancties onvoldoende effectief zijn geweest in het afremmen van de winst op Russische energie;\noverwegende dat de Russische energiesector een belangrijke bijdrage levert aan de Russische oorlogskas;\noverwegende dat de VS de import van Russisch uranium reeds heeft gestopt;\noverwegende dat bedrijven in Nederland nog steeds direct en indirect Russisch uranium importeren;\nverzoekt de regering om in Europees verband te pleiten voor beperkende maatregelen wat betreft import vanuit Rusland in het nucleaire domein, de inperking van import van Russisch LNG, en om het olieprijsplafond in effectiviteit te maximaliseren;\nverzoekt de regering vooruitlopend op Europese maatregelen op Russisch uranium maatregelen te onderzoeken wat betreft banden met Rusland in het nucleaire domein met het Nederlandse bedrijfsleven, inclusief de import van uranium,\nen gaat over tot de orde van de dag.\nKlaver\nDassen\nPaternotte",
  "content_char_count": 1149,
  "source": {
    "document_id": "921ea98a-c4c6-4a5a-8bd0-4f5bf49e3741",
    "document_nummer": "2024D19596",
    "document_soort": "Motie",
    "publication_id": "ae5af8f1-08ff-4351-85b4-c0d9b77aad27",
    "publication_content_type": "application/xml",
    "publication_length": 2636,
    "cached": false,
    "binary_path": "bronmateriaal-onbewerkt\\cache\\document_publications\\ae5af8f1-08ff-4351-85b4-c0d9b77aad27.xml"
  },
  "issues": []
}