{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 645\nKernenergie\nNr.\n148\nMOTIE VAN HET LID BECKERMAN C.S.\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat opslag van kernafval in zoutkoepels zowel ondergronds als bovengronds een grote ruimtelijke impact heeft, waaronder de noodzaak van een terrein van minimaal 2,5 vierkante kilometer zonder bebouwing;\nconstaterende dat meerdere zoutkoepels in Nederland direct onder woonkernen en natuurgebieden liggen, waardoor omwonenden en lokale ecosystemen ernstig worden geraakt;\noverwegende dat de versnelde besluitvorming over eindberging van kernafval onvoldoende ruimte laat voor zorgvuldige afweging en inspraak;\noverwegende dat de opslagplannen haaks kunnen staan op regionale ontwikkelingsprogramma's en het behoud van cultureel en natuurlijk erfgoed;\nverzoekt de regering om zoutkoepels onder of nabij bewoond gebied en natuurgebieden definitief te schrappen als mogelijke opslaglocaties voor kernafval,\nen gaat over tot de orde van de dag.\nBeckerman\nGrinwis\nKr√∂ger\nTeunissen",
  "content_char_count": 1081,
  "source": {
    "document_id": "136050bb-4d3e-4d30-b99b-954931311464",
    "document_nummer": "2025D12159",
    "document_soort": "Motie",
    "publication_id": "4d033361-c735-4def-a7c8-3f2f666a1c2e",
    "publication_content_type": "application/xml",
    "publication_length": 2573,
    "cached": false,
    "binary_path": "bronmateriaal-onbewerkt\\cache\\document_publications\\4d033361-c735-4def-a7c8-3f2f666a1c2e.xml"
  },
  "issues": []
}