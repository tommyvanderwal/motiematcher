{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n505\nMOTIE VAN\nVoorgesteld\n2 juli 2025\nDe Kamer,\ngehoord de beraadslaging,\nconstaterende dat het geld voor kinderen die speciaal onderwijs nodig hebben nu voor een groot deel in de vorm van een lumpsum aan samenwerkingsverbanden wordt toegewezen;\nconstaterende dat dit geld, zo blijkt uit onderzoek, volgens zowel leraren als ouders die we hebben gesproken door de samenwerkingsverbanden vaak niet wordt besteed aan datgene waar boven alles behoefte aan is, wat ook bleek tijdens het debat, namelijk: extra ondersteuning, in de vorm van extra leerkrachten, in klassen met kinderen met een beperking;\noverwegende dat dit niet alleen extra werkdruk oplevert voor de docent maar ook ten koste gaat van de kwaliteit van het onderwijs, voor zowel scholieren met als scholieren zonder beperking;\nverzoekt de regering andere meer directe vormen van financiering te onderzoeken waarbij geldstromen voor het passend onderwijs niet langer lumpsum via samenwerkingsverbanden worden verdeeld maar bijvoorbeeld rechtstreeks worden toegewezen aan docenten die in hun klas kinderen met een beperking hebben of aan ouders met een kind met een beperking, een soort rugzakje 2.0, en hierover de Kamer te informeren,\nen gaat over tot de orde van de dag.\nVan Houwelingen",
  "content_char_count": 1349,
  "source": {
    "document_id": "51b90a31-4365-4b5d-9f50-ffa66ee17466",
    "document_nummer": "2025D31486",
    "document_soort": "Motie",
    "publication_id": "6149fe12-fea6-4ab8-b5b8-a7c384757b55",
    "publication_content_type": "application/xml",
    "publication_length": 5229,
    "cached": false,
    "binary_path": "bronmateriaal-onbewerkt\\cache\\document_publications\\6149fe12-fea6-4ab8-b5b8-a7c384757b55.xml"
  },
  "issues": []
}