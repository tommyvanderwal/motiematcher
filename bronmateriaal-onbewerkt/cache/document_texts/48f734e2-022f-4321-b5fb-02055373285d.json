{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2255\nMOTIE VAN DE LEDEN CEDER EN VAN CAMPEN\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat het Internationaal Atoomenergieagentschap, IAEA, recent opnieuw zorgen heeft uitgesproken over het feit dat Iran zich niet houdt aan afspraken over nucleaire transparantie en inspectietoegang, en dat het land uranium verrijkt tot ver boven het civiel noodzakelijke niveau;\noverwegende dat het uitgangspunt van zowel Nederland als de Europese Unie is dat Iran nooit een kernwapen mag krijgen;\nconstaterende dat de Islamitische Revolutionaire Garde (IRGC) een sleutelrol speelt in de regionale destabilisatie, maar een aantal landen zich nog terughoudend heeft opgesteld om de IRGC op de EU-terreurlijst te plaatsen;\nverzoekt de regering:\n•\nzich tijdens de aankomende Europese Raad in te zetten voor een gezamenlijke Europese verklaring waarin ondubbelzinnig wordt uitgesproken dat Iran onder geen beding een kernwapen mag en kan ontwikkelen en zich moet houden aan zijn verplichtingen onder het non-proliferatieregime;\n•\nzich ervoor in te blijven zetten dat de Europese Unie de IRGC nu echt toevoegt aan de EU-lijst van terroristische organisaties,\nen gaat over tot de orde van de dag.\nCeder\nVan Campen",
  "content_char_count": 1325,
  "source": {
    "document_id": "b57c9ef0-5316-4f79-a81d-81d520eba9a4",
    "document_nummer": "2025D28791",
    "document_soort": "Motie",
    "publication_id": "48f734e2-022f-4321-b5fb-02055373285d",
    "publication_content_type": "application/xml",
    "publication_length": 5506,
    "cached": false,
    "binary_path": "bronmateriaal-onbewerkt\\cache\\document_publications\\48f734e2-022f-4321-b5fb-02055373285d.xml"
  },
  "issues": []
}