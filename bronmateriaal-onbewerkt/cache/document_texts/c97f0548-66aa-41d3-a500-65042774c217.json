{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2944\nMOTIE VAN HET LID VAN DER BURG C.S.\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat terreurorganisatie Hezbollah kort na de terreurdaad van Hamas op 7 oktober het vuur opende op Israël en dat er sindsdien veel Israëli moesten vertrekken uit Noord-Israël;\noverwegende dat de terreurorganisatie Hezbollah, gesteund door Iran, een grote bedreiging is voor de staat Israël en dat mede daarom militaire acties tegen Hezbollah geoorloofd zijn;\noverwegende dat Hezbollah het land Libanon gijzelt en dat het ook in het belang van Libanon is om Hezbollah te verzwakken dan wel uit te schakelen;\noverwegende dat een stabiele Libanese staat van belang is voor de stabiliteit in de regio en voor het tegengaan van grote migratiestromen;\nverzoekt de regering om in de Raad voor het belang te pleiten van een langetermijnplan voor een stabiele Libanese staat en hierover met Israël en relevante Libanese politieke actoren in dialoog te gaan,\nen gaat over tot de orde van de dag.\nVan der Burg\nBoswijk\nKahraman",
  "content_char_count": 1167,
  "source": {
    "document_id": "1803f758-c94a-466e-8dbe-6c9e80eea50b",
    "document_nummer": "2024D37969",
    "document_soort": "Motie",
    "publication_id": "c97f0548-66aa-41d3-a500-65042774c217",
    "publication_content_type": "application/xml",
    "publication_length": 2654,
    "cached": false,
    "binary_path": "bronmateriaal-onbewerkt\\cache\\document_publications\\c97f0548-66aa-41d3-a500-65042774c217.xml"
  },
  "issues": []
}