{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n410\nMOTIE VAN HET LID PIRI C.S.\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat de Tweede Kamer in oktober 2023 het kabinet heeft verzocht om werk te maken van de overbrenging van onder anderen de Afghaanse ambassadebewakers;\noverwegende dat Afghaanse bewakers hun leven hebben geriskeerd ter bescherming van Nederlandse diplomaten en militairen en ernstig gevaar lopen vanwege hun werk voor Nederland;\noverwegende dat het abrupte kabinetsbesluit vorig jaar om de bewakers niet over te brengen de morele en humanitaire verplichtingen van Nederland ondermijnt en aanzienlijke schade toebrengt aan onze internationale reputatie en toekomstige diplomatieke en militaire samenwerking;\nverzoekt het kabinet om de reeds gedane toezeggingen na te komen en de veilige overbrenging van Afghaanse bewakers, inclusief hun directe gezinnen, naar Nederland per direct te realiseren,\nen gaat over tot de orde van de dag.\nPiri\nPaternotte\nDobbe\nCeder\nDassen\n\\Van Baarle",
  "content_char_count": 1139,
  "source": {
    "document_id": "3a2e40d3-23cb-49cc-994f-aa2a720a4234",
    "document_nummer": "2025D42360",
    "document_soort": "Motie",
    "publication_id": "47a3cb32-8edf-4cdd-b417-e459a62d05af",
    "publication_content_type": "application/xml",
    "publication_length": 5217,
    "cached": false,
    "binary_path": "bronmateriaal-onbewerkt\\cache\\document_publications\\47a3cb32-8edf-4cdd-b417-e459a62d05af.xml"
  },
  "issues": []
}