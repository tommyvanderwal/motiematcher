{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n44\nMOTIE VAN HET LID TEUNISSEN\nVoorgesteld\n7 november 2024\nDe Kamer,\ngehoord de beraadslaging,\noverwegende dat aanvullend beleid nodig is om de klimaatdoelen te halen;\noverwegende dat Milieu Centraal met Klimaatklappers in kaart heeft gebracht wat de meest schadelijke consumentenkeuzes zijn;\noverwegende dat het International Panel on Climate Change aangeeft dat veranderingen in gedrag en levensstijl kunnen leiden tot vermindering van broeikasgasemissies van 40% tot 70%;\noverwegende dat rapporten en onderzoeken van de Raad voor de leefomgeving en infrastructuur, TNO, PBL en WKR allemaal onderschrijven dat gedragsverandering en levensstijlaanpassingen zorgen voor het verminderen van broeikasgasemissies;\nverzoekt de regering voor het eind van het jaar in kaart te brengen welke gedrags- en levensstijlaanpassingen de grootste hoeveelheden broeikasgasemissies doen verminderen;\nverzoekt de regering de resultaten daarvan mee te nemen in de besluitvorming over extra beleidsmaatregelen,\nen gaat over tot de orde van de dag.\nTeunissen",
  "content_char_count": 1236,
  "source": {
    "document_id": "6aff6eb2-1d0a-4b38-8e25-c9dd1db1e7e8",
    "document_nummer": "2024D42823",
    "document_soort": "Motie",
    "publication_id": "471d1b0f-8474-4ae3-8b32-0ed040484d21",
    "publication_content_type": "application/xml",
    "publication_length": 2686,
    "cached": false,
    "binary_path": "bronmateriaal-onbewerkt\\cache\\document_publications\\471d1b0f-8474-4ae3-8b32-0ed040484d21.xml"
  },
  "issues": []
}