{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 820\nNieuwe visie cultuurbeleid\nNr.\n549\nMOTIE VAN DE LEDEN MOHANDIS EN KOOPS\nVoorgesteld\n9 september 2025\nDe Kamer,\ngehoord de beraadslaging,\nconstaterende dat de culturele en creatieve sector veel zzp'ers kent, die gemiddeld tot de laagstbetaalden behoren;\nconstaterende dat opeenvolgende kabinetten hebben benadrukt dat fair pay waar mogelijk verplicht moet worden gesteld om zzp'ers bestaanszekerheid te bieden;\nconstaterende dat het Ministerie van OCW fair pay verplicht heeft voor rijksgesubsidieerde instellingen;\noverwegende dat de overheid instrumenten kan inzetten om deze richtlijnen verplicht te maken;\nverzoekt de Minister te onderzoeken welke prikkels en voorwaarden mogelijk zijn om de werkverschaffers en opdrachtgevers te bewegen de fairpayrichtlijnen te volgen en deel te nemen aan een bindend convenant,\nen gaat over tot de orde van de dag.\nMohandis\nKoops",
  "content_char_count": 946,
  "source": {
    "document_id": "e97a495b-d3ec-48bd-be9d-2930dbb0e72a",
    "document_nummer": "2025D38143",
    "document_soort": "Motie",
    "publication_id": "7f1fcddb-a741-4adb-9d85-53a0c2bd14dc",
    "publication_content_type": "application/xml",
    "publication_length": 4677,
    "cached": false,
    "binary_path": "bronmateriaal-onbewerkt\\cache\\document_publications\\7f1fcddb-a741-4adb-9d85-53a0c2bd14dc.xml"
  },
  "issues": []
}