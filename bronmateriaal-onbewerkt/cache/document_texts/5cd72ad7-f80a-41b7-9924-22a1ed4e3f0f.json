{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2102\nMOTIE VAN HET LID VAN BAARLE\nVoorgesteld\n25 juni 2024\nDe Kamer,\ngehoord de beraadslaging,\nconstaterende dat een realistisch perspectief op zelfbeschikking voor de Palestijnen nog altijd niet in zicht is;\noverwegende dat Gaza in de tussentijd een van de onveiligste plekken ter wereld is geworden voor humanitaire hulpverlening;\nverzoekt de regering in alle EU-Raden waar het thema Midden-Oosten op de agenda staat consequent het belang van massieve humanitaire hulp voor Gaza en een realistisch perspectief op zelfbeschikking voor de Palestijnen aan de orde te stellen, zolang de humanitaire situatie in Gaza daar nog om vraagt en de Palestijnen nog geen perspectief op zelfbeschikking hebben,\nen gaat over tot de orde van de dag.\nVan Baarle",
  "content_char_count": 847,
  "source": {
    "document_id": "33240738-6a70-400e-a7c9-bde82cb741d2",
    "document_nummer": "2024D26970",
    "document_soort": "Motie",
    "publication_id": "5cd72ad7-f80a-41b7-9924-22a1ed4e3f0f",
    "publication_content_type": "application/xml",
    "publication_length": 2190,
    "cached": false,
    "binary_path": "bronmateriaal-onbewerkt\\cache\\document_publications\\5cd72ad7-f80a-41b7-9924-22a1ed4e3f0f.xml"
  },
  "issues": []
}