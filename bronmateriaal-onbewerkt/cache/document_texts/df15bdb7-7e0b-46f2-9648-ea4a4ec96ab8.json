{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n508\nGEWIJZIGDE MOTIE VAN DE LEDEN VAN ZANTEN EN ROODERKERK TER VERVANGING VAN DIE GEDRUKT ONDER NR. 502\nVoorgesteld\n4 februari 2025\nDe Kamer,\ngehoord de beraadslaging,\nconstaterende dat uit onderzoek van de Inspectie van het Onderwijs blijkt dat er 384 verschillende opleidingen of cursussen worden aangeboden om leraar te worden of een aanvullende onderwijsbevoegdheid te krijgen;\nvan mening dat het imago van lerarenopleidingen en het vak leraar wordt aangetast door de verschillen in kwaliteit en kwaliteitseisen van deze opleidingen;\nvan mening dat landelijk zou moeten vastliggen wat leraren moeten kennen en kunnen;\nverzoekt de regering te zorgen voor een curriculum binnen lerarenopleidingen waarin de nadruk ligt op vakinhoud en didactiek,\nen gaat over tot de orde van de dag.\nVan Zanten\nRooderkerk",
  "content_char_count": 912,
  "source": {
    "document_id": "52618055-c88d-4576-ab6f-90df5193c667",
    "document_nummer": "2025D04147",
    "document_soort": "Motie (gewijzigd/nader)",
    "publication_id": "df15bdb7-7e0b-46f2-9648-ea4a4ec96ab8",
    "publication_content_type": "application/xml",
    "publication_length": 2336,
    "cached": false,
    "binary_path": "bronmateriaal-onbewerkt\\cache\\document_publications\\df15bdb7-7e0b-46f2-9648-ea4a4ec96ab8.xml"
  },
  "issues": []
}