{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n27\nMOTIE VAN HET LID VIJLBRIEF C.S.\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat er een kloof is tussen politiek en bestuur enerzijds en burgers en bedrijven anderzijds;\noverwegende dat het overbruggen van die kloof kan door te luisteren naar de zachte stem;\nconstaterende dat de zachte stem op de woningmarkt de woningzoekenden zijn;\nconstaterende dat woningzoekenden niet of te weinig worden gehoord;\nconstaterende dat in een aantal gemeenten op initiatief van D66 naar woningzoekenden geluisterd wordt door de oprichting van een raad van woningzoekenden die geconsulteerd wordt en advies mag geven over woningbouw;\nverzoekt de regering alle gemeenten te stimuleren een eigen raad van woningzoekenden op te richten;\nverzoekt de regering tevens een nationale raad van woningzoekenden op te richten om zo beter te luisteren naar de zachte stem en zodat deze een plek krijgt om over woonbeleid mee te praten en ook mee te bepalen,\nen gaat over tot de orde van de dag.\nVijlbrief\nDe Hoop\nVedder\nWelzijn\nBeckerman\nFlach\nGrinwis",
  "content_char_count": 1273,
  "source": {
    "document_id": "aa73ea34-b21a-4f2c-be49-1ccb94571d54",
    "document_nummer": "2024D40568",
    "document_soort": "Motie",
    "publication_id": "12d6a52b-db97-48ce-b130-2e4fd214ec7c",
    "publication_content_type": "application/xml",
    "publication_length": 2981,
    "cached": false,
    "binary_path": "bronmateriaal-onbewerkt\\cache\\document_publications\\12d6a52b-db97-48ce-b130-2e4fd214ec7c.xml"
  },
  "issues": []
}