{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n589\nMOTIE VAN HET LID DIEDERIK VAN DIJK C.S.\nVoorgesteld\n21 augustus 2025\nDe Kamer,\ngehoord de beraadslaging,\nconstaterende dat beëindiging van de humanitaire nood in Gaza de grootste kans van slagen heeft als de gijzelaars worden vrijgelaten en Hamas definitief de wapens neerlegt;\noverwegende dat er nog steeds landen zijn die de leiders van Hamas de hand boven het hoofd houden;\nverzoekt het kabinet met kracht te bewerkstelligen dat ieder legitiem instrument wordt ingezet, nationaal en internationaal, om in het bijzonder díe landen onder maximale druk te zetten die bescherming of bijstand bieden aan de leiders en het netwerk van Hamas, en de Kamer hierover nader te informeren,\nen gaat over tot de orde van de dag.\nDiederik van Dijk\nDe Roon\nVan der Burg\nVermeer\nBoswijk\nCeder",
  "content_char_count": 898,
  "source": {
    "document_id": "283c02c6-e80b-445e-9e03-97999734a24a",
    "document_nummer": "2025D35458",
    "document_soort": "Motie",
    "publication_id": "258e4854-196d-4cfa-8db3-ab9ab496ec34",
    "publication_content_type": "application/xml",
    "publication_length": 5085,
    "cached": false,
    "binary_path": "bronmateriaal-onbewerkt\\cache\\document_publications\\258e4854-196d-4cfa-8db3-ab9ab496ec34.xml"
  },
  "issues": []
}