{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n480\nMOTIE VAN HET LID ERKENS\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat er lange wachtlijsten zijn voor een aansluiting op het elektriciteitsnet terwijl veel aanvragen nooit gerealiseerd worden omdat ze speculatief zijn of omdat projecten niet gerealiseerd blijken te kunnen worden;\noverwegende dat een deel van deze aanvragen wordt gedaan omdat er onvoldoende informatie beschikbaar is over de beschikbare aansluitcapaciteit en toekomstige uitbreiding hiervan;\noverwegende dat in andere landen, zoals het Verenigd Koninkrijk, strengere eisen worden gesteld aan het doen en behouden van een aansluitverzoek, wat bijdraagt aan het voorkomen van aanvragen die uiteindelijk niet gerealiseerd gaan worden;\nverzoekt de regering om ervoor te zorgen dat netbeheerders meer informatie beschikbaar stellen over de beschikbare aansluitcapaciteit en geplande uitbreiding hiervan;\nverzoekt de regering om netbeheerders bevoegdheden te geven om het aanvraagproces aan te passen, zodat dit minder vrijblijvend is en zombie-aanvragen kunnen worden voorkomen en uit de wachtrij kunnen worden gehaald;\nverzoekt de regering om de Kamer hierover voorafgaand aan het zomerreces te informeren,\nen gaat over tot de orde van de dag.\nErkens",
  "content_char_count": 1382,
  "source": {
    "document_id": "24e99c3d-dd53-493e-9d46-21d917594462",
    "document_nummer": "2024D07073",
    "document_soort": "Motie",
    "publication_id": "4a130b30-e1c8-4f38-b182-1e12eaee94e0",
    "publication_content_type": "application/xml",
    "publication_length": 2776,
    "cached": false,
    "binary_path": "bronmateriaal-onbewerkt\\cache\\document_publications\\4a130b30-e1c8-4f38-b182-1e12eaee94e0.xml"
  },
  "issues": []
}