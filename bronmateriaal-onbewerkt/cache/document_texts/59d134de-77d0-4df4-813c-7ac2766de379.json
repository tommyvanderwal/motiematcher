{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1072\nMOTIE VAN DE LEDEN DOBBE EN WESTERVELD\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat er in Nederland duizenden kinderen onverzekerd zijn, doordat zij dak- of thuisloos of ongedocumenteerd zijn;\noverwegende dat deze kinderen hierdoor slechtere toegang hebben tot de zorg en bijvoorbeeld niet worden uitgenodigd voor het Rijksvaccinatieprogramma;\noverwegende dat alle kinderen recht hebben op zorg;\nverzoekt de regering ervoor te zorgen dat de toegankelijkheid tot de zorg wordt verbeterd voor kinderen in een kwetsbare positie, die bijvoorbeeld dakloos, onverzekerd en/of ongedocumenteerd zijn;\nverzoekt de regering voorts de toegang tot het Rijksvaccinatieprogramma voor deze kinderen te verbeteren, en de Kamer hierover te informeren,\nen gaat over tot de orde van de dag.\nDobbe\nWesterveld",
  "content_char_count": 920,
  "source": {
    "document_id": "94f6e33f-6ced-493f-87b1-d4294640afcf",
    "document_nummer": "2025D13582",
    "document_soort": "Motie",
    "publication_id": "59d134de-77d0-4df4-813c-7ac2766de379",
    "publication_content_type": "application/xml",
    "publication_length": 2367,
    "cached": false,
    "binary_path": "bronmateriaal-onbewerkt\\cache\\document_publications\\59d134de-77d0-4df4-813c-7ac2766de379.xml"
  },
  "issues": []
}