{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n48\nMOTIE VAN HET LID STOFFER C.S.\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat veel afgedankte elektrische en elektronische apparatuur gerecycled wordt, terwijl reparatie en hergebruik nog mogelijk zijn;\noverwegende dat er beleidsmatige prikkels zijn, zoals de afvalstoffenregelgeving, de aangekondigde afgifteplicht voor genoemde apparatuur en de 65%-doelstelling voor inzameling en verwerking, die reparatie en hergebruik ontmoedigen en laagwaardigere verwerking aanmoedigen;\noverwegende dat reparatie en hergebruik hoger op de R-ladder staan dan recycling, meer grondstoffen besparen en derhalve de voorkeur verdienen;\nverzoekt de regering de genoemde beleidsmatige prikkels die reparatie en hergebruik van afgedankte elektrische en elektronische apparatuur ontmoedigen te heroverwegen, ervoor te zorgen dat retailers en installateurs meer ruimte krijgen voor reparatie en hergebruik, en de Kamer voor het eind van het jaar te informeren over haar plan van aanpak hiervoor,\nen gaat over tot de orde van de dag.\nStoffer\nGrinwis\nWingelaar\nBamenga\nVedder\nPierik\nKostiÄ‡\nVan Kent\nKoekkoek\nBuijsse",
  "content_char_count": 1331,
  "source": {
    "document_id": "d0e7a285-a1c9-4a91-80ce-d4a54aa10175",
    "document_nummer": "2024D37929",
    "document_soort": "Motie",
    "publication_id": "6c283280-5e44-4731-b781-5d848c354473",
    "publication_content_type": "application/xml",
    "publication_length": 2994,
    "cached": false,
    "binary_path": "bronmateriaal-onbewerkt\\cache\\document_publications\\6c283280-5e44-4731-b781-5d848c354473.xml"
  },
  "issues": []
}