{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 386\nVoorstel van wet van de leden Klaver en Ouwehand tot wijziging van de Wet milieubeheer en de Wet op de economische delicten in verband met de invoering van een vuurwerkverbod voor consumenten (Wet veilige jaarwisseling)\nNr.\n30\nMOTIE VAN HET LID BRUYNING\nVoorgesteld\n3 april 2025\nDe Kamer,\ngehoord de beraadslaging,\noverwegende dat de traditie om samen de jaarwisseling te vieren in een buurt of dorp gekoesterd moet kunnen worden;\noverwegende dat bij een mogelijke uitzondering op het vuurwerkverbod zo veel mogelijk tegemoet moet worden gekomen aan het in stand houden van de sociale cohesie;\nconstaterende dat in sommige dorpen of buurten geen verenigingen zijn die zijn georganiseerd als rechtspersoon;\nverzoekt de regering om bij de uitwerking van de algemene maatregel van bestuur geen rechtspersoonlijkheidsvereiste op te nemen, waardoor het ook voor informeel georganiseerde buurt-, dorps- of straatcommissies mogelijk wordt om een ontheffing te krijgen,\nen gaat over tot de orde van de dag.\nBruyning.",
  "content_char_count": 1086,
  "source": {
    "document_id": "f500275e-ad82-48b1-8acf-10be24fc2674",
    "document_nummer": "2025D14865",
    "document_soort": "Motie",
    "publication_id": "d2fc609d-240f-4dfb-be6b-83eac7ad9942",
    "publication_content_type": "application/xml",
    "publication_length": 2437,
    "cached": false,
    "binary_path": "bronmateriaal-onbewerkt\\cache\\document_publications\\d2fc609d-240f-4dfb-be6b-83eac7ad9942.xml"
  },
  "issues": []
}