{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n173\nMOTIE VAN HET LID SLAGT-TICHELMAN\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat het condoomgebruik in Nederland de afgelopen jaren blijft afnemen, vooral onder jongeren;\nconstaterende dat het aantal soa's daarentegen blijft toenemen, vooral onder jongeren;\nconstaterende dat er veel misinformatie is over anticonceptie;\nconstaterende dat een brede coalitie van jongerenorganisaties, waaronder NJR, LSVb, LAKS, JOB, JOVD, JBBB, JS, CDJA, DWARS, PINK! en Jonge Democraten, op 5 november 2024 een manifest voor seksuele gezondheid heeft aangeboden aan de Tweede Kamer;\nconstaterende dat de regering al heeft uitgesproken de opdracht aan het RIVM te hebben gegeven om in samenwerking met Soa Aids Nederland onderzoek te doen naar effectieve interventies voor het stimuleren van het condoomgebruik;\nconstaterende dat er naast condoomgebruik ook andere anticonceptiemethoden zijn;\noverwegende dat de voorkeur voor een anticonceptiemethode kan verschillen\nper persoon;\nverzoekt de regering om in het onderzoek naar effectieve interventies voor het stimuleren van het condoomgebruik ook andere anticonceptiemethoden mee te nemen,\nen gaat over tot de orde van de dag.\nSlagt-Tichelman",
  "content_char_count": 1420,
  "source": {
    "document_id": "79d1acbe-421a-4a97-9dad-0423c117f97b",
    "document_nummer": "2025D07296",
    "document_soort": "Motie",
    "publication_id": "e41ea30f-5709-474b-9be5-8b4f7481a19d",
    "publication_content_type": "application/xml",
    "publication_length": 2984,
    "cached": false,
    "binary_path": "bronmateriaal-onbewerkt\\cache\\document_publications\\e41ea30f-5709-474b-9be5-8b4f7481a19d.xml"
  },
  "issues": []
}