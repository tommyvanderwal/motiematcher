{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 477\nBestrijden witwassen en terrorismefinanciering\nNr.\n117\nMOTIE VAN HET LID ERGIN\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat banken en andere actoren in de handhavingsketen bij de uitvoering van de Wwft en Sanctiewet gebruikmaken van risicoprofilering;\nconstaterende dat dit leidt tot ongerechtvaardigde overrepresentatie van groepen op grond van nationaliteit, herkomst of religie;\noverwegende dat het toetsingskader risicoprofilering van het College voor de Rechten van de Mens voldoende waarborgen biedt voor de invulling van de non-discriminatieverplichting;\nverzoekt de regering te bewerkstelligen dat het toetsingskader risicoprofilering wordt toegepast door banken, toezichthouders en andere handhavende instanties,\nen gaat over tot de orde van de dag.\nErgin",
  "content_char_count": 878,
  "source": {
    "document_id": "d9fc036d-62a7-41a9-9476-b3c113530986",
    "document_nummer": "2025D42699",
    "document_soort": "Motie",
    "publication_id": "c73984fb-007c-4499-8e5f-ffcb7c241387",
    "publication_content_type": "application/xml",
    "publication_length": 4875,
    "cached": false,
    "binary_path": "bronmateriaal-onbewerkt\\cache\\document_publications\\c73984fb-007c-4499-8e5f-ffcb7c241387.xml"
  },
  "issues": []
}