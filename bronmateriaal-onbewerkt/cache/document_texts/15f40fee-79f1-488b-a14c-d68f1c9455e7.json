{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n427\nMOTIE VAN HET LID BECKER\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat de aangenomen motie-Becker (\n35 228, nr. 8\n) stelde dat de regering de Taskforce Problematisch gedrag en ongewenste buitenlandse financiering heeft opgericht om gemeenten te ondersteunen bij de aanpak van problematisch gedrag, maar dat deze geen juridische definitie van problematisch gedrag kent;\nconstaterende dat een juridische definitie van problematisch gedrag nog steeds ontbreekt;\noverwegende dat burgemeesters, Openbaar Ministerie en de taskforce zonder een juridische definitie niet effectief kunnen ingrijpen bij anti-integratieve, antirechtstatelijke en antidemocratische activiteiten;\noverwegende dat het advies van de landsadvocaat inzake informele scholing (\n31 293 en 31 289, nr. 653\n, bijlage 1) ruimte biedt voor een juridische definitie van problematisch gedrag;\nverzoekt de regering om een juridische definitie van problematisch gedrag uit te werken die precies genoeg is om ingrijpen te rechtvaardigen zodat erop gehandhaafd kan worden,\nen gaat over tot de orde van de dag.\nBecker",
  "content_char_count": 1206,
  "source": {
    "document_id": "31054866-6d25-472d-a280-70f4fda41c47",
    "document_nummer": "2024D22128",
    "document_soort": "Motie",
    "publication_id": "15f40fee-79f1-488b-a14c-d68f1c9455e7",
    "publication_content_type": "application/xml",
    "publication_length": 2716,
    "cached": false,
    "binary_path": "bronmateriaal-onbewerkt\\cache\\document_publications\\15f40fee-79f1-488b-a14c-d68f1c9455e7.xml"
  },
  "issues": []
}