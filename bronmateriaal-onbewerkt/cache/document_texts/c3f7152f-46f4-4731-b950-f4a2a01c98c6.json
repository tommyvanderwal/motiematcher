{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3196\nMOTIE VAN DE LEDEN VAN CAMPEN EN BOSWIJK\nVoorgesteld\n3 juli 2025\nDe Kamer,\ngehoord de beraadslaging,\noverwegende dat de Europese Commissie heeft geconcludeerd dat Israël zich niet houdt aan de mensenrechtenafspraken in het associatieakkoord;\noverwegende dat er zorgen zijn over de naleving van democratische en rechtsstatelijke principes in Israël en dat de illegalenederzettingenpolitiek door blijft gaan ondanks westerse druk;\nverzoekt de regering om te pleiten voor meer steun in Europees verband aan Israëlische ngo's die de democratische waarden en de rechten van Palestijnen verdedigen;\nverzoekt de regering om op EU-niveau draagvlak te zoeken voor een importverbod op producten uit illegale Israëlische burgernederzettingen in de Westelijke Jordaanoever buiten de Groene Lijn, opgericht zonder wettige grond, vaak op Palestijns privéland en in strijd met internationaal recht, en dit verbod te richten op producten van kolonisten die zich schuldig maken aan landonteigening of andere ernstige misdrijven,\nen gaat over tot de orde van de dag.\nVan Campen\nBoswijk",
  "content_char_count": 1206,
  "source": {
    "document_id": "7514edd7-3fe9-48d0-bf65-ca1ae5e60f4d",
    "document_nummer": "2025D32296",
    "document_soort": "Motie",
    "publication_id": "c3f7152f-46f4-4731-b950-f4a2a01c98c6",
    "publication_content_type": "application/xml",
    "publication_length": 5056,
    "cached": false,
    "binary_path": "bronmateriaal-onbewerkt\\cache\\document_publications\\c3f7152f-46f4-4731-b950-f4a2a01c98c6.xml"
  },
  "issues": []
}