{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n42\nMOTIE VAN DE LEDEN ROODERKERK EN BECKER\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\nconstaterende dat aan vrouwenhaat de opvatting ten grondslag ligt dat vrouwen minderwaardig zijn en dat vanuit dit gedachtegoed geweld tegen vrouwen wordt gelegitimeerd;\noverwegende dat vrouwenhaat onder andere in het Verenigd Koninkrijk wordt behandeld als ideologisch extremisme;\nconstaterende dat in Nederland vrouwenhaat niet apart door de veiligheidsdiensten wordt gemonitord en het kabinet van mening is dat hier al voldoende over wordt gerapporteerd als onderdeel van andere ideologieën;\nvan mening dat vrouwenhaat en de radicalisering die hiermee samenhangt structureler onderzocht en aangepakt moeten worden;\nverzoekt de regering de NCTV jaarlijks apart te laten rapporteren over vrouwenhaat;\nverzoekt de regering daarbij jaarlijks na te gaan of andere uitingen van vrouwenhaat dan uitingen van vrouwenhaat die al binnen bekende extreme ideologieën voorkomen, toch aanleiding geven voor het aanmerken van vrouwenhaat in Nederland als extreme ideologie,\nen gaat over tot de orde van de dag.\nRooderkerk\nBecker",
  "content_char_count": 1364,
  "source": {
    "document_id": "7f809d72-d6af-402c-9eb9-77d962db74c3",
    "document_nummer": "2024D44573",
    "document_soort": "Motie",
    "publication_id": "f13c9e62-06cb-434e-aaef-c515c374b9bd",
    "publication_content_type": "application/xml",
    "publication_length": 2888,
    "cached": false,
    "binary_path": "bronmateriaal-onbewerkt\\cache\\document_publications\\f13c9e62-06cb-434e-aaef-c515c374b9bd.xml"
  },
  "issues": []
}