{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 820\nNieuwe visie cultuurbeleid\nNr.\n548\nMOTIE VAN DE LEDEN MOHANDIS EN BECKERMAN\nVoorgesteld\n9 september 2025\nDe Kamer,\ngehoord de beraadslaging,\noverwegende dat de Minister middelen heeft vrijgemaakt voor de grote opgave voor restauratie van rijksmonumenten zoals benoemd in het rapport van Hylkema en Fenicks;\noverwegende dat de bijbehorende regeling nog moet worden uitgewerkt en op z'n vroegst pas in de loop van 2026 in werking kan treden, waardoor ze voor sommige rijksmonumenten te laat komt;\nvan mening dat er hoge prioriteit moet worden toegekend aan rijksmonumenten die, dankzij steun van particulieren, fondsen en decentrale overheden, voor meer dan 80% gefinancierd zijn, met de restauratie hebben kunnen beginnen en nog op een rijksbijdrage wachten, met name als het gaat om nationaal erfgoed waarin de nationale identiteit vorm heeft gekregen;\noverwegende dat Museum Prinsenhof Delft, een top 100-rijksmonument dat dringend aan restauratie toe is, zeven vensters toont vanuit de Canon van Nederland over vijf tijdvakken, waaronder het verhaal van Willem van Oranje en het ontstaan van Nederland zoals we het vandaag de dag kennen;\nverzoekt de regering zich tot het uiterste in te spannen om een deel van de nieuwe subsidieregeling nog dit jaar in te zetten om de restauratie van dit nationale cultureel erfgoed via een eenmalige bijdrage te steunen,\nen gaat over tot de orde van de dag.\nMohandis\nBeckerman",
  "content_char_count": 1492,
  "source": {
    "document_id": "a15d76e0-23ce-4825-ba1c-a1eca462e612",
    "document_nummer": "2025D38142",
    "document_soort": "Motie",
    "publication_id": "2fc20c79-c02f-4f33-8ec7-619fdfcd8e80",
    "publication_content_type": "application/xml",
    "publication_length": 5193,
    "cached": false,
    "binary_path": "bronmateriaal-onbewerkt\\cache\\document_publications\\2fc20c79-c02f-4f33-8ec7-619fdfcd8e80.xml"
  },
  "issues": []
}