{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1291\nMOTIE VAN HET LID WIJEN-NASS\nVoorgesteld\n2 september 2025\nDe Kamer,\ngehoord de beraadslaging,\nconstaterende dat vrijheid en gelijke behandeling kernwaarden zijn van de Nederlandse samenleving;\noverwegende dat deze waarden onder druk staan nu in de hoofdstad de acceptatie van lhbt-personen drastisch afneemt onder jongeren, waaronder jongeren met een migratieachtergrond;\noverwegende dat het waarborgen van lhbtiq+-acceptatie zowel een lokale als een nationale verantwoordelijkheid is;\nverzoekt de regering om in al het veiligheids- en integratiebeleid expliciet aandacht te besteden aan het bevorderen van lhbtiq+-acceptatie, waaronder aandacht voor jongeren met een migratieachtergrond,\nen gaat over tot de orde van de dag.\nWijen-Nass",
  "content_char_count": 831,
  "source": {
    "document_id": "54e1eb81-d457-4e5e-b895-a6dacef7ef55",
    "document_nummer": "2025D36658",
    "document_soort": "Motie",
    "publication_id": "54968f4e-fcc7-4f38-bbed-c94d70de67fd",
    "publication_content_type": "application/xml",
    "publication_length": 4369,
    "cached": false,
    "binary_path": "bronmateriaal-onbewerkt\\cache\\document_publications\\54968f4e-fcc7-4f38-bbed-c94d70de67fd.xml"
  },
  "issues": []
}