{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n27\nMOTIE VAN HET LID CEDER\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nconstaterende dat de maatschappelijke diensttijd sinds de invoering heeft bijgedragen aan maatschappelijke betrokkenheid en ontwikkeling onder jongeren;\nconstaterende dat 20% van de mdt-projecten in 2023 bijdroeg aan inburgering en integratie, wat een belangrijke rol speelt bij de ondersteuning van nieuwkomers en migranten in de Nederlandse samenleving;\noverwegende dat de voor handen zijnde afschaffing van mdt een substantieel gat zal achterlaten in het aanbod van projecten die bijdragen aan integratie en inburgering;\nverzoekt de regering in de plannen om de kennis en expertise van de mdt te borgen specifiek in te gaan op de manier waarop vrijwillige maatschappelijke inzet kan worden georganiseerd om integratie en inburgering te bevorderen,\nen gaat over tot de orde van de dag.\nCeder",
  "content_char_count": 1121,
  "source": {
    "document_id": "8864d7cd-5b46-4eb6-9fb0-0ece2a0433d3",
    "document_nummer": "2024D46023",
    "document_soort": "Motie",
    "publication_id": "d42f873c-85a2-4c95-a0d6-97fa6860c19f",
    "publication_content_type": "application/xml",
    "publication_length": 2526,
    "cached": false,
    "binary_path": "bronmateriaal-onbewerkt\\cache\\document_publications\\d42f873c-85a2-4c95-a0d6-97fa6860c19f.xml"
  },
  "issues": []
}