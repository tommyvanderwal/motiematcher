{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 793\nInternationale klimaatafspraken\nNr.\n257\nMOTIE VAN HET LID ERKENS\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat er zich in de energietransitie talloze knelpunten in de uitvoering voordoen waardoor projecten vertraging oplopen zoals door trage vergunningsverlening, overmatige bureaucratie of netcongestie;\nconstaterende dat de Europese Commissie aangeeft dat een goede uitvoering\nvan bestaand beleid al tot 88% reductie zou leiden in 2040;\nverzoekt de regering om in Brussel aan te geven dat voor Nederland bij een potentieel EU-klimaatdoel voor 2040 een stevig uitvoeringspakket randvoorwaardelijk is;\nverzoekt de regering om op dit punt een coalitie van lidstaten te smeden die dit samen verder uitwerken en ook samen optrekken hierop in de onderhandelingen richting dat doel;\nverzoekt de regering om de Kamer uiterlijk in de zomer van 2024 uitgebreid te informeren over de gewenste onderdelen van het uitvoeringspakket,\nen gaat over tot de orde van de dag.\nErkens",
  "content_char_count": 1077,
  "source": {
    "document_id": "eb3e6fad-7949-403b-bfd4-f24a215f65ad",
    "document_nummer": "2024D11162",
    "document_soort": "Motie",
    "publication_id": "e782ae46-c180-4cad-9bb1-016598c66bfb",
    "publication_content_type": "application/xml",
    "publication_length": 2524,
    "cached": false,
    "binary_path": "bronmateriaal-onbewerkt\\cache\\document_publications\\e782ae46-c180-4cad-9bb1-016598c66bfb.xml"
  },
  "issues": []
}