{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 618\nWijziging van de Meststoffenwet in verband met de voorwaarden over de maximale mestproductie in de derogatiebeschikking 2022–2025 (Wet wijziging Meststoffenwet in verband met de maximale mestproductie)\nNr.\n27\nMOTIE VAN HET LID PODT\nVoorgesteld tijdens het Wetgevingsoverleg van\n7 oktober 2024\nDe Kamer,\ngehoord de beraadslaging,\noverwegende dat de huidige mestaanpak veel aannames én risico’s bevat waardoor het onzeker is of Nederland onder het nationale mestplafond zal blijven;\noverwegende dat er geen alternatieve maatregelen gepresenteerd zijn die ingezet zullen worden als Nederland niet aan de wet zal gaan voldoen;\noverwegende dat daarmee een generieke korting in de sector dreigt;\nverzoekt de regering om voor het commissiedebat mestbeleid van 7 november een lijst met concrete, aanvullende maatregelen te presenteren die in combinatie met de huidige en brede opkoop ingezet kunnen worden om een generieke korting te voorkomen,\nen gaat over tot de orde van de dag.\nPodt",
  "content_char_count": 1056,
  "source": {
    "document_id": "a2f6bd4a-b3b2-4232-8b0f-9377689fc5d1",
    "document_nummer": "2024D37173",
    "document_soort": "Motie",
    "publication_id": "1d6b9cf4-552d-4d5c-b3c6-e7f63422e1e8",
    "publication_content_type": "application/xml",
    "publication_length": 2413,
    "cached": false,
    "binary_path": "bronmateriaal-onbewerkt\\cache\\document_publications\\1d6b9cf4-552d-4d5c-b3c6-e7f63422e1e8.xml"
  },
  "issues": []
}