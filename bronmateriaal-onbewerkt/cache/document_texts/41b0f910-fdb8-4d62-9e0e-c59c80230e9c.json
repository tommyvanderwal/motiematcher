{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n863\nGEWIJZIGDE MOTIE VAN HET LID LAHLAH TER VERVANGING VAN DIE GEDRUKT ONDER NR. 859\nVoorgesteld\n18 juni 2024\nDe Kamer,\ngehoord de beraadslaging,\nconstaterende dat het toezicht op de advocatuur landelijk belegd wordt bij de OTA en het onderzoek naar tuchtklachtafhandeling en de bemiddeling bij de lokale dekens blijft liggen;\noverwegende dat deze rolverdeling enerzijds leidt tot een zuivere taak voor de toezichthouder en lokale inbedding bij de dekens borgt, maar anderzijds zowel de deken als de toezichthouder afhankelijk maakt van andere organen voor informatie-uitwisseling over toezicht en tuchtklachtafhandeling;\nverzoekt de regering om drie jaar na invoering een evaluatie van de OTA uit te voeren en daarin ook de wijze van klachtafhandeling mee te nemen,\nen gaat over tot de orde van de dag.\nLahlah",
  "content_char_count": 918,
  "source": {
    "document_id": "43b6c5a0-894d-4627-ace5-a1816ebb0511",
    "document_nummer": "2024D25286",
    "document_soort": "Motie (gewijzigd/nader)",
    "publication_id": "41b0f910-fdb8-4d62-9e0e-c59c80230e9c",
    "publication_content_type": "application/xml",
    "publication_length": 2249,
    "cached": false,
    "binary_path": "bronmateriaal-onbewerkt\\cache\\document_publications\\41b0f910-fdb8-4d62-9e0e-c59c80230e9c.xml"
  },
  "issues": []
}