{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 557\nKansspelen\nNr.\n261\nMOTIE VAN DE LEDEN TSEGGAI EN KOOPS\nVoorgesteld\n8 april 2025\nDe Kamer,\ngehoord de beraadslaging,\noverwegende dat consumenten zo veel mogelijk moeten worden toe- en doorgeleid naar het legale kansspelaanbod en dat een volledig reclameverbod daar contraproductief voor zou kunnen uitpakken;\nvan mening dat kansspelaanbieders geen reclameruimte dienen te krijgen tenzij ze zich bewezen betrouwbaar en betrokken opstellen in het naleven van de regels over de zorgplicht;\nverzoekt de regering om in de nieuwe wet op de kansspelen een verbod op te nemen op het adverteren en in zoekmachines vindbaar maken van gokwebsites, tenzij de Kansspelautoriteit op basis van een zorgvuldige doorlichting een aanbieder bij uitzondering heeft gecertificeerd als\nbetrouwbare organisatie, het zogenoemde whitelisting,\nen gaat over tot de orde van de dag.\nTseggai\nKoops",
  "content_char_count": 945,
  "source": {
    "document_id": "b12dfd5f-f7dc-4fd0-bcdc-4f97470453af",
    "document_nummer": "2025D15627",
    "document_soort": "Motie",
    "publication_id": "8d82c76d-aa72-41d1-b78c-f50b081f6036",
    "publication_content_type": "application/xml",
    "publication_length": 2420,
    "cached": false,
    "binary_path": "bronmateriaal-onbewerkt\\cache\\document_publications\\8d82c76d-aa72-41d1-b78c-f50b081f6036.xml"
  },
  "issues": []
}