{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n341\nMOTIE VAN DE LEDEN GRINWIS EN ROODERKERK\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat de Inspectie Leefomgeving en Transport (ILT) steekproefsgewijs controleert in hoeverre productgroepen voldoen aan de Ecodesignrichtlijn, die wil bevorderen dat producten energiezuinig en repareerbaar zijn;\noverwegende dat de Europese Commissie vervolgens slechts eens in de vier jaar een rapport opstelt over de naleving in de hele EU, terwijl de ILT zelf geen periodiek verslag doet van haar controleresultaten;\nverzoekt de regering de ILT te vragen op basis van haar controles regelmatig te rapporteren over de naleving van de Ecodesignrichtlijn, inclusief eventuele aanbevelingen,\nen gaat over tot de orde van de dag.\nGrinwis\nRooderkerk",
  "content_char_count": 879,
  "source": {
    "document_id": "cce3596d-f0fb-4afb-b15f-dc629bbdd752",
    "document_nummer": "2025D09259",
    "document_soort": "Motie",
    "publication_id": "e80033ba-6a03-49ff-8181-f3c2020d36ae",
    "publication_content_type": "application/xml",
    "publication_length": 2282,
    "cached": false,
    "binary_path": "bronmateriaal-onbewerkt\\cache\\document_publications\\e80033ba-6a03-49ff-8181-f3c2020d36ae.xml"
  },
  "issues": []
}