{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 828\nFraudebestrijding in de zorg\nNr.\n145\nMOTIE VAN DE LEDEN BUSHOFF EN DIJK\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat zorgpartijen een AGB-code bij Vektis nodig hebben om zorg te kunnen declareren;\nconstaterende dat een AGB-code aantoont dat een zorgverlener voldoet aan de gestelde kwaliteitseisen en aan de meld- of vergunningsplicht, maar dat zorgverleners deze code niet verliezen wanneer hun vergunning wordt ingetrokken;\noverwegende dat malafide zorgverleners hierdoor kunnen blijven declareren nadat hun vergunning is ingetrokken;\nverzoekt de regering om in overleg met Vektis te bewerkstelligen dat zorgverleners bij het verliezen van hun vergunning ook hun AGB-code kwijtraken zodat zorgfraudeurs sneller kunnen worden gestopt,\nen gaat over tot de orde van de dag.\nBushoff\nDijk",
  "content_char_count": 896,
  "source": {
    "document_id": "fd05f312-4166-4ec3-a2db-797ba9a052b4",
    "document_nummer": "2025D22933",
    "document_soort": "Motie",
    "publication_id": "09d35c0e-3364-4e19-99ef-370fc109fe04",
    "publication_content_type": "application/xml",
    "publication_length": 4689,
    "cached": false,
    "binary_path": "bronmateriaal-onbewerkt\\cache\\document_publications\\09d35c0e-3364-4e19-99ef-370fc109fe04.xml"
  },
  "issues": []
}