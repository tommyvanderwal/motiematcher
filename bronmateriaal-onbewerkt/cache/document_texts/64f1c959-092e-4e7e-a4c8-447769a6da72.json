{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n135\nMOTIE VAN HET LID OUWEHAND\nVoorgesteld\n21 december 2023\nDe Kamer,\ngehoord de beraadslaging,\nconstaterende dat (nog) langer wachten met effectieve maatregelen om ons water en de natuur te beschermen tegen vervuiling door mest, de kans vergroot dat Nederland alsnog acuut de derogatie verliest;\nconstaterende dat dit opnieuw zal leiden tot ad-hocbeleid dat boeren niet zeggen te willen;\nconstaterende dat we eerder hebben gezien dat dit ook tot extra, onnodig dierenleed heeft geleid;\nverzoekt de regering onnodig extra dierenleed te voorkomen door zo snel mogelijk beperkingen in te stellen voor de fok en aanvoer van dieren in de (melk)veehouderij, zodat een verlies van de derogatie niet leidt tot de gedwongen vroegtijdige slacht van duizenden weerloze dieren,\nen gaat over tot de orde van de dag.\nOuwehand",
  "content_char_count": 926,
  "source": {
    "document_id": "339a4f37-c678-49f0-b0f2-67e8d0f2664d",
    "document_nummer": "2023D51041",
    "document_soort": "Motie",
    "publication_id": "64f1c959-092e-4e7e-a4c8-447769a6da72",
    "publication_content_type": "application/xml",
    "publication_length": 2278,
    "cached": false,
    "binary_path": "bronmateriaal-onbewerkt\\cache\\document_publications\\64f1c959-092e-4e7e-a4c8-447769a6da72.xml"
  },
  "issues": []
}