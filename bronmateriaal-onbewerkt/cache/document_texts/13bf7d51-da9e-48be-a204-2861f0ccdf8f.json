{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 617\nWijziging van de Participatiewet inzake een tijdelijke regeling voor een tegemoetkoming in verband met de alleenverdienersproblematiek (Wet tijdelijke regeling alleenverdienersproblematiek)\nNr.\n14\nMOTIE VAN HET LID WELZIJN\nVoorgesteld tijdens het Wetgevingsoverleg van\n7 november 2024\nDe Kamer,\ngehoord de beraadslaging,\nconstaterende dat de problematiek rond alleenverdieners al jaren bekend is en door een uitspraak van de Centrale Raad voor Beroep in 2019 is bevestigd;\nconstaterende dat in het Belastingplan 2025 gesproken wordt over een doelgroep van 17.000 huishoudens die onder het bestaansminimum uitkomen vanwege een samenloop van regelingen;\nconstaterende dat vervolgens in dit wetsvoorstel gesproken wordt over 6.000 huishoudens;\nconstaterende dat het hier gaat om een groot verschil, waardoor twijfel ontstaat over de duiding van de doelgroep;\nverzoekt de regering te onderzoeken of de doelgroep juist is bepaald en aan te geven welke overwegingen hier exact aan ten grondslag liggen;\nverzoekt de regering aan te geven wat ervoor nodig is om, indien de doelgroep groter blijkt te zijn dan de nu ingeschatte 6.000 huishoudens, ook deze huishoudens tegemoet te komen, en de Kamer hierover voor zo snel mogelijk, uiterlijk voor de zomer te informeren,\nen gaat over tot de orde van de dag.\nWelzijn",
  "content_char_count": 1383,
  "source": {
    "document_id": "4d668eff-41b9-4581-b0d9-78d82c63ed84",
    "document_nummer": "2024D42595",
    "document_soort": "Motie",
    "publication_id": "13bf7d51-da9e-48be-a204-2861f0ccdf8f",
    "publication_content_type": "application/xml",
    "publication_length": 2776,
    "cached": false,
    "binary_path": "bronmateriaal-onbewerkt\\cache\\document_publications\\13bf7d51-da9e-48be-a204-2861f0ccdf8f.xml"
  },
  "issues": []
}