{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n146\nMOTIE VAN DE LEDEN BUSHOFF EN DIJK\nVoorgesteld\n18 april 2024\nDe Kamer,\ngehoord de beraadslaging,\nconstaterende dat een aantal categorieën extramurale zorgaanbieders per AMvB zijn uitgezonderd van het verbod op een winstoogmerk onder de WTZi en deze voor private equity interessant zijn vanwege de onbegrensde winstmarges;\noverwegende dat forse winsten van private equity ten koste gaan van de kwaliteit en de toegankelijkheid van de zorg en zorg moet gaan om welzijn in plaats van winst;\nverzoekt de regering de winstmarges te begrenzen van de categorieën extramurale zorgaanbieders die per AMvB noodzakelijkerwijs worden uitgezonderd van het verbod op een winstoogmerk onder de WTZi,\nen gaat over tot de orde van de dag.\nBushoff\nDijk",
  "content_char_count": 943,
  "source": {
    "document_id": "7c59bd0d-cd9a-48c9-8a98-3ec00b84955d",
    "document_nummer": "2024D16018",
    "document_soort": "Motie",
    "publication_id": "80fd918c-3997-4eae-88f7-e159045e16b0",
    "publication_content_type": "application/xml",
    "publication_length": 2403,
    "cached": false,
    "binary_path": "bronmateriaal-onbewerkt\\cache\\document_publications\\80fd918c-3997-4eae-88f7-e159045e16b0.xml"
  },
  "issues": []
}