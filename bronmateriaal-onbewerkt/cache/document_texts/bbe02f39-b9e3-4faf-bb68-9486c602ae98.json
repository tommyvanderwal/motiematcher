{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 169\nWijziging van de Klimaatwet (implementatie Europese klimaatwet)\nNr.\n41\nMOTIE VAN HET LID DIEDERIK VAN DIJK C.S.\nVoorgesteld\n7 februari 2024\nDe Kamer,\ngehoord de beraadslaging,\noverwegende dat het ondernemen van juridische acties door belangenorganisaties op grond van artikel 3:305a van het Burgerlijk Wetboek mogelijk is vanuit specifieke belangen, met grote consequenties voor het algemeen belang, terwijl de representativiteit van deze organisaties buitengewoon gering kan zijn;\nconstaterende dat de aangenomen motie-Stoffer c.s. (\n36 169, nr. 37\n) over het verkennen in hoeverre voor belangenorganisaties met een ideëel doel op grond van artikel 3:305a BW nadere vereisten aan representativiteit gesteld moeten worden, tot op heden niet is uitgevoerd;\nverzoekt de regering de motie-Stoffer c.s. (\n36 169, nr. 37\n) over het verkennen in hoeverre voor belangenorganisaties met een ideëel doel op grond van artikel 3:305a BW nadere vereisten aan representativiteit gesteld moeten worden, uit te voeren, en de Kamer binnen zes weken over de verkenning te informeren,\nen gaat over tot de orde van de dag.\nDiederik van Dijk\nEerdmans\nHelder\nEllian",
  "content_char_count": 1222,
  "source": {
    "document_id": "e99a8b0c-ced4-4dd9-a9b1-73896b97a75a",
    "document_nummer": "2024D04332",
    "document_soort": "Motie",
    "publication_id": "bbe02f39-b9e3-4faf-bb68-9486c602ae98",
    "publication_content_type": "application/xml",
    "publication_length": 2808,
    "cached": false,
    "binary_path": "bronmateriaal-onbewerkt\\cache\\document_publications\\bbe02f39-b9e3-4faf-bb68-9486c602ae98.xml"
  },
  "issues": []
}