{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n42\nMOTIE VAN HET LID VAN DER WERF C.S.\nVoorgesteld\n4 december 2024\nDe Kamer,\ngehoord de beraadslaging,\nconstaterende dat Oekraïne (wederom) kampt met munitietekorten, terrein verliest en dat Noord-Korea en Houthihuurlingen zich aan de zijde van Rusland hebben aangesloten bij de oorlog en troepen hebben gestuurd;\noverwegende dat de begrote Nederlandse militaire steun aan Oekraïne in 2025 vooralsnog lager is dan in 2024, terwijl andere landen massaal nieuwe steun hebben aangekondigd;\nverzoekt de regering met Europese bondgenoten in overleg te treden over duurzame meerjarige invulling van de militaire steun voor Oekraïne, ook in het geval dat de Amerikaanse betrokkenheid afneemt, en om bij de Voorjaarsnota met een voorstel te komen voor een financiële invulling hiervan,\nen gaat over tot de orde van de dag.\nVan der Werf\nBoswijk\nNordkamp\nVan der Wal\nDassen",
  "content_char_count": 1039,
  "source": {
    "document_id": "cd6faff6-c9a9-4898-b3d1-1cb5440d43e1",
    "document_nummer": "2024D47871",
    "document_soort": "Motie",
    "publication_id": "10af31d6-d043-4597-9491-56b450214fd9",
    "publication_content_type": "application/xml",
    "publication_length": 2567,
    "cached": false,
    "binary_path": "bronmateriaal-onbewerkt\\cache\\document_publications\\10af31d6-d043-4597-9491-56b450214fd9.xml"
  },
  "issues": []
}