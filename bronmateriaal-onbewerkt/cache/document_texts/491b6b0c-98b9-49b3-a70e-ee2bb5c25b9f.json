{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 835\nNederlandse Voedsel- en Warenautoriteit (NVWA)\nNr.\n238\nMOTIE VAN DE LEDEN VAN DER PLAS EN FLACH\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat veehouders in hun stallen investeren voor vijftien jaar op basis van op dat moment geldende en bekende toekomstige wet- en regelgeving;\nspreekt uit dat het niet redelijk is om zonder dat sprake is geweest van nieuwe wet- en regelgeving veehouders te confronteren met plotselinge koerswijzigingen in de handhaving en het opleggen van nieuwe normen, die sterk ingrijpen in de bedrijfsvoering en leiden tot kapitaalvernietiging;\nverzoekt de regering de handhavingspraktijk met betrekking tot kraamboxen en andere gangbare en toegestane houderijvormen hiermee in overeenstemming te brengen,\nen gaat over tot de orde van de dag.\nVan der Plas\nFlach",
  "content_char_count": 899,
  "source": {
    "document_id": "38110131-1b35-4854-af52-313fefab3537",
    "document_nummer": "2025D07459",
    "document_soort": "Motie",
    "publication_id": "491b6b0c-98b9-49b3-a70e-ee2bb5c25b9f",
    "publication_content_type": "application/xml",
    "publication_length": 2302,
    "cached": false,
    "binary_path": "bronmateriaal-onbewerkt\\cache\\document_publications\\491b6b0c-98b9-49b3-a70e-ee2bb5c25b9f.xml"
  },
  "issues": []
}