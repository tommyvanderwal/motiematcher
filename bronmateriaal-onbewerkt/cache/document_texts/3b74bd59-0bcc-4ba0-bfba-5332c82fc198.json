{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n842\nGEWIJZIGDE MOTIE VAN DE LEDEN INGE VAN DIJK EN FLACH TER VERVANGING VAN DIE GEDRUKT ONDER NR. 815\nVoorgesteld\n22 april 2025\nDe Kamer,\ngehoord de beraadslaging,\noverwegende dat een goed functionerende uitvoeringsorganisatie een basisvoorwaarde is voor een succesvolle hervorming van de WIA;\noverwegende dat het huidige disfunctioneren van het UWV in de uitvoering van de WIA niet alleen te wijten is aan de complexiteit van wet- en regelgeving;\noverwegende dat er momenteel alleen onderzoek wordt gedaan naar de sturings- en samenwerkingsrelatie tussen het Ministerie van Sociale Zaken en Werkgelegenheid en het UWV, niet naar het algehele functioneren van het UWV,\nverzoekt de regering een breed onderzoek in te stellen naar het functioneren van het UWV bij de uitvoering van de WIA, leidend tot concrete oplossingsrichtingen.\nen daarbij in ieder geval aandacht te besteden aan regionale verschillen in de kwaliteit van de uitvoering, interne werkprocessen, de wijze waarop (kwaliteit van) de toerekening van uitkeringen aan werkgevers plaatsvindt, de tevredenheid van cliënten en de wijze waarop zij in de totstandkoming van de beoordeling worden «gehoord, gezien en betrokken», de kwaliteit van de aansturing van het UWV door de Raad van Bestuur van het UWV, alsook de diverse managementlagen daaronder en de positie van verzekeringsartsen binnen het UWV.\nen bij dat onderzoek in ieder geval de perspectieven te betrekken van een brede selectie van cliënten van het UWV, sociale partners, ketenpartners en medewerkers van het UWV in alle lagen en posities;\nen gaat over tot de orde van de dag.\nInge van Dijk\nFlach",
  "content_char_count": 1752,
  "source": {
    "document_id": "3bbdfaf5-ab25-4f1a-a8bb-b621401ee1ca",
    "document_nummer": "2025D17518",
    "document_soort": "Motie (gewijzigd/nader)",
    "publication_id": "3b74bd59-0bcc-4ba0-bfba-5332c82fc198",
    "publication_content_type": "application/xml",
    "publication_length": 5631,
    "cached": false,
    "binary_path": "bronmateriaal-onbewerkt\\cache\\document_publications\\3b74bd59-0bcc-4ba0-bfba-5332c82fc198.xml"
  },
  "issues": []
}