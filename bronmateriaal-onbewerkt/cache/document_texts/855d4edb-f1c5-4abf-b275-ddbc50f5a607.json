{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1291\nGEWIJZIGDE MOTIE VAN HET LID WELZIJN C.S. TER VERVANGING VAN DIE GEDRUKT ONDER NR. 1279\nVoorgesteld\n25 maart 2025\nDe Kamer,\ngehoord de beraadslaging,\nconstaterende dat er een woningtekort van 401.000 woningen is;\nconstaterende dat de aangenomen motie-Welzijn c.s. de Minister opgeroepen heeft om een overzicht op te stellen voor alle bouwlocaties waar sprake is van een conflict tussen overheidslagen, waardoor de bouw vertraagt;\nverzoekt de regering met behulp van dit opgestelde overzicht locaties te kiezen, optellend tot het actuele tekort van 401.000 woningen, die vervolgens onder een crisisaanpak versneld opgepakt worden;\nverzoekt de regering om voor deze geselecteerde locaties fatale termijnen op te stellen, om zo de decentrale overheden en belanghebbende organisaties een strikte termijn mee te geven, waardoor de verschillende overheden aangemoedigd worden om binnen een kortere periode beslissingen te nemen over de bouw van de verschillende projecten,\nen gaat over tot de orde van de dag.\nWelzijn\nGrinwis\nVedder\nPeter de Groot",
  "content_char_count": 1162,
  "source": {
    "document_id": "df8a4f13-a94d-4972-8f1e-782d86919509",
    "document_nummer": "2025D12732",
    "document_soort": "Motie (gewijzigd/nader)",
    "publication_id": "855d4edb-f1c5-4abf-b275-ddbc50f5a607",
    "publication_content_type": "application/xml",
    "publication_length": 2633,
    "cached": false,
    "binary_path": "bronmateriaal-onbewerkt\\cache\\document_publications\\855d4edb-f1c5-4abf-b275-ddbc50f5a607.xml"
  },
  "issues": []
}