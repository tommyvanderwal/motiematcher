{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n977\nMOTIE VAN HET LID KOSTIĆ C.S.\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat het voor kringloopwinkels met een sociaal oogmerk vanuit de Europese btw-richtlijn mogelijk is om een lager btw-tarief toe te passen en een laag btw-tarief ook geldt voor sommige reparatiediensten;\nconstaterende dat de Europese Commissie het vanuit de Clean Industrial Deal nog makkelijker wil maken om tweedehands te bevorderen en daarom de btw-richtlijn wil herzien;\nconstaterende dat het kabinet nog moet komen met een reactie op de Clean Industrial Deal;\nverzoekt de regering om in haar reactie op de Clean Industrial Deal op te nemen dat ze zich actief zal inzetten om 0% btw op tweedehands en reparatiediensten juridisch mogelijk te maken,\nen gaat over tot de orde van de dag.\nKostić\nGrinwis\nStoffer",
  "content_char_count": 917,
  "source": {
    "document_id": "0dac5c23-6359-4d75-9e5a-000a5f59e927",
    "document_nummer": "2025D12042",
    "document_soort": "Motie",
    "publication_id": "48939e75-7cce-422e-b3df-2361e4a61732",
    "publication_content_type": "application/xml",
    "publication_length": 2377,
    "cached": false,
    "binary_path": "bronmateriaal-onbewerkt\\cache\\document_publications\\48939e75-7cce-422e-b3df-2361e4a61732.xml"
  },
  "issues": []
}