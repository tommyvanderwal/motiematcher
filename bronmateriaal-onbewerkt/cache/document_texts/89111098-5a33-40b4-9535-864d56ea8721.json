{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n364\nMOTIE VAN DE LEDEN GABRIËLS EN BAMENGA\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat het Planbureau voor de Leefomgeving al enige jaren aandringt op beleid ten aanzien van bevordering van de circulaire economie minder vrijwillig maken;\nconstaterende dat vele innovatieve plasticrecyclers en «biobased» bedrijven omgevallen zijn, dreigen om te vallen of niet kunnen opschalen vanwege gebrek aan afzetmarkt en concurrentie met goedkoper fossiel plastic uit verre landen;\nconstaterende dat er in 2030 een Europese afzetmarkt wordt gefaciliteerd, maar Nederlandse bedrijven, patenten en investeringen nú verloren gaan;\nconstaterende dat de zogenaamde Plastic Tafel niet moet afdoen aan de urgentie van een wettelijke bijmengstandaard voor circulair plastic en niet moet leiden tot vertraging;\nverzoekt de regering om de uitkomsten van de Plastic Tafel mee te nemen in het besluit om vóór Prinsjesdag tot een wettelijke bijmengstandaard voor circulair plastic te komen en deze standaard uiterlijk in 2027 in te laten gaan,\nen gaat over tot de orde van de dag.\nGabriëls\nBamenga",
  "content_char_count": 1223,
  "source": {
    "document_id": "036f931f-6559-4e5a-a077-47099b33ee1f",
    "document_nummer": "2025D24562",
    "document_soort": "Motie",
    "publication_id": "89111098-5a33-40b4-9535-864d56ea8721",
    "publication_content_type": "application/xml",
    "publication_length": 5231,
    "cached": false,
    "binary_path": "bronmateriaal-onbewerkt\\cache\\document_publications\\89111098-5a33-40b4-9535-864d56ea8721.xml"
  },
  "issues": []
}