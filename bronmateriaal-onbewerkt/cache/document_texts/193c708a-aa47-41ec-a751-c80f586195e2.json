{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nXVI\nJaarverslag en slotwet Ministerie van Volksgezondheid, Welzijn en Sport 2024\nNr.\n17\nMOTIE VAN HET LID PAULUSMA\nVoorgesteld tijdens het wetgevingsoverleg van\n2 juli 2025\nDe Kamer,\ngehoord de beraadslaging,\nconstaterende dat het demissionaire kabinet voornemens is te investeren in de bouw van nieuwe verzorgingshuizen;\nconstaterende dat veel ouderen juist niet naar een traditioneel verzorgingshuis willen, maar behoefte hebben aan woonvormen waarin zij zelfstandig kunnen blijven wonen, met passende ondersteuning en in een omgeving waarin zij zich prettig voelen;\noverwegende dat investeren in nieuwe verzorgingshuizen niet aansluit bij de wensen van veel ouderen en voorbijgaat aan innovatieve en toekomstbestendige woonzorgvormen;\nverzoekt de regering geen middelen te reserveren voor de bouw van nieuwe verzorgingshuizen of de gereserveerde middelen in te zetten voor de bouw van kleinschaligere, toekomstbestendige woonzorgvormen,\nen gaat over tot de orde van de dag.\nPaulusma",
  "content_char_count": 1063,
  "source": {
    "document_id": "032785a0-a840-4173-bf06-a130e17eeb09",
    "document_nummer": "2025D31743",
    "document_soort": "Motie",
    "publication_id": "193c708a-aa47-41ec-a751-c80f586195e2",
    "publication_content_type": "application/xml",
    "publication_length": 4688,
    "cached": false,
    "binary_path": "bronmateriaal-onbewerkt\\cache\\document_publications\\193c708a-aa47-41ec-a751-c80f586195e2.xml"
  },
  "issues": []
}