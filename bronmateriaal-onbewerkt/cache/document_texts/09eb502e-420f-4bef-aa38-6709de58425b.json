{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 592\nDefensienota 2024 â€“ Sterk, slim en samen\nNr.\n36\nMOTIE VAN HET LID VAN DER WERF C.S.\nVoorgesteld tijdens het notaoverleg van\n8 september 2025\nDe Kamer,\ngehoord de beraadslaging,\nconstaterende dat in de huidige Ruimte voor Defensieplannen 27 woningen en bedrijven moeten wijken voor de uitbreiding van Defensie;\nconstaterende dat de huidige krapte op de woningmarkt het voor bewoners en ondernemers moeilijk maakt om een passende nieuwe plek te vinden;\noverwegende dat maatschappelijk draagvlak voor de versterking van Defensie mede afhangt van een menswaardige behandeling van de mensen die de gevolgen het meest direct ervaren;\nverzoekt de regering ervoor te zorgen dat bij het uitplaatsen en uitkopen van deze woningen en bedrijfspanden een menswaardige deur-tot-deuraanpak wordt gehanteerd en daarbij bewoners en ondernemers actief en persoonlijk zo veel mogelijk te begeleiden van hun huidige woning of bedrijfspand naar een passende nieuwe plek, met ondersteuning op het gebied van huisvesting en herhuisvesting en, waar nodig, met praktische en psychosociale begeleiding,\nen gaat over tot de orde van de dag.\nVan der Werf\nBoswijk\nHeite\nNordkamp",
  "content_char_count": 1227,
  "source": {
    "document_id": "bda17a83-30a8-4055-a621-298fead7b971",
    "document_nummer": "2025D37895",
    "document_soort": "Motie",
    "publication_id": "09eb502e-420f-4bef-aa38-6709de58425b",
    "publication_content_type": "application/xml",
    "publication_length": 5171,
    "cached": false,
    "binary_path": "bronmateriaal-onbewerkt\\cache\\document_publications\\09eb502e-420f-4bef-aa38-6709de58425b.xml"
  },
  "issues": []
}