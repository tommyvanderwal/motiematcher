{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 372\nWijziging van de Penitentiaire beginselenwet in verband met aanvullende maatregelen tegen georganiseerde criminaliteit tijdens detentie\nNr.\n17\nMOTIE VAN HET LID SNELLER C.S.\nVoorgesteld\n6 maart 2024\nDe Kamer,\ngehoord de beraadslaging,\nconstaterende dat de RSJ heeft geadviseerd dat de plaatsingsgronden voor de Afdelingen Intensief Toezicht onvoldoende onderscheiden zijn van de plaatsingsgronden voor de extra beveiligde inrichting, en dat bovendien onduidelijk is wat de ondergrens is voor plaatsing op een AIT;\noverwegende dat in de plaatsingscriteria voor de AIT een maatstaf dient te worden gehanteerd die afdoende is om ook de generieke maatregelen te kunnen rechtvaardigen;\nverzoekt de regering om de plaatsingscriteria voor de AIT te verduidelijken in de Regeling selectie, plaatsing en overplaatsing van gedetineerden, daarbij te expliciteren bij welke risico's plaatsing op een AIT geboden is, en die op het moment van inwerkingtreding van de Wijziging van de Penitentiaire beginselenwet gepubliceerd te hebben in het Staatsblad,\nen gaat over tot de orde van de dag.\nSneller\nLahlah\nVan Nispen",
  "content_char_count": 1180,
  "source": {
    "document_id": "0f94cbf7-36db-4407-b108-0707db011a8c",
    "document_nummer": "2024D08573",
    "document_soort": "Motie",
    "publication_id": "66d67361-c820-4d77-a970-a5b7692e2f64",
    "publication_content_type": "application/xml",
    "publication_length": 2605,
    "cached": false,
    "binary_path": "bronmateriaal-onbewerkt\\cache\\document_publications\\66d67361-c820-4d77-a970-a5b7692e2f64.xml"
  },
  "issues": []
}