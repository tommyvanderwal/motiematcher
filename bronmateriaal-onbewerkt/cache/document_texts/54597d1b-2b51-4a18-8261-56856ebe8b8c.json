{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1162\nGEWIJZIGDE MOTIE VAN HET LID VAN DER WERF TER VERVANGING VAN DIE GEDRUKT ONDER NR. 1153\nVoorgesteld\n14 mei 2024\nDe Kamer,\ngehoord de beraadslaging,\noverwegende dat social media regelmatig onjuiste informatie bevatten en sommige social media alleen inzichtelijk zijn met een account;\noverwegende dat de informatieverstrekking van de overheid voor iedereen toegankelijk zou moeten zijn;\nconstaterende dat bewindspersonen soms alleen melding maken van hun werkzaamheden via social media, waardoor niet iedereen van bepaalde\nnieuwsfeiten op de hoogte kan zijn;\nverzoekt de regering om ervoor te zorgen dat alle relevante informatie voor burgers niet alleen op social media gedeeld zou moeten worden, maar ook te vinden zou moeten zijn op openbare overheidswebsites die inzichtelijk zijn voor iedereen,\nen gaat over tot de orde van de dag.\nVan der Werf",
  "content_char_count": 979,
  "source": {
    "document_id": "bdde6a64-d8bb-4c59-aa18-0929d7d5d863",
    "document_nummer": "2024D18878",
    "document_soort": "Motie (gewijzigd/nader)",
    "publication_id": "54597d1b-2b51-4a18-8261-56856ebe8b8c",
    "publication_content_type": "application/xml",
    "publication_length": 2404,
    "cached": false,
    "binary_path": "bronmateriaal-onbewerkt\\cache\\document_publications\\54597d1b-2b51-4a18-8261-56856ebe8b8c.xml"
  },
  "issues": []
}