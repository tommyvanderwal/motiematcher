{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n19\nMOTIE VAN HET LID HAAGE C.S.\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat elk jaar meer dan een half miljoen mensen te maken krijgen met hoge terugvorderingen van de Dienst Toeslagen;\nconstaterende dat de Inspectie belastingen, toeslagen en douane de noodklok luidt omdat mensen hun dagelijkse basale kosten niet meer kunnen betalen door de hoge betalingsregelingen;\nconstaterende dat er volgens het Centraal Planbureau in 2021 meer dan 1 miljard aan toeslagen voor zorg, huur en kinderopvang niet werd aangevraagd en dit vooral zelfstandigen en gepensioneerden treft;\nconstaterende dat de staatsecretaris wel de ambitie heeft om deze aantallen terug te dringen, maar er geen doelstelling op staat;\noverwegende dat hervormingen van het toeslagenstelsel nog ver vooruit worden geschoven;\noverwegende dat d√© les van het toeslagenschandaal is dat hoge terugvorderingen mensen enorm in de vernieling hebben gebracht;\noverwegende dat mensen zo onder het sociaal minimum kunnen zakken;\nverzoekt de regering jaarlijkse doelstellingen te formuleren op het niet-gebruik van toeslagen en het terugdringen van het aantal hoge terugvorderingen,\nen gaat over tot de orde van de dag.\nHaage\nDijk\nGrinwis",
  "content_char_count": 1317,
  "source": {
    "document_id": "071123fb-852a-4775-8a5d-755bc3d68b87",
    "document_nummer": "2025D27461",
    "document_soort": "Motie",
    "publication_id": "bac1d390-d1b2-4cae-ba68-d861c9525a5d",
    "publication_content_type": "application/xml",
    "publication_length": 5378,
    "cached": false,
    "binary_path": "bronmateriaal-onbewerkt\\cache\\document_publications\\bac1d390-d1b2-4cae-ba68-d861c9525a5d.xml"
  },
  "issues": []
}