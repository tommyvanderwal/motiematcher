{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n66\nMOTIE VAN HET LID TIELEN\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat mensen die lijden aan coeliakie de diagnose vaak pas na vele jaren van gezondheidsklachten en -problemen krijgen;\nconstaterende dat screening van peuters met klachten op het consultatiebureau resulteert in snellere opsporing en daarmee vele jaren van klachten, ziekte en zorgvraag kan voorkomen;\nverzoekt de regering om te onderzoeken of het mogelijk is om glutenscreening op een kosteneffectieve wijze onderdeel uit te laten maken van de jeugdgezondheidszorgprotocollen,\nen gaat over tot de orde van de dag.\nTielen.",
  "content_char_count": 831,
  "source": {
    "document_id": "6bebe5fe-0f91-4a2f-add1-7349f45dd55e",
    "document_nummer": "2024D40767",
    "document_soort": "Motie",
    "publication_id": "f589c2bb-6cf2-4114-ace7-263a1ee7b2bc",
    "publication_content_type": "application/xml",
    "publication_length": 2216,
    "cached": false,
    "binary_path": "bronmateriaal-onbewerkt\\cache\\document_publications\\f589c2bb-6cf2-4114-ace7-263a1ee7b2bc.xml"
  },
  "issues": []
}