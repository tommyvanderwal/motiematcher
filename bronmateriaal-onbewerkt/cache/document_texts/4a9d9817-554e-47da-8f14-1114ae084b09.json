{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n75\nGEWIJZIGDE MOTIE VAN DE LEDEN GRINWIS EN VAN CAMPEN TER VERVANGING VAN DIE GEDRUKT ONDER NR. 60\nVoorgesteld\n6 februari 2024\nDe Kamer,\ngehoord de beraadslaging,\nconstaterende dat kabinet en Kamer in het kader van doelsturing en emissiereductie inzetten op het implementeren van meetsystemen, dat er in de Regio Foodvalley een uitgebreid meetsysteem op bedrijfsniveau is opgezet, maar dat de financiering in augustus dit jaar afloopt;\noverwegende dat het bedrijfsmeetsysteem in de Regio Foodvalley, en met behulp daarvan benchmarking, inzichten oplevert die recht doen aan de vakbekwaamheid van agrariÃ«rs en bijdragen aan doelsturing op basis van meetgegevens, wat relevant is voor de gehele Nederlandse veehouderij;\nverzoekt de regering in kaart te brengen wat er mogelijk is om het meetinitiatief in de Regio Foodvalley voort te zetten, daarbij te bezien hoe een methodiek met benchmarking kan bijdragen aan de reductie van stikstofemissies, en of uitbreiding van dergelijke meetsystemen in andere delen van het land mogelijk is,\nen gaat over tot de orde van de dag.\nGrinwis\nVan Campen",
  "content_char_count": 1328,
  "source": {
    "document_id": "8d3d9e61-a3f7-4b94-983a-2cc32d29eec8",
    "document_nummer": "2024D03999",
    "document_soort": "Motie (gewijzigd/nader)",
    "publication_id": "4a9d9817-554e-47da-8f14-1114ae084b09",
    "publication_content_type": "application/xml",
    "publication_length": 2786,
    "cached": false,
    "binary_path": "bronmateriaal-onbewerkt\\cache\\document_publications\\4a9d9817-554e-47da-8f14-1114ae084b09.xml"
  },
  "issues": []
}