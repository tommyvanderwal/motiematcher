{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 015\nKindermishandeling\nNr.\n282\nMOTIE VAN HET LID CRIJNS C.S.\nVoorgesteld\n5 maart 2025\nDe Kamer,\ngehoord de beraadslaging,\nconstaterende dat er gevallen zijn waarin pleegouders in het verleden ernstig in de fout zijn gegaan, met schrijnende gevolgen voor de aan hen toevertrouwde kinderen;\noverwegende dat het onacceptabel is dat pleegouders die zich schuldig hebben gemaakt aan mishandeling, verwaarlozing of ander ernstig misbruik, opnieuw in aanmerking kunnen komen voor het opvangen van pleegkinderen;\noverwegende dat een effectieve screening en controle van pleeggezinnen essentieel is om de veiligheid van kwetsbare kinderen te waarborgen;\nverzoekt de regering om er zorg voor te dragen dat pleegzorgaanbieders bij (her)screening van pleegouders zich te allen tijde vergewissen van het verloop van eerdere plaatsingen bij deze pleegzorgouders, dit mee te nemen in het oordeel, dit onderdeel te laten zijn van het Kwaliteitskader Voorbereiding en screening van pleegouders en dit te implementeren,\nen gaat over tot de orde van de dag.\nCrijns\nEerdmans\nKrul\nVan der Werf\nDral\nCeder\nBruyning\nRikkers-Oosterkamp\nStoffer",
  "content_char_count": 1193,
  "source": {
    "document_id": "32a94842-1e72-4126-b244-f7ef7247d58d",
    "document_nummer": "2025D09027",
    "document_soort": "Motie",
    "publication_id": "3d0ecb5f-092b-4614-a8e3-60d26d980a06",
    "publication_content_type": "application/xml",
    "publication_length": 2778,
    "cached": false,
    "binary_path": "bronmateriaal-onbewerkt\\cache\\document_publications\\3d0ecb5f-092b-4614-a8e3-60d26d980a06.xml"
  },
  "issues": []
}