{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n910\nMOTIE VAN HET LID BRUYNING C.S.\nVoorgesteld\n6 november 2024\nDe Kamer,\ngehoord de beraadslaging,\nconstaterende dat jeugdcriminaliteit een groeiende zorg is binnen Caribisch Nederland en dat preventieve maatregelen cruciaal zijn om jongeren op het juiste pad te houden;\noverwegende dat effectieve preventie van jeugdcriminaliteit niet alleen de veiligheid vergroot, maar ook de toekomstkansen van jongeren verbetert;\nverzoekt de regering te onderzoeken welke programma's en initiatieven die gericht zijn op het versterken van sociale, educatieve en beroepsmatige kansen voor jongeren er zijn, zowel in Europees als Caribisch Nederland, samen te werken met lokale gemeenschappen, scholen en jeugdorganisaties om betrokken en zinvolle activiteiten te ontwikkelen die jongeren inspireren en verbinden, te zorgen voor passende ondersteuning en begeleiding van jongeren die risico lopen op crimineel gedrag, door middel van mentorschap en counseling, en de resultaten van deze initiatieven jaarlijks te evalueren en\nde Kamer hierover te informeren,\nen gaat over tot de orde van de dag.\nBruyning\nMutluer\nVan der Werf\nVan Nispen",
  "content_char_count": 1231,
  "source": {
    "document_id": "be8ec72a-a333-4d43-833f-db6cbf58e145",
    "document_nummer": "2024D42483",
    "document_soort": "Motie",
    "publication_id": "1c2edca6-a360-475a-b43c-acb69eb26b38",
    "publication_content_type": "application/xml",
    "publication_length": 2752,
    "cached": false,
    "binary_path": "bronmateriaal-onbewerkt\\cache\\document_publications\\1c2edca6-a360-475a-b43c-acb69eb26b38.xml"
  },
  "issues": []
}