{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n932\nMOTIE VAN HET LID ELLIAN\nVoorgesteld\n6 maart 2024\nDe Kamer,\ngehoord de beraadslaging,\nconstaterende dat in de gevangenis, en specifiek ook op de terroristenafdeling, het magazine De Vrije Zielen toegestaan is als leesmateriaal;\nconstaterende dat in het Dreigingsbeeld Terrorisme Nederland 58 benoemd wordt dat dit magazine gedetineerden op de terroristenafdeling de mogelijkheid biedt om contacten te onderhouden of nieuwe contacten te leggen;\nconstaterende dat de achtergrond en herkomst van dit magazine niet door DJI gecontroleerd wordt en er sterke aanwijzingen zijn voor jihadistische en/of salafistische banden;\nverzoekt de regering om het magazine De Vrije Zielen niet langer toe te staan in penitentiaire inrichtingen, justitiële jeugdinrichtingen en forensisch psychiatrische klinieken,\nen gaat over tot de orde van de dag.\nEllian",
  "content_char_count": 949,
  "source": {
    "document_id": "222bc1ee-d25d-49d4-8338-a2ade4b9f020",
    "document_nummer": "2024D08513",
    "document_soort": "Motie",
    "publication_id": "0999b173-bcdd-460b-909f-921e70734894",
    "publication_content_type": "application/xml",
    "publication_length": 2303,
    "cached": false,
    "binary_path": "bronmateriaal-onbewerkt\\cache\\document_publications\\0999b173-bcdd-460b-909f-921e70734894.xml"
  },
  "issues": []
}