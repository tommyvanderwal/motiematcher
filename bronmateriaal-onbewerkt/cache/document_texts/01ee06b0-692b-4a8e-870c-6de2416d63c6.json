{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 761\nVerwerking en bescherming persoonsgegevens\nNr.\n322\nMOTIE VAN HET LID VAN NISPEN\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat het verzoek van de Kamer strekkende tot de publicatie van algoritmes en geautomatiseerde selectie-instrumenten niet is uitgevoerd;\noverwegende dat het in de praktijk niet goed mogelijk is om vast te stellen of er sprake is van een uitsluitend op profilering gebaseerd besluit in de zin van artikel 22 AVG en in hoeverre er sprake is van betekenisvolle menselijke tussenkomst als duidelijke documentatie en transparantie ontbreken;\nverzoekt de regering alsnog uitvoering te geven aan het verzoek van de Kamer om alle algoritmes die mogelijk gebruikmaken van risicoprofilering en geautomatiseerde selectie-instrumenten in het Algoritmeregister te publiceren zodat hier maximale transparantie over komt,\nen gaat over tot de orde van de dag.\nVan Nispen",
  "content_char_count": 984,
  "source": {
    "document_id": "00e0b033-36fe-41f9-91e9-bd71cf1ec8b5",
    "document_nummer": "2025D21494",
    "document_soort": "Motie",
    "publication_id": "01ee06b0-692b-4a8e-870c-6de2416d63c6",
    "publication_content_type": "application/xml",
    "publication_length": 4597,
    "cached": false,
    "binary_path": "bronmateriaal-onbewerkt\\cache\\document_publications\\01ee06b0-692b-4a8e-870c-6de2416d63c6.xml"
  },
  "issues": []
}