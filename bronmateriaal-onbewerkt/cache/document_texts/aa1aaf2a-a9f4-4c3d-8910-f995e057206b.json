{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n345\nMOTIE VAN HET LID VAN DER PLAS\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat de geopolitieke situatie, waaronder de oorlog in Oekraïne, leidt tot instabiliteit in de wereld en gevolgen heeft voor de voedselzekerheid en handelsstromen;\noverwegende dat een sterke en weerbare agrarische sector essentieel is om Nederland en Europa in deze instabiele situatie te voorzien van voldoende en veilig geproduceerd voedsel;\noverwegende dat de ministeriële commissie plannen uitwerkt die direct invloed hebben op de toekomst van de agrarische sector;\nverzoekt de regering om bij de verdere uitwerking van de plannen van de Ministeriële Commissie Economie en Natuurherstel aandacht te geven aan het belang van een sterke en weerbare agrarische sector in het licht van de internationale stabiliteit,\nen gaat over tot de orde van de dag.\nVan der Plas",
  "content_char_count": 997,
  "source": {
    "document_id": "d6c5100e-2135-468a-ae45-bbdd619c9ab7",
    "document_nummer": "2025D07565",
    "document_soort": "Motie",
    "publication_id": "aa1aaf2a-a9f4-4c3d-8910-f995e057206b",
    "publication_content_type": "application/xml",
    "publication_length": 2352,
    "cached": false,
    "binary_path": "bronmateriaal-onbewerkt\\cache\\document_publications\\aa1aaf2a-a9f4-4c3d-8910-f995e057206b.xml"
  },
  "issues": []
}