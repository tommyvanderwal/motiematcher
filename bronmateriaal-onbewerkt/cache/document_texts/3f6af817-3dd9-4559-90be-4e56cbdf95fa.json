{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 658\nInitiatiefnota van het lid Mutluer over femicide – erkenning en aanpak van gendergerelateerd dodelijk geweld\nNr.\n12\nMOTIE VAN DE LEDEN TIMMERMANS EN MUTLUER\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\nconstaterende dat aan femicide vaak waarschuwingssignalen voorafgaan;\noverwegende dat deze signalen onvoldoende worden herkend en dat betere samenwerking, registratie, nazorg en bewustwording noodzakelijk zijn;\nspreekt uit dat Nederland aanvullende maatregelen tegen femicide moet nemen;\nverzoekt de regering om bij de uitwerking van wetgeving en beleid in ieder geval mee te nemen:\n–\nhet invoeren van strafverzwarende omstandigheden bij partner- en familiedoding;\n–\nhet expliciet strafbaar stellen van niet-fatale verwurging en het zo snel als mogelijk strafbaar stellen van psychisch geweld;\n–\nhet versterken van de aanpak van stalking, onder meer door schrappen van het klachtvereiste en de inzet van elektronische beschermingsmiddelen;\n–\nhet borgen van kennis over intieme terreur in alle politie-eenheden, bij alle parketten en binnen de rechtspraak door onder andere de landelijke uitrol van Filomena;\n–\nhet verbeteren van samenwerking en informatie-uitwisseling via een centraal registratiesysteem en risicotaxatie;\n–\nde uitbreiding van het Landelijk Expertise Centrum Eergerelateerd Geweld met femicide;\n–\nbetere nazorg voor slachtoffers en nabestaanden, inclusief gecombineerde rechtszittingen en gespecialiseerde psychologische zorg;\n–\nhet uitbreiden van het hulpaanbod voor (potentiële) daders;\n–\neen jaarlijkse nationale bewustwordingscampagne en structurele preventieprogramma's voor jongeren, met nadruk op de rol van mannen en vaders,\nen gaat over tot de orde van de dag.\nTimmermans\nMutluer",
  "content_char_count": 1834,
  "source": {
    "document_id": "c6c4e7df-01a7-4aae-99ea-e69bcb8fb892",
    "document_nummer": "2025D40943",
    "document_soort": "Motie",
    "publication_id": "3f6af817-3dd9-4559-90be-4e56cbdf95fa",
    "publication_content_type": "application/xml",
    "publication_length": 7065,
    "cached": false,
    "binary_path": "bronmateriaal-onbewerkt\\cache\\document_publications\\3f6af817-3dd9-4559-90be-4e56cbdf95fa.xml"
  },
  "issues": []
}