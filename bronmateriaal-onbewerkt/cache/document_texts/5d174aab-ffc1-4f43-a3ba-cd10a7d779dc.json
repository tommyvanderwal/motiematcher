{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 683\nBurgerinitiatief Â«Publiek, Toegankelijk en Gratis OV'\nNr.\n13\nMOTIE VAN HET LID STOFFER C.S.\nVoorgesteld\n9 april 2025\nDe Kamer,\ngehoord de beraadslaging,\nconstaterende dat in alle ov-modaliteiten sprake is van korting of gratis reizen voor kinderen tot 12 jaar, maar dat er geen sprake is van een eenduidig en algemeen reisproduct;\noverwegende dat kinderen vooral in de daluren reizen;\noverwegende dat gratis reizen voor alle kinderen in alle ov-modaliteiten gezinnen stimuleert om het ov in plaats van de auto te nemen;\noverwegende dat in het kader van het Sociaal Klimaatplan Europese financiering beschikbaar is voor maatregelen om onder meer\nvervoersarmoede te beperken;\nverzoekt de regering zich in te zetten voor gratis ov voor kinderen tot 12 jaar in alle ov-modaliteiten en hiertoe in overleg met het Nationaal OV Beraad als maatregel voor het Sociaal Klimaatplan een eenvoudig en gratis reisproduct uit te werken,\nen gaat over tot de orde van de dag.\nStoffer\nDe Hoop\nBamenga",
  "content_char_count": 1060,
  "source": {
    "document_id": "97bd6357-9a64-4247-81e8-112f3481e7fc",
    "document_nummer": "2025D15867",
    "document_soort": "Motie",
    "publication_id": "5d174aab-ffc1-4f43-a3ba-cd10a7d779dc",
    "publication_content_type": "application/xml",
    "publication_length": 2600,
    "cached": false,
    "binary_path": "bronmateriaal-onbewerkt\\cache\\document_publications\\5d174aab-ffc1-4f43-a3ba-cd10a7d779dc.xml"
  },
  "issues": []
}