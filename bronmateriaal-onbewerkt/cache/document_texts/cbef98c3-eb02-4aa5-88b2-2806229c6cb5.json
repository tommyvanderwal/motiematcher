{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1626\nMOTIE VAN HET LID KOSTIC\nVoorgesteld\n14 maart 2024\nDe Kamer,\ngehoord de beraadslaging,\nconstaterende dat de Minister in de L&V-Raad steun heeft uitgesproken voor het juridisch aanvechten van het besluit van het Verenigd Koninkrijk (VK) om het vissen op zandspiering in Britse wateren te verbieden;\nconstaterende dat het VK dit besluit heeft genomen om zeevogels, zoals papegaaiduikers, drieteenmeeuwen en alken, die onder druk staan door overbevissing, te beschermen;\nconstaterende dat een op de vier papegaaiduikers in de afgelopen twintig jaar is verdwenen in het Verenigd Koninkrijk;\nconstaterende dat uit een onderzoek uit 2021 blijkt dat de visvangst van zandspiering in Engelse en Schotse wateren moet worden gestopt om het voortbestaan van deze vogelsoorten te garanderen;\noverwegende dat het besluit in lijn is met dit onderzoek;\noverwegende dat het gezien de omvang van de natuurcrisis ongepast is om natuurbeschermende maatregelen van andere landen juridisch aan te vechten;\nverzoekt de Minister om in het vervolg af te zien van het juridisch aanvechten van besluiten die andere landen nemen om hun eigen natuur te beschermen,\nen gaat over tot de orde van de dag.\nKostiÄ‡",
  "content_char_count": 1298,
  "source": {
    "document_id": "b87a8ec6-86b6-4d9b-a086-7213ded2ecc9",
    "document_nummer": "2024D09880",
    "document_soort": "Motie",
    "publication_id": "cbef98c3-eb02-4aa5-88b2-2806229c6cb5",
    "publication_content_type": "application/xml",
    "publication_length": 2731,
    "cached": false,
    "binary_path": "bronmateriaal-onbewerkt\\cache\\document_publications\\cbef98c3-eb02-4aa5-88b2-2806229c6cb5.xml"
  },
  "issues": []
}