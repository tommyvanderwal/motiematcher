{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n32\nMOTIE VAN HET LID VELTMAN C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat de afgelopen jaren er een toename is van incidenten die hebben plaatsgevonden in het openbaar vervoer en op stations;\nconstaterende dat de NS al verschillende oproepen heeft gedaan voor maatregelen om dit wangedrag aan te pakken;\noverwegende dat wangedrag in het openbaar vervoer en stations de vrijheid van de reizigers ernstig belemmert;\noverwegende dat dit onacceptabel is;\nverzoekt de staatsecretaris van IenW om in samenspraak met het Ministerie van JenV en de vervoerders een aanvalsplan op te stellen om de veiligheid in het openbaar vervoer en op stations te verbeteren,\nen gaat over tot de orde van de dag.\nVeltman\nOlger van Dijk\nDe Hoop\nVan Zanten\nGrinwis",
  "content_char_count": 981,
  "source": {
    "document_id": "3c4cbb21-2c25-4f1f-b042-606596949df3",
    "document_nummer": "2024D02489",
    "document_soort": "Motie",
    "publication_id": "2d64c120-ea50-4caa-9f4e-0bfeb296496e",
    "publication_content_type": "application/xml",
    "publication_length": 2600,
    "cached": false,
    "binary_path": "bronmateriaal-onbewerkt\\cache\\document_publications\\2d64c120-ea50-4caa-9f4e-0bfeb296496e.xml"
  },
  "issues": []
}