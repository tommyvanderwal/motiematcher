{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1152\nMOTIE VAN DE LEDEN OLGER VAN DIJK EN VELTMAN\nVoorgesteld\n14 januari 2025\nDe Kamer,\ngehoord de beraadslaging,\nconstaterende dat de Minister voornemens is om de tussentijdse toets bij het CBR zo spoedig mogelijk een jaar op te schorten om de onacceptabel lange duur van de reserveringstermijn voor het rijexamen bij het CBR te verkorten;\noverwegende dat de duur van de reserveringstermijn sterk fluctueert per regio en dat de opschorting in sommige regio's minder lang hoeft te duren;\noverwegende dat de tussentijdse praktijktoets een van de voorstellen van Roemer was om de kwaliteit van het rijexamen te verbeteren;\nverzoekt de regering om de Kamer in juni te informeren over de effecten van de opschorting van de tussentijdse toets, uitgesplitst naar regio, en daarbij een update te geven van de uitvoering van het Roemeradvies;\nverzoekt de regering om de tussentijdse toetsen regionaal uiterlijk 1 juli weer te hervatten als de reserveringstermijn daar voldoende is teruggedrongen,\nen gaat over tot de orde van de dag.\nOlger van Dijk\nVeltman",
  "content_char_count": 1161,
  "source": {
    "document_id": "ce605940-4a15-486e-916e-8a3463fffcf1",
    "document_nummer": "2025D00925",
    "document_soort": "Motie",
    "publication_id": "79b5761d-e063-4b23-a2fb-98c1c11e6fcc",
    "publication_content_type": "application/xml",
    "publication_length": 2659,
    "cached": false,
    "binary_path": "bronmateriaal-onbewerkt\\cache\\document_publications\\79b5761d-e063-4b23-a2fb-98c1c11e6fcc.xml"
  },
  "issues": []
}