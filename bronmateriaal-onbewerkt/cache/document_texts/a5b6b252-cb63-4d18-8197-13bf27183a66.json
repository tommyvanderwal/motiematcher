{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n111\nMOTIE VAN HET LID KAMMINGA\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat in 2022 de Nederlandse mondiale gezondheidsstrategie is vastgesteld, die loopt tot 2030, en dat de in de strategie genoemde doelstellingen zowel nationaal als internationaal van groot belang zijn voor de gezondheid;\noverwegende dat Nederland altijd een voortrekkersrol heeft gehad waar het gaat om mondiale gezondheid en dat het van belang is dat Nederland zich blijft inspannen op dit onderwerp;\noverwegende dat Nederland veel kennis en expertise heeft die internationaal kan bijdragen aan het behalen van de in de strategie genoemde doelen, zowel op technologisch vlak als op het gebied van seksuele en reproductieve gezondheid en rechten (SRGR), vrouwenrechten en de rechten van kwetsbare groepen;\nverzoekt de regering in dit kader om de komende jaren bij de uitwerking en uitvoering van het regeerprogramma, binnen de vastgestelde financiële kaders, voldoende middelen te reserveren op het gebied van SRGR, vrouwenrechten en de rechten van kwetsbare groepen,\nen gaat over tot de orde van de dag.\nKamminga",
  "content_char_count": 1299,
  "source": {
    "document_id": "afc8de9e-f568-46f2-bbb9-fdd86472210b",
    "document_nummer": "2024D36437",
    "document_soort": "Motie",
    "publication_id": "a5b6b252-cb63-4d18-8197-13bf27183a66",
    "publication_content_type": "application/xml",
    "publication_length": 2655,
    "cached": false,
    "binary_path": "bronmateriaal-onbewerkt\\cache\\document_publications\\a5b6b252-cb63-4d18-8197-13bf27183a66.xml"
  },
  "issues": []
}