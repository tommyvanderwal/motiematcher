{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 679\nWijziging van de Zorgverzekeringswet teneinde het verplicht eigen risico voor de zorgverzekering in 2026 ongewijzigd te laten\nNr.\n7\nMOTIE VAN HET LID BUSHOFF\nVoorgesteld tijdens het Wetgevingsoverleg van\n14 april 2025\nDe Kamer,\ngehoord de beraadslaging,\nconstaterende dat de huidige zorgpremie € 160 per maand is en met de halvering van het eigen risico ook nog eens met € 199 per jaar omhooggaat;\noverwegende dat dit onbetaalbaar dreigt te worden voor mensen met een laag en middeninkomen;\noverwegende dat het kabinet daarnaast voornemens is om middels het wetsvoorstel Afschaffing van de tegemoetkoming voor arbeidsongeschikten te korten op de bijdrage voor mensen met een WAO-, WIA- of Wajong-uitkering ter compensatie van het eigen risico;\nverzoekt de regering om ervoor te zorgen dat lage en middeninkomens en chronisch zieken er door de verhoging van de zorgpremie niet op achteruitgaan,\nen gaat over tot de orde van de dag.\nBushoff",
  "content_char_count": 1016,
  "source": {
    "document_id": "0fdc0988-ae00-4a5c-8b06-32e8f0d29863",
    "document_nummer": "2025D16856",
    "document_soort": "Motie",
    "publication_id": "7db5adca-0c50-4554-b0ec-a95f10a62f40",
    "publication_content_type": "application/xml",
    "publication_length": 2372,
    "cached": false,
    "binary_path": "bronmateriaal-onbewerkt\\cache\\document_publications\\7db5adca-0c50-4554-b0ec-a95f10a62f40.xml"
  },
  "issues": []
}