{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n950\nMOTIE VAN DE LEDEN EL ABASSI EN LAHLAH\nVoorgesteld\n11 april 2024\nDe Kamer,\ngehoord de beraadslaging,\nconstaterende dat er ernstige capaciteitsproblemen zijn in het gevangeniswezen;\nconstaterende dat de regering de druk op de cellencapaciteit wil verlagen door mensen die hun geldboetes niet hebben betaald niet op te pakken;\nconstaterende dat de regering tegelijkertijd verkeersboetes fors wil verhogen;\nconstaterende dat de Raad van State, het OM en een meerderheid van de Tweede Kamer hebben aangegeven dat een verhoging van de boetes onwenselijk is;\noverwegende dat dit het aantal personen dat de boetes niet kan betalen zal doen toenemen en daarmee de druk op de celcapaciteiten opnieuw zal vergroten;\nverzoekt de regering om de hoogte van de boetes te verlagen en in lijn te brengen met het advies van de Raad van State en het standpunt van het Openbaar Ministerie, zodat en de boetes vaker betaald worden en de druk op de cellencapaciteit afneemt,\nen gaat over tot de orde van de dag.\nEl Abassi\nLahlah",
  "content_char_count": 1117,
  "source": {
    "document_id": "ea6f4193-dd67-4251-bf24-9a986f95164b",
    "document_nummer": "2024D14707",
    "document_soort": "Motie",
    "publication_id": "fe35e68c-ce9b-4367-b530-41e68c853951",
    "publication_content_type": "application/xml",
    "publication_length": 2584,
    "cached": false,
    "binary_path": "bronmateriaal-onbewerkt\\cache\\document_publications\\fe35e68c-ce9b-4367-b530-41e68c853951.xml"
  },
  "issues": []
}