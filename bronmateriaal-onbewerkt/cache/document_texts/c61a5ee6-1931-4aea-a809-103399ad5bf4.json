{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n591\nMOTIE VAN HET LID KRUL C.S.\nVoorgesteld\n19 december 2024\nDe Kamer,\ngehoord de beraadslaging,\nconstaterende dat er in het kader van het terugdraaien van een deel van de bezuinigingen op onderwijs een «opgave medisch specialisten» ligt van 315 miljoen euro, verdeeld over «ombuiging subsidie bij- en nascholing medisch specialisten» (165 miljoen) en «bestuurlijke afspraken aanpakken uitwassen beloningen medisch specialisten in maatschappen» (150 miljoen);\nconstaterende dat de aangenomen motie-Vijlbrief c.s. oproept om deze bezuiniging niet te richten op verpleegkundigen;\noverwegende dat de Minister van VWS bredere ruimte vraagt om tot een alternatieve invulling van deze bezuiniging te komen;\nverzoekt de regering een alternatieve invulling te vinden voor de «ombuiging subsidie bij- en nascholing medisch specialisten» van 165 miljoen euro binnen het domein van de begroting van VWS, en de Kamer hierover in januari te informeren,\nen gaat over tot de orde van de dag.\nKrul\nPaulusma\nDiederik van Dijk\nBikker\nEerdmans",
  "content_char_count": 1151,
  "source": {
    "document_id": "e643aec8-5cfd-457f-8832-f02b11d1ebf6",
    "document_nummer": "2024D51531",
    "document_soort": "Motie",
    "publication_id": "c61a5ee6-1931-4aea-a809-103399ad5bf4",
    "publication_content_type": "application/xml",
    "publication_length": 2652,
    "cached": false,
    "binary_path": "bronmateriaal-onbewerkt\\cache\\document_publications\\c61a5ee6-1931-4aea-a809-103399ad5bf4.xml"
  },
  "issues": []
}