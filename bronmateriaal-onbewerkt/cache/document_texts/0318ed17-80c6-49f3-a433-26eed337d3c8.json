{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n57\nMOTIE VAN HET LID PODT\nVoorgesteld\n26 juni 2025\nDe Kamer,\ngehoord de beraadslaging,\nconstaterende dat het bevorderend is voor de integratie om vanaf dag één na aankomst in Nederland te starten met het leren van de Nederlandse taal;\noverwegende dat de meeste mensen in de asielprocedure graag zelf snel starten met taallessen, maar dat sommige mensen een extra duwtje in de rug kunnen gebruiken;\nverzoekt het kabinet uit te werken op welke manier het volgen van Nederlandse taallessen tijdens de asielprocedure verplicht gesteld kan worden, en daarmee rekening te houden met de taak van gemeenten in het kader van inburgering en voorinburgering en de bepalingen in het Migratiepact,\nen gaat over tot de orde van de dag.\nPodt",
  "content_char_count": 1010,
  "source": {
    "document_id": "fe888de8-4a8b-42ba-8fbf-7ec6cfdb2838",
    "document_nummer": "2025D30378",
    "document_soort": "Motie",
    "publication_id": "0318ed17-80c6-49f3-a433-26eed337d3c8",
    "publication_content_type": "application/xml",
    "publication_length": 4905,
    "cached": false,
    "binary_path": "bronmateriaal-onbewerkt\\cache\\document_publications\\0318ed17-80c6-49f3-a433-26eed337d3c8.xml"
  },
  "issues": []
}