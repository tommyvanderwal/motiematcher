{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n76\nMOTIE VAN HET LID VIJLBRIEF C.S.\nVoorgesteld\n24 september 2025\nDe Kamer,\ngehoord de beraadslaging,\nconstaterende dat de prijzen aan de pomp te hoog zijn;\nconstaterende dat er signalen zijn van bijvoorbeeld de ACM dat gebrekkige concurrentie op de markt een deel van deze hoge prijzen verklaart;\nconstaterende dat dit ook komt door suboptimale prijstransparantie bij aanbieders;\nconstaterende dat de ACM nu niet de juiste bevoegdheden heeft om in te grijpen bij dergelijk marktfalen;\noverwegende dat het Verenigd Koninkrijk, Duitsland, Zweden en Italië hierop hebben ingespeeld door hun mededingingsautoriteiten toe te rusten met een zogenaamde New Competition Tool en dat ook de ACM hiervoor pleit;\nverzoekt de regering om een nieuw mededingingsinstrument op basis van de principes van de New Competition Tool ook in Nederland te introduceren;\nverzoekt de regering om de prijstransparantie bij aanbieders te vergroten, bijvoorbeeld door te kijken of en hoe verdere automatische digitale openbaarmaking van prijzen via een API bevorderd kan worden,\nen gaat over tot de orde van de dag.\nVijlbrief\nDijk\nVan der Lee\nGrinwis\nVerouden",
  "content_char_count": 1258,
  "source": {
    "document_id": "6c788a3b-40f0-41ef-83b4-f055873fee83",
    "document_nummer": "2025D41493",
    "document_soort": "Motie",
    "publication_id": "27fa54d6-841c-4cdf-ba5b-f33dbb8f132c",
    "publication_content_type": "application/xml",
    "publication_length": 5380,
    "cached": false,
    "binary_path": "bronmateriaal-onbewerkt\\cache\\document_publications\\27fa54d6-841c-4cdf-ba5b-f33dbb8f132c.xml"
  },
  "issues": []
}