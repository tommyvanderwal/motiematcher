{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1235\nMOTIE VAN DE LEDEN VAN OOSTENBRUGGEN EN PATIJN\nVoorgesteld\n8 februari 2024\nDe Kamer,\ngehoord de beraadslaging,\noverwegende dat de Minister van SZW plannen heeft ter hervorming van het non-concurrentiebeding;\noverwegende dat de voorgestelde wijzigingen niet voorkomen dat de bal altijd bij de werknemer ligt om een procedure te entameren als de werkgever hem na afloop van het dienstverband aan het non-concurrentiebeding wil houden;\noverwegende dat het onderzoek van Panteia laat zien dat het gebruik van het non-concurrentiebeding zodanig breed is dat het tot een ongerechtvaardigde beperking van werknemers kan leiden;\noverwegende dat er in BelgiÃ« een goed werkend verbod ligt op non-concurrentiebedingen;\nverzoekt de regering om in de hervormingsplannen, naast de voorgestelde 4 elementen om non-concurrentiebedingen bij wet redelijk en billijk te maken, tevens een duidelijke grens op te nemen, ter hoogte van anderhalf keer modaal salaris (periodeloon + vakantietoeslag + vaste uitkeringen) bij voltijd dienstverband, waaronder een non-concurrentiebeding geacht wordt te allen tijde nietig te zijn,\nen gaat over tot de orde van de dag.\nVan Oostenbruggen\nPatijn",
  "content_char_count": 1271,
  "source": {
    "document_id": "cc4b2789-77ac-4641-8479-7c1aa5c80843",
    "document_nummer": "2024D04593",
    "document_soort": "Motie",
    "publication_id": "5b924892-a2ef-4190-bb90-338c297e458d",
    "publication_content_type": "application/xml",
    "publication_length": 2718,
    "cached": false,
    "binary_path": "bronmateriaal-onbewerkt\\cache\\document_publications\\5b924892-a2ef-4190-bb90-338c297e458d.xml"
  },
  "issues": []
}