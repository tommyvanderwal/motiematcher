{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n476\nMOTIE VAN DE LEDEN STOFFER EN CEDER\nVoorgesteld\n27 maart 2024\nDe Kamer,\ngehoord de beraadslaging,\noverwegende dat met het onderwijsveld is afgesproken dat een evaluatie plaatsvindt van de structuur, de interventies en de effecten van de onderwijsregio's, om op basis daarvan te besluiten over de implicaties voor het vervolgproces;\nconstaterende dat in het onderwijs zorgen bestaan over de vraag of de nieuwe bestuurlijke structuur van de onderwijsregio's daadwerkelijk de beoogde bijdrage gaat leveren aan het bestrijden van het lerarentekort en dat daarom een onafhankelijke evaluatie op basis van een degelijke beleidstheorie van groot belang is;\nverzoekt de regering in samenspraak met het onderwijsveld zo snel mogelijk duidelijkheid te bieden over de kaders en de tijdlijn van een onafhankelijke evaluatie van de effectiviteit en doelmatigheid van de onderwijsregio's,\nen gaat over tot de orde van de dag.\nStoffer\nCeder",
  "content_char_count": 1035,
  "source": {
    "document_id": "fab23bef-6f3d-4eab-aadd-2186f875a8f2",
    "document_nummer": "2024D11949",
    "document_soort": "Motie",
    "publication_id": "0775d501-7de3-4446-bd1f-0cda81740001",
    "publication_content_type": "application/xml",
    "publication_length": 2438,
    "cached": false,
    "binary_path": "bronmateriaal-onbewerkt\\cache\\document_publications\\0775d501-7de3-4446-bd1f-0cda81740001.xml"
  },
  "issues": []
}