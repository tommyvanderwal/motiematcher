{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 452\nInitiatiefnota van het lid Beckerman: «Red de camping»\nNr.\n6\nMOTIE VAN HET LID VAN NISPEN\nVoorgesteld tijdens het Notaoverleg van\n26 mei 2025\nDe Kamer,\ngehoord de beraadslaging,\nconstaterende dat de initiatiefnota-Beckerman getiteld Red de camping voorstelt om de natuur en omgeving beter te beschermen;\noverwegende dat tussen 2017 en 2022 de bouw van recreatiewoningen en hotels vlak bij beschermde natuur met 90% toenam;\nconstaterende dat door onder andere stikstofregels veel bouwprojecten stilvallen, maar de herstructurering van vakantieparken nog steeds doorgaat, ondanks de impact op natuur en omgeving;\nverzoekt de regering te onderzoeken hoe bij een beoogde herstructurering van een camping of vakantiepark een uitgebreid onafhankelijk onderzoek naar alle langetermijneffecten (natuur, verkeer, milieu) op de wijde omgeving en een maatschappelijke kosten-batenanalyse verplicht kunnen worden, zodat er een zorgvuldige afweging kan worden gemaakt, en de Kamer hierover in 2025 te informeren,\nen gaat over tot de orde van de dag.\nVan Nispen",
  "content_char_count": 1125,
  "source": {
    "document_id": "34139ff5-7390-4e50-8666-5c62ef4e7568",
    "document_nummer": "2025D24156",
    "document_soort": "Motie",
    "publication_id": "91b256b1-e24c-478d-9346-831cb030f05b",
    "publication_content_type": "application/xml",
    "publication_length": 4882,
    "cached": false,
    "binary_path": "bronmateriaal-onbewerkt\\cache\\document_publications\\91b256b1-e24c-478d-9346-831cb030f05b.xml"
  },
  "issues": []
}