{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3120\nMOTIE VAN HET LID TEUNISSEN C.S.\nVoorgesteld\n10 april 2025\nDe Kamer,\ngehoord de beraadslaging,\nconstaterende dat Nederlandse bedrijven belangrijke leveranciers blijken van honden die door het Israëlische leger als vechthonden worden ingezet;\nconstaterende dat de regering scherper wil toezien op de uitvoer van wapens en dual-usegoederen naar Israël;\noverwegende dat voor honden die ingezet kunnen worden als wapen nu dezelfde exportregels gelden als voor huisdieren;\noverwegende dat met regelmaat weerloze Palestijnse burgers slachtoffer worden van aanvallen met gevechtshonden;\nvan mening dat honden niet misbruikt zouden moeten worden om onschuldige burgers aan te vallen;\nverzoekt de regering in EU-verband te pleiten voor het toevoegen van honden die als wapen kunnen worden ingezet aan de controlelijst van de EU-verordening voor dual-use;\nverzoekt de regering ook alle andere opties te verkennen om zo snel mogelijk een einde te maken aan de export van honden die in Israël als vechthonden ingezet kunnen worden, en de Kamer daarover binnen een maand te informeren,\nen gaat over tot de orde van de dag.\nTeunissen\nPiri\nDobbe\nPaternotte",
  "content_char_count": 1280,
  "source": {
    "document_id": "de83d997-814d-4986-84f4-ae06fd53b352",
    "document_nummer": "2025D16322",
    "document_soort": "Motie",
    "publication_id": "d427246f-2004-44f3-9b8a-3e49efc0035d",
    "publication_content_type": "application/xml",
    "publication_length": 2880,
    "cached": false,
    "binary_path": "bronmateriaal-onbewerkt\\cache\\document_publications\\d427246f-2004-44f3-9b8a-3e49efc0035d.xml"
  },
  "issues": []
}