{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n102\nMOTIE VAN HET LID CEDER C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat er in de prostitutie sprake is van veel arbeidsmigratie, vaak ook binnen de EU;\noverwegende dat het onwenselijk is dat Nederland een aanzuigende werking heeft op arbeidsmigranten uit de prostitutie;\noverwegende dat deze specifieke arbeidsmigratie een extra grote druk legt op voorzieningen, waaronder vergunningen, politie en andere vormen van handhaving, vanwege de hoge mate van onveiligheid en uitbuiting, maar ook overlast;\noverwegende dat het kabinet begin 2025 een brief stuurt over zijn visie op sekswerk;\nverzoekt de regering om in de aangekondigde brief ook de mogelijkheden voor het tegengaan van arbeidsmigratie in het kader van prostitutie uit te werken;\nverzoekt de regering om in gesprek te gaan met landen van herkomst bij deze vorm van migratie om grip te krijgen op deze migratiestromen en deze waar mogelijk terug te dringen,\nen gaat over tot de orde van de dag.\nCeder\nBikker\nBoomsma",
  "content_char_count": 1209,
  "source": {
    "document_id": "ddbe5363-7cfa-4f6b-b345-4edac1248f48",
    "document_nummer": "2024D45497",
    "document_soort": "Motie",
    "publication_id": "c167ce8a-a37e-434a-b3cd-18fa67900c27",
    "publication_content_type": "application/xml",
    "publication_length": 2752,
    "cached": false,
    "binary_path": "bronmateriaal-onbewerkt\\cache\\document_publications\\c167ce8a-a37e-434a-b3cd-18fa67900c27.xml"
  },
  "issues": []
}