{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n992\nMOTIE VAN DE LEDEN VAN NISPEN EN KOOPS\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat in een eerder aangenomen motie (\n29 279, nr. 665\n) werd geconstateerd dat het draagkrachtbeginsel van artikel 24 Wetboek van Strafrecht op dit moment onderhevig is aan willekeur omdat rechters geen objectiveerbare gegevens hebben om de draagkracht van een persoon nauwkeurig te bepalen;\nverzoekt de regering de Kamer te informeren over de voorstellen, resultaten en verbeterde mogelijkheden voor rechters en officieren van justitie om effectief gebruik te kunnen maken van objectiveerbare gegevens om de draagkracht bij boeteoplegging te beoordelen, en over de voortgang te rapporteren,\nen gaat over tot de orde van de dag.\nVan Nispen\nKoops",
  "content_char_count": 870,
  "source": {
    "document_id": "5311ec00-74b4-4be3-aabe-c325d7529d39",
    "document_nummer": "2025D43048",
    "document_soort": "Motie",
    "publication_id": "d1e9e1bd-1452-4149-a7eb-3981048e5c89",
    "publication_content_type": "application/xml",
    "publication_length": 4640,
    "cached": false,
    "binary_path": "bronmateriaal-onbewerkt\\cache\\document_publications\\d1e9e1bd-1452-4149-a7eb-3981048e5c89.xml"
  },
  "issues": []
}