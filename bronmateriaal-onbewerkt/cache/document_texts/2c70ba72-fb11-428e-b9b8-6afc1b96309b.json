{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n55\nMOTIE VAN HET LID CEDER C.S.\nVoorgesteld\n7 februari 2024\nDe Kamer,\ngehoord de beraadslaging,\noverwegende dat onze krijgsmacht met personele tekorten te maken heeft en dat reservisten voor een deel in de behoefte aan personeel kunnen voorzien;\noverwegende dat reservisten in de praktijk tegen belemmeringen aan kunnen lopen bij hun werkgever wanneer zij hun reservisteninzet willen doen;\noverwegende dat er voor een bijdrage aan de verdediging van ons land een beroep op de samenleving soms nodig is;\nverzoekt de regering de belemmeringen waar reservisten mee te maken kunnen krijgen in kaart te brengen en oplossingen daarvoor aan te dragen, waaronder het versterken van de wettelijke rechtspositie van de reservist in dienst bij een werkgever ten aanzien van zijn werk als reservist, het voor werkgevers aantrekkelijker maken reservisten in dienst te nemen, en hierover met werkgeversorganisaties in gesprek te gaan,\nen gaat over tot de orde van de dag.\nCeder\nBoswijk\nKahrama\nDiederik van Dijk\nTuinman",
  "content_char_count": 1181,
  "source": {
    "document_id": "4bb53540-d267-41f0-b159-0b84ab8a2901",
    "document_nummer": "2024D04540",
    "document_soort": "Motie",
    "publication_id": "2c70ba72-fb11-428e-b9b8-6afc1b96309b",
    "publication_content_type": "application/xml",
    "publication_length": 2726,
    "cached": false,
    "binary_path": "bronmateriaal-onbewerkt\\cache\\document_publications\\2c70ba72-fb11-428e-b9b8-6afc1b96309b.xml"
  },
  "issues": []
}