{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3422\nMOTIE VAN HET LID PODT C.S.\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat ondernemers in Ter Apel al jarenlang worden geconfronteerd met overlast en schade, waarbij zij door het Rijk onvoldoende geholpen worden;\nconstaterende dat er verschillende regelingen zijn, die ook niet allemaal zijn toegesneden op de situatie van de ondernemers, waardoor zij veel tijd kwijt zijn met administratie die ook nog eens nergens toe leidt;\noverwegende dat er herhaaldelijk goede voornemens zijn uitgesproken, maar dat concrete ondersteuning voor de ondernemers uitblijft;\nvan mening dat ondernemers recht hebben op een centrale, toegankelijke voorziening waar zij terechtkunnen voor zowel schadevergoeding als preventieve ondersteuning;\nverzoekt de regering om uiterlijk deze zomer één loket in te richten, waar ondernemers in Ter Apel terechtkunnen voor zowel reguliere als complexe schadeafhandeling en voor preventieve maatregelen en dit loket in samenwerking met, maar niet onder verantwoordelijkheid van de gemeente Westerwolde te organiseren;\nverzoekt de regering de Kamer hierover te informeren voor juli 2025 inclusief toelichting over de financiële onderbouwing,\nen gaat over tot de orde van de dag.\nPodt\nPiri\nRajkowski\nBoomsma\nVan Zanten\nVan Nispen",
  "content_char_count": 1383,
  "source": {
    "document_id": "36d977dc-9668-4171-9745-4eb975b92349",
    "document_nummer": "2025D22703",
    "document_soort": "Motie",
    "publication_id": "13fea9c0-1e6d-4b1e-9dfd-0c00e87458a2",
    "publication_content_type": "application/xml",
    "publication_length": 5719,
    "cached": false,
    "binary_path": "bronmateriaal-onbewerkt\\cache\\document_publications\\13fea9c0-1e6d-4b1e-9dfd-0c00e87458a2.xml"
  },
  "issues": []
}