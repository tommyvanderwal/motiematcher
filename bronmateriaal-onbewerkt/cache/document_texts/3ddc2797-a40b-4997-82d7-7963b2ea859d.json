{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n166\nMOTIE VAN HET LID DIEDERIK VAN DIJK C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat het aantal abortussen in 2022 en 2023 zeer snel is gestegen tot het hoogste aantal sinds de inwerkingtreding van de abortuswet;\noverwegende dat het Ministerie van VWS er rekening mee houdt dat de verhoogde abortuscijfers de komende jaren zullen aanhouden;\noverwegende dat de regering inzet op het tegengaan van onbedoelde en ongewenste zwangerschappen;\nverzoekt de regering om op korte termijn te bezien welke extra maatregelen genomen kunnen worden om onbedoelde zwangerschappen te voorkomen en hulp aan onbedoeld zwangere vrouwen te verbeteren, in kaart te brengen welke eventuele aanvullende maatregelen er genomen zouden kunnen worden en wat de financiÃ«le consequenties hiervan kunnen zijn, en de uitkomsten in de volgende voortgangsrapportage van de aanpak onbedoelde zwangerschappen met de Kamer te delen,\nen gaat over tot de orde van de dag.\nDiederik van Dijk\nKrul\nBikker\nVan der Plas",
  "content_char_count": 1224,
  "source": {
    "document_id": "26a338c9-0dd4-40f0-b1cd-c2bec3ca5657",
    "document_nummer": "2025D07265",
    "document_soort": "Motie",
    "publication_id": "3ddc2797-a40b-4997-82d7-7963b2ea859d",
    "publication_content_type": "application/xml",
    "publication_length": 2750,
    "cached": false,
    "binary_path": "bronmateriaal-onbewerkt\\cache\\document_publications\\3ddc2797-a40b-4997-82d7-7963b2ea859d.xml"
  },
  "issues": []
}