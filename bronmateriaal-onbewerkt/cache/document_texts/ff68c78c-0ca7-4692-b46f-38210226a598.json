{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 034\nDigitale leermiddelen\nNr.\n62\nMOTIE VAN HET LID OOSTENBRINK\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat uit onafhankelijk onderzoek van SEO blijkt dat scholen in het voortgezet onderwijs die leermiddelen direct bij uitgevers inkopen gemiddeld € 92 per leerling per jaar meer betalen dan wanneer zij via distributeurs inkopen;\noverwegende dat dit prijsverschil vooral wordt veroorzaakt door de dure LiFo-leermiddelen;\noverwegende dat deze LiFo-leermiddelen niet alleen onnodig duur zijn, maar ook leiden tot verspilling en milieubelasting door grootschalige vernietiging van materialen;\noverwegende dat hierdoor scholen onnodig financieel worden belast en hun keuzevrijheid in het aanbod van leermiddelen beperkt wordt;\nverzoekt de regering om maatregelen te nemen die voorkomen dat scholen verplicht worden LiFo-leermiddelen af te nemen, toe te zien op het voorkomen van prijsstrategieën van uitgevers die winstmaximalisatie nastreven ten koste van het onderwijsbudget, en alternatieve modellen te stimuleren die keuzevrijheid, duurzaamheid en betaalbaarheid van leermiddelen bevorderen,\nen gaat over tot de orde van de dag.\nOostenbrink",
  "content_char_count": 1247,
  "source": {
    "document_id": "5df71836-67f5-4648-b2b6-b3b429947547",
    "document_nummer": "2025D23439",
    "document_soort": "Motie",
    "publication_id": "ff68c78c-0ca7-4692-b46f-38210226a598",
    "publication_content_type": "application/xml",
    "publication_length": 4769,
    "cached": false,
    "binary_path": "bronmateriaal-onbewerkt\\cache\\document_publications\\ff68c78c-0ca7-4692-b46f-38210226a598.xml"
  },
  "issues": []
}