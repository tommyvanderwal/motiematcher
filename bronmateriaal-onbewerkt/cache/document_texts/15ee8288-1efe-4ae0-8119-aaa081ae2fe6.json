{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1246\nMOTIE VAN HET LID DE HOOP C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat er bij de Voorjaarnota geen structurele oplossing gevonden is voor de forse prijsstijging van de tarieven bij NS, er geen middelen zijn gereserveerd om de bezuiniging op de BDU-middelen terug te draaien en er ook een korting is op de bijdrage aan de ov-studentenkaart;\nconstaterende dat deze bezuiniging van in totaal 335 miljoen euro per jaar grote gevolgen zal hebben voor de betaalbaarheid en beschikbaarheid van het ov en veel regio's hierdoor minder goed bereikbaar zullen worden;\noverwegende dat het kabinet wel gaat bezuinigen op het ov, maar niet in kaart heeft gebracht wat de gevolgen hiervan voor de regio's zijn;\nverzoekt de regering om zo spoedig mogelijk in samenspraak met de betrokken regionale overheden en vervoerders in kaart te brengen wat de gevolgen van de bezuinigingen voor de reizigers zullen zijn, en de Kamer hierover te informeren,\nen gaat over tot de orde van de dag.\nDe Hoop\nGrinwis\nVedder",
  "content_char_count": 1145,
  "source": {
    "document_id": "a9c06b5b-690e-47a2-8e67-78b81ed103be",
    "document_nummer": "2025D24545",
    "document_soort": "Motie",
    "publication_id": "15ee8288-1efe-4ae0-8119-aaa081ae2fe6",
    "publication_content_type": "application/xml",
    "publication_length": 4906,
    "cached": false,
    "binary_path": "bronmateriaal-onbewerkt\\cache\\document_publications\\15ee8288-1efe-4ae0-8119-aaa081ae2fe6.xml"
  },
  "issues": []
}