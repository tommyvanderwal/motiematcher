{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 395\nWijziging van de Politiewet 2012 in verband met een delegatiegrondslag voor een algemene maatregel van bestuur over de bewapening en uitrusting van buitengewoon opsporingsambtenaren\nNr.\n12\nMOTIE VAN HET LID MUTLUER\nVoorgesteld tijdens het Wetgevingsoverleg van\n23 januari 2025\nDe Kamer,\ngehoord de beraadslaging,\noverwegende dat groene boa's in de buitengebieden steeds vaker geconfronteerd worden met criminele activiteiten, wildtroperij, geweld en agressie;\noverwegende dat de aanvraag voor het gebruik van een vuurwapen terecht vooraf wordt getoetst door Justis met advies van het Openbaar Ministerie en de politie;\noverwegende dat de toegepaste toetsingscriteria in de praktijk als te rigide worden ervaren met ruimte voor wisselende beoordelingen;\nverzoekt de regering om onderzoek te doen naar de toepassing van die toetsingscriteria door Justis bij vuurwapenaanvragen van groene boa's, en de resultaten en mogelijke aanpassingen te betrekken bij het nieuwe boa-stelsel,\nen gaat over tot de orde van de dag.\nMutluer",
  "content_char_count": 1099,
  "source": {
    "document_id": "c5266cea-5963-476e-a9e0-ed30754a3dc1",
    "document_nummer": "2025D02537",
    "document_soort": "Motie",
    "publication_id": "3e2a7b22-5f37-4138-875f-2456806cf9eb",
    "publication_content_type": "application/xml",
    "publication_length": 2450,
    "cached": false,
    "binary_path": "bronmateriaal-onbewerkt\\cache\\document_publications\\3e2a7b22-5f37-4138-875f-2456806cf9eb.xml"
  },
  "issues": []
}