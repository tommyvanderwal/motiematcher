{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1034\nMOTIE VAN HET LID WESTERVELD\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat de inspectie IGJ bij een meerderheid van de bezochte jeugdzorginstellingen tekortkomingen constateert als het gaat om onderwijs, het inlichten van jongeren over hun rechten en toegang tot een vertrouwenspersoon;\nconstaterende dat hiermee kinderrechten worden geschonden, omdat niet wordt voldaan aan zowel de Jeugdwet als het Internationaal Verdrag inzake de rechten van het kind;\noverwegende dat door de Kamer herhaaldelijk is gewezen op deze zaken en er diverse aangenomen moties liggen en toezeggingen zijn gedaan;\nverzoekt de regering om met de aanbieders voortvarend te werken aan oplossingen, te zorgen dat er uiterlijk over een jaar geen tekortkomingen meer zijn waarbij kinderrechten worden geschonden, en de Kamer proactief te informeren als dit niet lukt,\nen gaat over tot de orde van de dag.\nWesterveld",
  "content_char_count": 1056,
  "source": {
    "document_id": "4bedbf1e-12c2-4dc7-9067-711325e25bdb",
    "document_nummer": "2024D43240",
    "document_soort": "Motie",
    "publication_id": "3326360a-f2c7-429e-8243-ecf27282c747",
    "publication_content_type": "application/xml",
    "publication_length": 2409,
    "cached": false,
    "binary_path": "bronmateriaal-onbewerkt\\cache\\document_publications\\3326360a-f2c7-429e-8243-ecf27282c747.xml"
  },
  "issues": []
}