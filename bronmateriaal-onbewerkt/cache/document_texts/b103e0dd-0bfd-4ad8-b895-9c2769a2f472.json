{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n89\nMOTIE VAN HET LID EL ABASSI\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat er een groot tekort is aan betaalbare woningen, met name voor starters en lage en middeninkomens;\noverwegende dat toegang tot betaalbare huisvesting een basisvoorwaarde is voor bestaanszekerheid;\nvan mening dat betaalbare woningen daadwerkelijk beschikbaar moeten zijn en blijven voor mensen met een laag of middeninkomen;\nverzoekt de regering om te waarborgen dat:\n•\nhet aandeel betaalbare woningen in elke regio substantieel wordt verhoogd en geborgd;\n•\nhierbij zowel het netto aantal woningen als de betaalbaarheid op langere termijn leidend zijn;\n•\nbij de woningbouwprogrammering actief gestuurd wordt op behoud van betaalbaarheid na oplevering;\n•\ngemeenten en provincies transparant rapporteren over de netto groei van betaalbare woningen,\nen gaat over tot de orde van de dag.\nEl Abassi",
  "content_char_count": 1318,
  "source": {
    "document_id": "af57dacf-2aa7-499f-9a96-437ebeefe38e",
    "document_nummer": "2025D30049",
    "document_soort": "Motie",
    "publication_id": "b103e0dd-0bfd-4ad8-b895-9c2769a2f472",
    "publication_content_type": "application/xml",
    "publication_length": 6166,
    "cached": false,
    "binary_path": "bronmateriaal-onbewerkt\\cache\\document_publications\\b103e0dd-0bfd-4ad8-b895-9c2769a2f472.xml"
  },
  "issues": []
}