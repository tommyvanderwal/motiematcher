{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n484\nMOTIE VAN HET LID KRÖGER\nVoorgesteld\n28 februari 2024\nDe Kamer,\ngehoord de beraadslaging,\noverwegende dat energiehubs kunnen bijdragen aan het verminderen van netcongestie en het bredere energiesysteem op de korte en lange termijn, zeker als dit maatregelen betreft die de pieken op het net in zijn geheel verlagen;\noverwegende dat netbeheerder TenneT in november 2023 openbaar maakte dat het FGU-net vol dreigt te raken, andere regio's dreigen te volgen en wordt verwacht dat netbeheerder TenneT geen profielwijzigingen toe zal staan totdat verzwaring is gerealiseerd, in 2029 of later;\noverwegende dat hiermee de aansluitingen van woningen en bedrijven wordt belemmerd, evenals de ontwikkeling van slimme regionale oplossingen, zoals energiehubs;\nverzoekt de regering:\n•\nte bewerkstelligen dat netbeheerders al het nodige doen om oplossingen die flexibel gebruik van het net bevorderen, mogelijk te maken, zodat lopende initiatieven die het probleem van netcongestie moeten verminderen, doorgang kunnen vinden;\n•\nte bewerkstellingen dat de provincies financiële en juridische experimenteerruimte geven om slimme oplossingen als energiehubs tegen netcongestie te kunnen realiseren;\n•\nde Kamer voor het zomerreces van 2024 te informeren over de voortgang,\nen gaat over tot de orde van de dag.\nKröger",
  "content_char_count": 1429,
  "source": {
    "document_id": "aa7cb73f-c7db-4a1a-bffd-8e148d3d3560",
    "document_nummer": "2024D07077",
    "document_soort": "Motie",
    "publication_id": "33c0d5d4-5f2b-45c2-8de1-b5a1f8f1f0ff",
    "publication_content_type": "application/xml",
    "publication_length": 3251,
    "cached": false,
    "binary_path": "bronmateriaal-onbewerkt\\cache\\document_publications\\33c0d5d4-5f2b-45c2-8de1-b5a1f8f1f0ff.xml"
  },
  "issues": []
}