{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n23 235\nThuiszorg en wijkverpleging\nNr.\n248\nMOTIE VAN DE LEDEN SLAGT-TICHELMAN EN DE KORTE\nVoorgesteld\n23 september 2025\nDe Kamer,\ngehoord de beraadslaging,\nconstaterende dat veel zorgaanbieders van wijkverpleegkundigen ervaren dat het huidige opleidingsfonds moeilijk toegankelijk is vanwege administratieve lasten en het systeem van achteraf vergoeden;\noverwegende dat goed toegankelijke en voorspelbare financiering van opleidingskosten essentieel is om de instroom en bijscholing van de wijkverpleegkundigen te bevorderen;\nverzoekt de regering om het opleidingsfonds en de toekomstige beschikbare financiering via het AZWA zodanig aan te passen dat het toegankelijker wordt, onder andere door het mogelijk te maken de opleidingskosten vooraf of via voorschotten te vergoeden en de administratieve lasten substantieel te verlagen,\nen gaat over tot de orde van de dag.\nSlagt-Tichelman\nDe Korte",
  "content_char_count": 965,
  "source": {
    "document_id": "26641f1c-483d-4532-b72e-6169dc44477e",
    "document_nummer": "2025D41154",
    "document_soort": "Motie",
    "publication_id": "99c4f37f-9579-4811-9b13-7600da85c3dd",
    "publication_content_type": "application/xml",
    "publication_length": 4692,
    "cached": false,
    "binary_path": "bronmateriaal-onbewerkt\\cache\\document_publications\\99c4f37f-9579-4811-9b13-7600da85c3dd.xml"
  },
  "issues": []
}