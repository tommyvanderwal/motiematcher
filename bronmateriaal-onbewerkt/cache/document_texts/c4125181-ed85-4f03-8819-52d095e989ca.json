{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n399\nGEWIJZIGDE MOTIE VAN HET LID DIEDERIK VAN DIJK C.S. TER VERVANGING VAN DIE GEDRUKT ONDER NR. 388\nVoorgesteld\n21 mei 2024\nDe Kamer,\ngehoord de beraadslaging,\nvan mening dat het gelet op de explosieve stijging van antisemitische incidenten wenselijk is in de inburgering meer aandacht te besteden aan de Joodse gemeenschap en haar geschiedenis in Nederland;\noverwegende dat naast theoretische aandacht voor antisemitisme een bezoek aan een locatie, zoals het Nationaal Holocaustmuseum, waarbij de gruwelijkheden van de Holocaust voor nieuwkomers tastbaar en voelbaar worden een onderdeel van de inburgering zou moeten zijn;\nVerzoekt de regering bij de uitwerking van het hoofdlijnenakkoord en/of het Nationaal Plan Versterking Holocausteducatie te betrekken dat nieuwkomers een bezoek brengen aan een dergelijke locatie in het kader van hun inburgering en hiervoor een limitatieve lijst van geschikte locaties verdeeld over Nederland en goed bereikbaar voor de inburgeraars op te stellen in overleg met Joodse organisaties en de VNG;\nen gaat over tot de orde van de dag.\nDiederik van Dijk\nFlach\nEllian\nBoon\nVan der Plas",
  "content_char_count": 1228,
  "source": {
    "document_id": "23123760-0925-489e-bb2f-bc9402604243",
    "document_nummer": "2024D20152",
    "document_soort": "Motie (gewijzigd/nader)",
    "publication_id": "c4125181-ed85-4f03-8819-52d095e989ca",
    "publication_content_type": "application/xml",
    "publication_length": 2700,
    "cached": false,
    "binary_path": "bronmateriaal-onbewerkt\\cache\\document_publications\\c4125181-ed85-4f03-8819-52d095e989ca.xml"
  },
  "issues": []
}