{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n76\nMOTIE VAN HET LID CEDER\nVoorgesteld\n28 november 2024\nDe Kamer,\ngehoord de beraadslaging,\noverwegende dat diverse organisaties zoals Humanitas, SchuldHulpMaatje en Leger des Heils met vrijwilligers schuldhulpverlening aanbieden;\noverwegende dat deze organisaties een partner zijn van de overheid in het verlenen van goede schuldhulp en met name van toegevoegde waarde zijn in de vroegsignalering/preventie en de nazorg;\nverzoekt de regering dit partnerschap te vertalen in een gezamenlijk regulier bestuurlijk overleg met de genoemde organisaties en de organisaties die verenigd zijn in de Alliantie Vrijwillige Schuldhulp om van elkaar te leren en elkaar te ondersteunen in het verder verrijken van de beoogde basisdienstverlening,\nen gaat over tot de orde van de dag.\nCeder",
  "content_char_count": 979,
  "source": {
    "document_id": "d5f46e72-9c78-4079-8283-5077908b6530",
    "document_nummer": "2024D46822",
    "document_soort": "Motie",
    "publication_id": "bf676aaf-d056-44c8-ab2c-cd47d8f2f126",
    "publication_content_type": "application/xml",
    "publication_length": 2363,
    "cached": false,
    "binary_path": "bronmateriaal-onbewerkt\\cache\\document_publications\\bf676aaf-d056-44c8-ab2c-cd47d8f2f126.xml"
  },
  "issues": []
}