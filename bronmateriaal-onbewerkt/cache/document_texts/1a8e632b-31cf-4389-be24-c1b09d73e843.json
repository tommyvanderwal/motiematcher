{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1658\nMOTIE VAN HET LID KOSTIC\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat zwerfhonden en -katten in sommige Europese landen, zoals Roemenië, nog steeds wreed worden behandeld, vergiftigd en gedood;\nconstaterende dat de Europese Commissie een verordening voor de bescherming van honden en katten heeft gepubliceerd, met daarin een voorstel voor identificatie en registratie;\nconstaterende dat zwerfhonden en -katten van dit identificatie- en registratievoorstel zijn uitgezonderd, waardoor landen geen actie hoeven te ondernemen om zwerfdieren te voorkomen;\nconstaterende dat Nederland nauwelijks zwerfhonden heeft en hiermee als voorbeeld kan dienen voor andere Europese lidstaten;\nvan mening dat het onacceptabel is dat een Europese verordening over honden en katten niks doet om de bron van zwerfdieren aan te pakken;\nverzoekt de regering zich ervoor in te zetten dat andere landen niet langer kunnen wegkijken van het leed bij zwerfhonden en -katten, door het aangekondigde Europese identificatie- en registratievoorstel ook te laten gelden voor deze dieren,\nen gaat over tot de orde van de dag.\nKostić",
  "content_char_count": 1253,
  "source": {
    "document_id": "8e34c413-9b85-4a45-b946-6b36ed5536b5",
    "document_nummer": "2024D26011",
    "document_soort": "Motie",
    "publication_id": "1a8e632b-31cf-4389-be24-c1b09d73e843",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\1a8e632b-31cf-4389-be24-c1b09d73e843.xml"
  },
  "issues": []
}