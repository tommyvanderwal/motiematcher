{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 272\nInitiatiefnota van de leden Ellian en Bikker over de aanpak van antisemitisme â€“ de volgende stap\nNr.\n8\nMOTIE VAN DE LEDEN BECKER EN CEDER\nVoorgesteld tijdens het Notaoverleg van\n27 mei 2024\nDe Kamer,\ngehoord de beraadslaging,\nconstaterende dat de Joodse gemeenschap in toenemende mate te maken heeft met antisemitisme;\nvan mening dat voor antisemitisme geen plek is in onze samenleving en dat de overheid alles op alles moet zetten om antisemitisme te voorkomen en te bestrijden;\noverwegende dat de indieners van de initiatiefnota over de aanpak van antisemitisme in deze nota een aantal voorstellen doen en de Kamer vragen om in te stemmen met een aantal beslispunten om zo antisemitisme beter te bestrijden;\nverzoekt de regering de voorstellen en beslispunten, voor zover dat nog niet gebeurd is, over te nemen en uit te voeren, en de Kamer met Prinsjesdag over de voortgang hiervan te informeren,\nen gaat over tot de orde van de dag.\nBecker\nCeder",
  "content_char_count": 1027,
  "source": {
    "document_id": "6711ce86-80d6-423d-ae5d-a2904c2b371d",
    "document_nummer": "2024D21467",
    "document_soort": "Motie",
    "publication_id": "1617af20-a3d1-47d5-9941-6ed09fef5239",
    "publication_content_type": "application/xml",
    "publication_length": 2451,
    "cached": false,
    "binary_path": "bronmateriaal-onbewerkt\\cache\\document_publications\\1617af20-a3d1-47d5-9941-6ed09fef5239.xml"
  },
  "issues": []
}