{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n782\nMOTIE VAN HET LID ERGIN\nVoorgesteld\n1 oktober 2024\nDe Kamer,\ngehoord de beraadslaging,\nconstaterende dat het UWV jarenlang WIA-uitkeringen onjuist heeft berekend en een hersteloperatie in voorbereiding is;\noverwegende dat veel mensen in onzekerheid verkeren en op zoek zijn naar antwoorden op hun prangende vragen;\nvan mening dat het mogelijk moet zijn voor mensen om op een centrale plek vragen te kunnen stellen en ondersteuning te kunnen krijgen;\nverzoekt de regering om bij de inrichting van de hersteloperatie van het UWV een vraag- en adviespunt of iets soortgelijks in te stellen waar mensen op een laagdrempelige manier terechtkunnen voor vragen en ondersteuning,\nen gaat over tot de orde van de dag.\nErgin",
  "content_char_count": 851,
  "source": {
    "document_id": "0f268d4d-78b7-44df-abce-bb5898036650",
    "document_nummer": "2024D36171",
    "document_soort": "Motie",
    "publication_id": "3e1c4e49-072d-442e-b298-901dcee6b47d",
    "publication_content_type": "application/xml",
    "publication_length": 2204,
    "cached": false,
    "binary_path": "bronmateriaal-onbewerkt\\cache\\document_publications\\3e1c4e49-072d-442e-b298-901dcee6b47d.xml"
  },
  "issues": []
}