{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n26\nMOTIE VAN DE LEDEN CEDER EN BOOMSMA\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nconstaterende dat in de samenleving de behoefte groeit aan leiders die actief de verbinding zoeken en het gemeenschapsgevoel versterken;\noverwegende dat Kamerleden, in hun rol als vertegenwoordigers van het volk, de verbindende rol kunnen en moeten vervullen door zowel oog te hebben voor de verschillen als de gemeenschappelijke belangen van de samenleving;\nspreekt uit dat de Kamer haar verantwoordelijkheid neemt om het debat met respect voor elkaar en voor de verschillende opvattingen te voeren en daarmee bijdraagt aan de onderlinge verbondenheid in de samenleving;\nverzoekt de regering in regulier overleg met gemeenschapsleiders te treden over hoe de sociale cohesie binnen en tussen gemeenschappen bevorderd kan worden,\nen gaat over tot de orde van de dag.\nCeder\nBoomsma",
  "content_char_count": 1119,
  "source": {
    "document_id": "997899dd-82e7-406a-80eb-5874dd9d7a0b",
    "document_nummer": "2024D46022",
    "document_soort": "Motie",
    "publication_id": "05e7a553-cc60-4bcf-ab55-3494335b51fe",
    "publication_content_type": "application/xml",
    "publication_length": 2596,
    "cached": false,
    "binary_path": "bronmateriaal-onbewerkt\\cache\\document_publications\\05e7a553-cc60-4bcf-ab55-3494335b51fe.xml"
  },
  "issues": []
}