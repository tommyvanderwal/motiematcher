{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n668\nMOTIE VAN HET LID KOSTIC\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat de insectensterfte zo alarmerend is dat we een tekort dreigen te krijgen aan bestuivers voor onze voedselvoorziening;\nconstaterende dat de top vijf teelten met het hoogste bestrijdingsmiddelengebruik per hectare leliebollen, chrysanten, rozen, tulpen en gerbera's zijn, en dat de sierteelt in totaal goed is voor bijna een kwart van al het middelengebruik in de landbouw, terwijl dit geen bijdrage levert aan de voedselzekerheid;\nconstaterende dat de Minister een onderzoek heeft aangekondigd naar het remmen, terugdringen en beperken van het areaal lelies;\nverzoekt de regering niet alleen de lelieteelt, maar ook de andere sierteeltgewassen met het hoogste bestrijdingsmiddelengebruik mee te nemen in het aangekondigde onderzoek, zodat de Tweede Kamer straks zelf de afweging kan maken welke beperkingen ze precies wil inzetten,\nen gaat over tot de orde van de dag.\nKostiÄ‡",
  "content_char_count": 1087,
  "source": {
    "document_id": "52286aaa-a1ef-4557-b652-7ec5c1395928",
    "document_nummer": "2024D20735",
    "document_soort": "Motie",
    "publication_id": "c1929003-2e21-4d5c-9828-7448d3695c42",
    "publication_content_type": "application/xml",
    "publication_length": 2440,
    "cached": false,
    "binary_path": "bronmateriaal-onbewerkt\\cache\\document_publications\\c1929003-2e21-4d5c-9828-7448d3695c42.xml"
  },
  "issues": []
}