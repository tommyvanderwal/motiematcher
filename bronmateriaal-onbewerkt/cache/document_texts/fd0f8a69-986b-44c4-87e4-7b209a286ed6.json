{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1407\nMOTIE VAN HET LID SIX DIJKSTRA C.S.\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\noverwegende dat techreuzen monopoliewerking en vendor lock-ins gebruiken om de Nederlandse overheid aan zich binden, waarna ze na verloop van tijd de licentiekosten van hun software buitenproportioneel laten stijgen;\noverwegende dat de jaarlijkse stijging van IT-licentiekosten binnen de overheid de belastingbetaler bakken met geld kost;\nverzoekt de regering om in de begrotingscyclus terugkerend te rapporteren over de gestegen IT-licentiekosten binnen de verschillende departementen en daarbij inzichtelijk te maken wat de grootste IT-afhankelijkheden binnen het Rijk zijn, zodat de Kamer dit effectief kan controleren,\nen gaat over tot de orde van de dag.\nSix Dijkstra\nKathmann\nKoekkoek",
  "content_char_count": 952,
  "source": {
    "document_id": "466dbf36-fed4-4323-8d47-164f8c38d958",
    "document_nummer": "2025D42245",
    "document_soort": "Motie",
    "publication_id": "fd0f8a69-986b-44c4-87e4-7b209a286ed6",
    "publication_content_type": "application/xml",
    "publication_length": 4821,
    "cached": false,
    "binary_path": "bronmateriaal-onbewerkt\\cache\\document_publications\\fd0f8a69-986b-44c4-87e4-7b209a286ed6.xml"
  },
  "issues": []
}