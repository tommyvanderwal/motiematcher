{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n58\nMOTIE VAN DE LEDEN DE KORT EN VAN ZANTEN\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat Nederlandse kinderen zwaar ondergemiddeld presteren op het gebied van leesvaardigheid;\noverwegende dat taalachterstanden in een zo vroeg mogelijk stadium ingelopen dienen te worden;\nconstaterende dat 80% tot 85% van de kinderen met een taalachterstand al gebruikmaakt van voorschoolse educatie;\noverwegende dat het onwenselijk is dat ouders kinderen thuishouden en niet laten deelnamen aan voorschoolse educatie;\nverzoekt de regering te onderzoeken op welke manier een verplichte deelname aan vroeg- en voorschoolse educatie kan worden ingericht en welke criteria voor een vve-indicatie daarvoor wenselijk zijn;\nverzoekt de regering de Kamer hier voor de zomer over te informeren,\nen gaat over tot de orde van de dag.\nDe Kort\nVan Zanten",
  "content_char_count": 1068,
  "source": {
    "document_id": "d80aee91-3ee6-415a-9440-5a7d35ae0828",
    "document_nummer": "2024D01292",
    "document_soort": "Motie",
    "publication_id": "a3d4bde3-0b7f-4a4a-a8bf-c30845e958f7",
    "publication_content_type": "application/xml",
    "publication_length": 2589,
    "cached": false,
    "binary_path": "bronmateriaal-onbewerkt\\cache\\document_publications\\a3d4bde3-0b7f-4a4a-a8bf-c30845e958f7.xml"
  },
  "issues": []
}