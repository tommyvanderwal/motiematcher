{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n69\nMOTIE VAN DE LEDEN BOSWIJK EN HIRSCH\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat de Minister voor Buitenlandse Handel en Ontwikkelingshulp nu bezig is met de uitwerking van het drempelcriterium van 50% externe financiering;\noverwegende dat bij een acute implementatie er maatschappelijke organisaties, en daarmee doelgroepen in het mondiale Zuiden en hun achterban in de Nederlandse samenleving, buiten de boot vallen omdat zij zich nog niet hebben kunnen aanpassen;\noverwegende dat maatschappelijke organisaties ongelijksoortig zijn en het kabinet het van belang acht dat er maatwerk voor specialistische organisaties is;\nverzoekt de regering om, conform het principe van behoorlijk bestuur, Nederlandse en zuidelijke maatschappelijke organisaties de ruimte te geven om te voldoen aan het drempelcriterium, en de Kamer te informeren over hoe een opbouwpad naar 50% externe financiering praktisch en uitvoerbaar kan worden opgenomen,\nen gaat over tot de orde van de dag.\nBoswijk\nHirsch",
  "content_char_count": 1221,
  "source": {
    "document_id": "3cfd7279-96fb-4840-a33c-8677dc0cb9e0",
    "document_nummer": "2025D05790",
    "document_soort": "Motie",
    "publication_id": "19f2ca3f-a504-4e2b-a194-fc832638bd24",
    "publication_content_type": "application/xml",
    "publication_length": 2700,
    "cached": false,
    "binary_path": "bronmateriaal-onbewerkt\\cache\\document_publications\\19f2ca3f-a504-4e2b-a194-fc832638bd24.xml"
  },
  "issues": []
}