{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n48\nMOTIE VAN HET LID NORDKAMP C.S.\nVoorgesteld\n7 februari 2024\nDe Kamer,\ngehoord de beraadslaging,\noverwegende dat het voor de weerbaarheid van ons land naast het versterken van de krijgsmacht ook van belang is om de stabiliteit van de samenleving te versterken;\noverwegende dat desinformatie op sociale media grote effecten kan hebben op de stabiliteit en weerbaarheid van de samenleving omdat hierdoor het wantrouwen in de overheid en instituties wordt versterkt;\noverwegende dat door de Duitse overheid recent een grootschalige Russische desinformatiecampagne op sociale media is blootgelegd waarbij werd geprobeerd om het denken in Duitsland over de oorlog in Oekraïne te beïnvloeden;\nverzoekt de regering om een onderzoek uit te voeren naar hoe de stabiliteit en weerbaarheid van de samenleving kan worden versterkt en hierbij nadrukkelijk de bestrijding van desinformatie,\nen gaat over tot de orde van de dag.\nNordkamp\nDassen\nKahraman\nErkens\nCeder\nBoswijk",
  "content_char_count": 1137,
  "source": {
    "document_id": "97c1a4f5-714d-4792-9664-ce0818870743",
    "document_nummer": "2024D04533",
    "document_soort": "Motie",
    "publication_id": "1682bbc8-1b9e-49e3-9260-4bd1a855ac4f",
    "publication_content_type": "application/xml",
    "publication_length": 2707,
    "cached": false,
    "binary_path": "bronmateriaal-onbewerkt\\cache\\document_publications\\1682bbc8-1b9e-49e3-9260-4bd1a855ac4f.xml"
  },
  "issues": []
}