{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2241\nMOTIE VAN HET LID OMTZIGT\nVoorgesteld\n18 maart 2025\nDe Kamer,\ngehoord de beraadslaging,\nconstaterende dat de Amerikanen hulp aan kamp Al-Hol en kamp Roj gepauzeerd hebben;\nconstaterende dat er ongeveer 55.000 mensen verblijven, die in overgrote meerderheid gelieerd zijn aan ISIS, onder wie vele mensen met een EU-paspoort;\nverzoekt de regering op zo kort mogelijke termijn aan te geven hoe zij samen met de Europese partners passende acties onderneemt om te zorgen dat mensen indien mogelijk berecht worden voor misdaden, en actie te ondernemen zodat zij geen gevaar vormen voor de Nederlandse, Europese en Syrische samenleving,\nen gaat over tot de orde van de dag.\nOmtzigt",
  "content_char_count": 780,
  "source": {
    "document_id": "37528c5d-33ff-4aa9-b7a9-c1419e473a09",
    "document_nummer": "2025D11605",
    "document_soort": "Motie",
    "publication_id": "7afad668-c7fd-4efd-ba0f-9b4aa8138e49",
    "publication_content_type": "application/xml",
    "publication_length": 2123,
    "cached": false,
    "binary_path": "bronmateriaal-onbewerkt\\cache\\document_publications\\7afad668-c7fd-4efd-ba0f-9b4aa8138e49.xml"
  },
  "issues": []
}