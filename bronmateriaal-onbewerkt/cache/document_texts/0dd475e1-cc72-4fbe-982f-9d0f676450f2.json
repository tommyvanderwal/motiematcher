{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVIII\nJaarverslag en slotwet Ministerie van Onderwijs, Cultuur en Wetenschap 2024\nNr.\n11\nMOTIE VAN HET LID HAAGE\nVoorgesteld\n1 juli 2025\nDe Kamer,\ngehoord de beraadslaging,\nconstaterende dat kansengelijkheid in het onderwijs gaat over gelijke kansen voor elk kind om, ongeacht achtergrondkenmerken, zijn potentie ten volle te ontplooien;\noverwegende dat om kansengelijkheid te bevorderen het van belang is om de gehele onderwijsloopbanen van leerlingen als uitgangspunt te nemen en niet de prestaties binnen de afzonderlijke onderwijssectoren;\nverzoekt de regering om sectoroverstijgend een aantal kernindicatoren omtrent kansengelijkheid af te spreken zodat de ontwikkelingen voor langere tijd kunnen worden gevolgd, en zodat er betere monitoring en evaluatie plaatsvinden van de maatregelen die het Rijk neemt om kansenongelijkheid te verminderen,\nen gaat over tot de orde van de dag.\nHaage",
  "content_char_count": 969,
  "source": {
    "document_id": "f2d0f488-e49f-424d-906d-af28926ed23c",
    "document_nummer": "2025D31383",
    "document_soort": "Motie",
    "publication_id": "0dd475e1-cc72-4fbe-982f-9d0f676450f2",
    "publication_content_type": "application/xml",
    "publication_length": 4508,
    "cached": false,
    "binary_path": "bronmateriaal-onbewerkt\\cache\\document_publications\\0dd475e1-cc72-4fbe-982f-9d0f676450f2.xml"
  },
  "issues": []
}