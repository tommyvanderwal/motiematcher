{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1467\nMOTIE VAN HET LID ERGIN\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat de Belastingdienst jarenlang het Risico Analyse Model (RAM) heeft gebruikt bij burgers en bedrijven, en daarbij niet voldeed aan de wettelijke eisen op het gebied van privacy, beveiliging en de Archiefwet;\nconstaterende dat bij het onderzoek van KPMG veertien spreadsheets zijn aangetroffen gebaseerd op zeventien nationaliteiten en de Belastingdienst op dit moment aan het uitzoeken is of er sprake is geweest van ongelijke behandeling;\nconstaterende dat in hetzelfde onderzoek 35 andere spreadsheets zijn aangetroffen gebaseerd op postcode en in mindere mate op achternaam, IP-adres en fiscaal-strafrechtelijke gegevens;\nvan mening dat gelet op de mogelijke schending van grondrechten en ongelijke behandeling de onderste steen boven moet komen;\nverzoekt de regering de 35 aangetroffen spreadsheets op postcode, achternaam, IP-adres en fiscaal-strafrechtelijke gegevens mee te nemen in het voorgenomen onderzoek;\nverzoekt de regering tevens het onderzoek extern te laten toetsen op volledigheid en betrouwbaarheid,\nen gaat over tot de orde van de dag.\nErgin",
  "content_char_count": 1266,
  "source": {
    "document_id": "2cf7736a-87f9-45a2-a94b-77f329eeade2",
    "document_nummer": "2025D13343",
    "document_soort": "Motie",
    "publication_id": "ff379d56-e668-41ba-b928-0005df51c132",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\ff379d56-e668-41ba-b928-0005df51c132.xml"
  },
  "issues": []
}