{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 651\nGeweldsincidenten in Amsterdam\nNr.\n26\nMOTIE VAN HET LID DIJK\nVoorgesteld\n13 november 2024\nDe Kamer,\ngehoord de beraadslaging,\nconstaterende dat segregatie in ons land ertoe leidt dat verschillende bevolkingsgroepen elkaar onvoldoende ontmoeten in de buurt, op school en in het dagelijks leven waardoor er minder begrip is voor, en contact tussen, mensen is;\nverzoekt de regering uiterlijk voor de Voorjaarsnota met een kabinetsvisie te komen hoe segregatie bestreden kan worden en waarin in ieder geval de volgende punten mee worden genomen:\n•\nhet aansturen op «gemengde scholen» waardoor kinderen van ouders met een verschillende sociaaleconomische status elkaar vaker tegen blijven komen;\n•\nhet stimuleren van «gemengde wijken» waar huur- en koopwoningen van verschillende prijsklassen worden gebouwd waardoor mensen met verschillende inkomens elkaar blijven ontmoeten;\n•\nhet ondersteunen van wijkagenten, conciërges op school, jongerenwerkers en leraren om sociale controle te stimuleren,\nen gaat over tot de orde van de dag.\nDijk",
  "content_char_count": 1111,
  "source": {
    "document_id": "43eb9fee-5f59-494f-8725-95f647926862",
    "document_nummer": "2024D43908",
    "document_soort": "Motie",
    "publication_id": "3b4ff5f1-6691-4017-9392-2f4bdedc4041",
    "publication_content_type": "application/xml",
    "publication_length": 2894,
    "cached": false,
    "binary_path": "bronmateriaal-onbewerkt\\cache\\document_publications\\3b4ff5f1-6691-4017-9392-2f4bdedc4041.xml"
  },
  "issues": []
}