{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1268\nMOTIE VAN HET LID VERMEER\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat dit jaar de Nederlandse Digitaliseringsstrategie (NDS), die zich richt op overheidsbrede opgaven op het gebied van digitalisering, gereed moet zijn;\nconstaterende dat diverse aandachtspunten worden uitgewerkt in een nog te verschijnen herziening van het cloudbeleid;\noverwegende dat heldere kaders met betrekking tot cloudsoevereiniteit nu vaak ontbreken;\nverzoekt de regering in de Nederlandse Digitaliseringsstrategie en in de nog te verschijnen herziening duidelijke definities op te nemen van wat bedoeld wordt met soevereiniteit en welke voorwaarden daaraan worden gesteld,\nen gaat over tot de orde van de dag.\nVermeer",
  "content_char_count": 863,
  "source": {
    "document_id": "12c5090a-e3ab-44ed-8bc4-42930ea94e7c",
    "document_nummer": "2025D01197",
    "document_soort": "Motie",
    "publication_id": "e28ad54d-7303-4c5d-a8c7-ba76a5b3e00e",
    "publication_content_type": "application/xml",
    "publication_length": 2216,
    "cached": false,
    "binary_path": "bronmateriaal-onbewerkt\\cache\\document_publications\\e28ad54d-7303-4c5d-a8c7-ba76a5b3e00e.xml"
  },
  "issues": []
}