{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 045\nSituatie in Oekraïne\nNr.\n200\nMOTIE VAN DE LEDEN DASSEN EN JETTEN\nVoorgesteld\n18 februari 2025\nDe Kamer,\ngehoord de beraadslaging,\nconstaterende dat de Verenigde Staten het vooruitzicht van Oekraïens NAVO-lidmaatschap van tafel hebben geveegd, evenals uitspreken dat een eventuele Europese vredesmacht in Oekraïne niet onder artikel 5 van het NAVO-verdrag zou vallen;\nconstaterende dat artikel 42.7 van het EU-verdrag bescherming biedt aan EU-lidstaten in het geval van militaire agressie;\noverwegende dat Oekraïne zo goed mogelijke veiligheidsgaranties geboden zullen moeten worden om een duurzame vrede te kunnen bewerkstelligen, en dat versneld EU-lidmaatschap hieraan substantieel bijdraagt;\nverzoekt de regering zich in te zetten voor versnelde toetreding van Oekraïne tot de Europese Unie,\nen gaat over tot de orde van de dag.\nDassen\nJetten",
  "content_char_count": 923,
  "source": {
    "document_id": "77e97235-5a25-4647-be43-c3bd81ba772e",
    "document_nummer": "2025D06943",
    "document_soort": "Motie",
    "publication_id": "02610b21-a7e9-414a-b1c3-2557c6bc4028",
    "publication_content_type": "application/xml",
    "publication_length": 2352,
    "cached": false,
    "binary_path": "bronmateriaal-onbewerkt\\cache\\document_publications\\02610b21-a7e9-414a-b1c3-2557c6bc4028.xml"
  },
  "issues": []
}