{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1010\nMOTIE VAN DE LEDEN CEDER EN TIELEN\nVoorgesteld\n28 maart 2024\nDe Kamer,\ngehoord de beraadslaging,\nconstaterende dat ouders de eerstverantwoordelijke opvoeders zijn van hun kinderen en zij belangrijk zijn en blijven voor hun kind dat gesloten jeugdhulp krijgt;\nconstaterende dat ouders op eigen kracht niet altijd in staat zijn om hun rol te vervullen doordat ze zelf problemen hebben of doordat de situatie hen uit het lood slaat;\noverwegende dat een vorm van relatie met de ouders van belang is voor de toekomst van de jongeren;\noverwegende dat het contact met ouders (en overige familieleden) bij jeugdhulp met verblijf, zeker als het gaat om een gesloten plaatsing, extra belangrijk is, maar ook extra inzet vraagt;\nverzoekt het kabinet op korte termijn concrete afspraken te maken over de rol van aanbieders en hulpverleners bij het bevorderen en waar nodig herstellen van de band tussen jeugdigen en hun ouders of verzorgers, en dit op te nemen in het ondersteuningsprogramma voor co√∂rdinerende gemeenten en aanbieders,\nen gaat over tot de orde van de dag.\nCeder\nTielen",
  "content_char_count": 1170,
  "source": {
    "document_id": "21d96e4c-072c-41e9-a285-d4319e44bf76",
    "document_nummer": "2024D12357",
    "document_soort": "Motie",
    "publication_id": "85fab403-13dc-4d8b-98d2-6b33fc73d486",
    "publication_content_type": "application/xml",
    "publication_length": 2617,
    "cached": false,
    "binary_path": "bronmateriaal-onbewerkt\\cache\\document_publications\\85fab403-13dc-4d8b-98d2-6b33fc73d486.xml"
  },
  "issues": []
}