{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n951\nMOTIE VAN DE LEDEN VAN ZANTEN EN BOOMSMA\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat internationale verdragen, zoals het Vluchtelingenverdrag van Gen√®ve en het Europees Verdrag voor de Rechten van de Mens, zo'n 75 jaar geleden zijn opgesteld;\nconstaterende dat deze verdragen en hun interpretatie sindsdien nauwelijks zijn aangepast aan de veranderde maatschappelijke realiteit, waarin sprake is van grootschalige structurele migratiestromen en asielprocedures, die het draagvlak onder druk zetten;\noverwegende dat de interpretatie van deze verdragen de ruimte voor het asielbeleid in verregaande mate beperkt;\nverzoekt de regering om een juridische en diplomatieke verkenning te starten naar verdragen die mogelijk moeten worden herzien of opgezegd, inclusief het opstellen van scenario's voor voorbehouden en tijdelijke opschorting,\nen gaat over tot de orde van de dag.\nVan Zanten\nBoomsma",
  "content_char_count": 1020,
  "source": {
    "document_id": "c861b407-a936-4fdd-aa06-d1827155e112",
    "document_nummer": "2025D27277",
    "document_soort": "Motie",
    "publication_id": "e9d1477c-67db-4f51-8fe1-7c670c559d86",
    "publication_content_type": "application/xml",
    "publication_length": 4676,
    "cached": false,
    "binary_path": "bronmateriaal-onbewerkt\\cache\\document_publications\\e9d1477c-67db-4f51-8fe1-7c670c559d86.xml"
  },
  "issues": []
}