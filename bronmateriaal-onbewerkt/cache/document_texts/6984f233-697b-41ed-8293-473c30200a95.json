{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n54\nMOTIE VAN HET LID SLAGT-TICHELMAN C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat het aantal ouderen in Nederland aanzienlijk groeit en steeds meer ouderen met een complexe zorgvraag thuis blijven wonen;\nconstaterende dat overbelaste huisartsen de regie voeren over de zorg voor ouderen met complexe multidomeinproblematiek;\nconstaterende dat er geen vergoeding is voor specialisten ouderengeneeskunde om op te treden als regiebehandelaar voor ouderen buiten het verpleeghuis;\noverwegende dat specialisten ouderengeneeskunde beter zijn toegerust voor het bieden van deze zorg;\noverwegende dat huisartsen ontlast kunnen worden als specialisten ouderengeneeskunde de primaire behandelaar zijn van ouderen met een complexe zorgvraag;\nverzoekt de regering onderzoek uit te laten voeren naar de wijze waarop aanpassingen in de bekostiging kunnen bijdragen aan het mogelijk maken van de specialist ouderengeneeskunde als regiebehandelaar teneinde betere medische zorg te bieden aan de groeiende groep kwetsbare ouderen en patiÃ«nten met complexe zorgvragen in de thuissituatie,\nen gaat over tot de orde van de dag.\nSlagt-Tichelman\nErgin\nPaulusma\nBikker\nKrul",
  "content_char_count": 1397,
  "source": {
    "document_id": "a065785d-3298-496b-aea0-3ec94abcc92b",
    "document_nummer": "2024D02656",
    "document_soort": "Motie",
    "publication_id": "6984f233-697b-41ed-8293-473c30200a95",
    "publication_content_type": "application/xml",
    "publication_length": 2987,
    "cached": false,
    "binary_path": "bronmateriaal-onbewerkt\\cache\\document_publications\\6984f233-697b-41ed-8293-473c30200a95.xml"
  },
  "issues": []
}