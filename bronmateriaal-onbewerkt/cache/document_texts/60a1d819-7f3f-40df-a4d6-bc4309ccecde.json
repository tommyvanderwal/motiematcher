{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n154\nMOTIE VAN HET LID DANIËLLE JANSEN\nVoorgesteld\n21 mei 2025\nDe Kamer,\ngehoord de beraadslaging,\noverwegende dat bij veel private-equitytransacties de overname vaak met vreemd vermogen wordt gefinancierd, waarbij de overgenomen vennootschap zelf garant staat voor de schulden, wat doorgaans niet in het vennootschappelijk belang is;\nconstaterende dat met een afdoende verbod op financiële steunverlening in de wetgeving voor bv's zoals dat vroeger gold, voorkomen kan worden dat de continuïteit van de zorgonderneming in gevaar komt;\nconstaterende dat de dreiging van hoofdelijke aansprakelijkheid voor bestuurders onvoldoende is om de continuïteit van de onderneming te borgen;\nconstaterende dat het uitkeren van toekomstige winst van de bv, zoals nu onder voorwaarden is toegestaan, ook de continuïteit in gevaar kan brengen;\nverzoekt de regering:\n–\nte onderzoeken hoe het expliciete verbod op financiële steunverlening voor bv's opnieuw kan worden ingevoerd;\n–\nte onderzoeken hoe de mogelijkheid om toekomstige winst uit te keren aan banden wordt gelegd;\n–\ntevens flankerende maatregelen te ontwikkelen om te voorkomen dat het verbod op financiële steunverlening wordt ontweken;\n–\nin het onderzoek te betrekken hoe de regering borgt dat, waar het gaat om overheidsgeld, zoals bij gezondheidszorg en kinderopvang, de private-equitybetrokkenheid de continuïteit van de onderneming niet in gevaar brengt;\nde Kamer hierover voor het einde van het jaar te informeren,\nen gaat over tot de orde van de dag.\nDanielle Jansen",
  "content_char_count": 1617,
  "source": {
    "document_id": "00417506-9153-436a-ae5d-c8be64b63649",
    "document_nummer": "2025D23226",
    "document_soort": "Motie",
    "publication_id": "60a1d819-7f3f-40df-a4d6-bc4309ccecde",
    "publication_content_type": "application/xml",
    "publication_length": 6049,
    "cached": false,
    "binary_path": "bronmateriaal-onbewerkt\\cache\\document_publications\\60a1d819-7f3f-40df-a4d6-bc4309ccecde.xml"
  },
  "issues": []
}