{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1004\nMOTIE VAN HET LID DOBBE\nVoorgesteld\n28 maart 2024\nDe Kamer,\ngehoord de beraadslaging,\nconstaterende dat er sinds 2008 veel jongeren in de gesloten jeugdzorg zijn geplaatst, terwijl is gebleken dat ze daar niet altijd veilig waren en vaak geen toegang hadden tot de zorg, aandacht en ondersteuning die zij nodig hadden;\nconstaterende dat er voor 2008 veel jongeren civielrechtelijk zijn geplaatst in jeugdgevangenissen, terwijl zij geen strafbare feiten hadden begaan;\noverwegende dat de overheid daar stelselverantwoordelijkheid voor droeg en daarmee mede verantwoordelijk is voor de schade die jongeren daardoor hebben opgelopen;\nconstaterende dat erkenning van deze verantwoordelijkheid belangrijk kan zijn voor het herstel van jongeren;\nverzoekt de regering om excuses te maken aan jongeren die in de gesloten jeugdzorg zijn geplaatst, of eerder civielrechtelijk in jeugdgevangenissen zijn geplaatst, en te werken aan herstel voor deze jongeren,\nen gaat over tot de orde van de dag.\nDobbe",
  "content_char_count": 1088,
  "source": {
    "document_id": "557649b0-524b-4294-9c07-b0fa65a4ddea",
    "document_nummer": "2024D12350",
    "document_soort": "Motie",
    "publication_id": "d1d363c5-73fe-45ad-a275-4358cee0165f",
    "publication_content_type": "application/xml",
    "publication_length": 2462,
    "cached": false,
    "binary_path": "bronmateriaal-onbewerkt\\cache\\document_publications\\d1d363c5-73fe-45ad-a275-4358cee0165f.xml"
  },
  "issues": []
}