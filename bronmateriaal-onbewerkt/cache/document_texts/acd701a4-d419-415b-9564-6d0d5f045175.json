{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3079\nMOTIE VAN DE LEDEN PATERNOTTE EN VAN CAMPEN\nVoorgesteld\n13 maart 2025\nDe Kamer,\ngehoord de beraadslaging,\noverwegende dat in Hongarije de democratie, rechtsstaat en mediavrijheden steeds verder worden afgebroken;\noverwegende dat de Kamer reeds eind 2023 een motie heeft aangenomen die de regering oproept om de artikel 7-procedure tegen Hongarije te intensiveren en toe te werken naar het ontnemen van het stemrecht van de regering-Orbán;\noverwegende dat Orbán voortdurend gemeenschappelijk beleid tegen Russische agressie ondermijnt, terwijl de noodzaak voor een krachtig en eensgezind EU-optreden alleen maar is toegenomen;\nverzoekt de regering per direct concrete stappen te zetten om de artikel 7-procedure tegen Hongarije verder te brengen en zich daarmee actief in te spannen voor het ontnemen van het Hongaarse stemrecht in de raden van de EU, en de Kamer uiterlijk bij de Voorjaarsnota te informeren over de ondernomen acties,\nen gaat over tot de orde van de dag.\nPaternotte\nVan Campen",
  "content_char_count": 1132,
  "source": {
    "document_id": "6befda5c-d0d3-4d6f-aafa-2aadb89f840a",
    "document_nummer": "2025D10678",
    "document_soort": "Motie",
    "publication_id": "acd701a4-d419-415b-9564-6d0d5f045175",
    "publication_content_type": "application/xml",
    "publication_length": 2571,
    "cached": false,
    "binary_path": "bronmateriaal-onbewerkt\\cache\\document_publications\\acd701a4-d419-415b-9564-6d0d5f045175.xml"
  },
  "issues": []
}