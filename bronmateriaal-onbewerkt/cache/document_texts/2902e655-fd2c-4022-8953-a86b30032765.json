{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n34\nMOTIE VAN HET LID VELTMAN C.S.\nVoorgesteld\n25 januari 2024\nDe Kamer,\ngehoord de beraadslaging,\noverwegende dat de N35 de enige rijksweg is die dwars door een dorp loopt en Mariënheem hiervan grote negatieve gevolgen ondervindt;\noverwegende dat de N35 bij Mariënheem zorgt voor gevaarlijke verkeerssituaties en er de afgelopen jaren diverse ongelukken hebben plaatsgevonden;\nconstaterende dat de aanpak om de N35 te verbeteren gepauzeerd is, mede door de stikstofproblematiek en de capaciteitsproblemen bij Rijkswaterstaat;\nconstaterende dat het dorp Mariënheem problemen zal ondervinden door deze pauzeknop;\nverzoekt de regering met voorrang te kijken naar een oplossing voor Mariënheem;\nverzoekt de regering binnen de bestaande plannen voor de aanpak van de N35 met voorrang te kijken naar het traject rondom Mariënheem en allereerst te beginnen met het aanleggen van een ringweg rond Mariënheem zodra dit stikstoftechnisch mogelijk is;\nverzoekt de regering de Kamer voor het zomerreces te informeren over de voortgang,\nen gaat over tot de orde van de dag.\nVeltman\nVan Zanten\nOlger van Dijk\nGrinwis",
  "content_char_count": 1302,
  "source": {
    "document_id": "872d65dc-3382-4afc-bbde-ddb4a891be97",
    "document_nummer": "2024D02492",
    "document_soort": "Motie",
    "publication_id": "2902e655-fd2c-4022-8953-a86b30032765",
    "publication_content_type": "application/xml",
    "publication_length": 2918,
    "cached": false,
    "binary_path": "bronmateriaal-onbewerkt\\cache\\document_publications\\2902e655-fd2c-4022-8953-a86b30032765.xml"
  },
  "issues": []
}