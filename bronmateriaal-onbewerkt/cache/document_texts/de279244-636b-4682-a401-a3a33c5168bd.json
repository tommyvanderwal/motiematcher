{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 232\nVoetbalvandalisme\nNr.\n84\nMOTIE VAN DE LEDEN MUTLUER EN BOSWIJK\nVoorgesteld\n6 november 2024\nDe Kamer,\ngehoord de beraadslaging,\noverwegende dat een eenduidige en structurele aanpak nodig is voor jongeren die agressief of gewelddadig gedrag vertonen rondom voetbalwedstrijden en andere sportevenementen;\nconstaterende dat de structurele Halt-interventie voor sport bewezen effectieve methoden gebruikt voor vroegtijdige signalering en gedragsverbetering, met positieve resultaten zowel op als buiten het sportveld;\noverwegende dat deze interventie nu geen onderdeel is van de reguliere taken van Halt;\nverzoekt de regering om samen met de Staatssecretaris Jeugd, Preventie en Sport voor de Voorjaarsnota van 2025 na te gaan welke mogelijkheden er zijn om de Halt-gedragsinterventie voor sport duurzaam voort te zetten en onderdeel te maken van de reguliere taken van Halt,\nen gaat over tot de orde van de dag.\nMutluer\nBoswijk",
  "content_char_count": 1001,
  "source": {
    "document_id": "e241c168-99bb-4487-8e89-7595b6cadf9e",
    "document_nummer": "2024D42488",
    "document_soort": "Motie",
    "publication_id": "de279244-636b-4682-a401-a3a33c5168bd",
    "publication_content_type": "application/xml",
    "publication_length": 2424,
    "cached": false,
    "binary_path": "bronmateriaal-onbewerkt\\cache\\document_publications\\de279244-636b-4682-a401-a3a33c5168bd.xml"
  },
  "issues": []
}