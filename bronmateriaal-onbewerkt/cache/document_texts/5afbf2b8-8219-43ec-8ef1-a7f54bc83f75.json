{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 289\nVoortgezet Onderwijs\nNr.\n575\nMOTIE VAN HET LID CEDER C.S.\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat de tijdelijke commissie Uitvoeringsorganisaties heeft geconcludeerd dat de Kamer een blinde vlek heeft voor de uitvoering (\n35 387, nr. 2\n);\noverwegende dat genoeg voeling met de uitvoeringspraktijk om beleid te maken dat uitvoerbaar is, van groot belang is en de commissie daarvoor nadrukkelijk verder kijkt dan uitvoeringstoetsen en bijvoorbeeld wijst op het belang van direct contact tussen Kamerleden en medewerkers van uitvoeringsorganisaties;\noverwegende dat de onderwijsinspectie, die verantwoordelijk zou worden voor de uitvoering van het toezicht op informeel onderwijs, ernstige zorgen over deze voorgenomen taak heeft geuit in de media en bij de Minister, maar dat er van direct contact tussen inspectie en Kamer geen sprake is geweest;\noverwegende dat vroegtijdige betrokkenheid van de Kamer bij de totstandkoming van nieuwe wetgeving van belang is, zoals geadviseerd door de werkgroep versterking functies Tweede Kamer;\nverzoekt de regering om aan de onderwijsinspectie de wens van de Kamer over te brengen om op korte termijn van haar een brief te ontvangen over haar visie op de voorgestelde rol van de inspectie bij het toezicht op informeel onderwijs,\nen gaat over tot de orde van de dag.\nCeder\nKrul\nVan Zanten",
  "content_char_count": 1443,
  "source": {
    "document_id": "8a350d26-047e-4ae9-93f8-b26bb6bb53c5",
    "document_nummer": "2024D11969",
    "document_soort": "Motie",
    "publication_id": "5afbf2b8-8219-43ec-8ef1-a7f54bc83f75",
    "publication_content_type": "application/xml",
    "publication_length": 2978,
    "cached": false,
    "binary_path": "bronmateriaal-onbewerkt\\cache\\document_publications\\5afbf2b8-8219-43ec-8ef1-a7f54bc83f75.xml"
  },
  "issues": []
}