{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2115\nMOTIE VAN HET LID CEDER C.S.\nVoorgesteld\n15 oktober 2024\nDe Kamer,\ngehoord de beraadslaging,\noverwegende dat de VN-Veiligheidsraad in 2006 resolutie 1701 heeft aangenomen, die Hezbollah oproept alle aanvallen te staken en Israël oproept alle militaire operaties te beëindigen, tot terugtrekking van alle gewapende groepen behalve die van de Libanese regering uit het gebied ten zuiden van de Litanirivier;\nconstaterende dat Hezbollah de aanvallen sindsdien niet gestaakt heeft, de Libanese regering niet als enige gewapende macht aanwezig is in het gebied naast UNIFIL en het Israëlische leger inmiddels een offensief is begonnen;\noverwegende dat de burgerbevolking hiervan zeer te lijden heeft;\nverzoekt de regering om op de komende Europese topontmoeting te pleiten voor een oproep namens de Europese Raad om een volledige implementatie van VN-Veiligheidsraadresolutie 1701, en daarvoor indien nodig de benodigde steun aan te bieden om dat doel te verwezenlijken,\nen gaat over tot de orde van de dag.\nCeder\nVan Campen\nDiederik van Dijk\nBontenbal",
  "content_char_count": 1153,
  "source": {
    "document_id": "40614243-66d0-4ac8-ae6b-da266b5798f8",
    "document_nummer": "2024D38771",
    "document_soort": "Motie",
    "publication_id": "824b81b1-99bc-4aea-9448-f71d267bfa6a",
    "publication_content_type": "application/xml",
    "publication_length": 2638,
    "cached": false,
    "binary_path": "bronmateriaal-onbewerkt\\cache\\document_publications\\824b81b1-99bc-4aea-9448-f71d267bfa6a.xml"
  },
  "issues": []
}