{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n487\nGEWIJZIGDE MOTIE VAN HET LID WESTERVELD C.S. TER VERVANGING VAN DIE GEDRUKT ONDER NR. 478\nVoorgesteld\n18 juni 2024\nDe Kamer,\ngehoord de beraadslaging,\nconstaterende dat Samen naar School-klassen een prachtig initiatief zijn waar kinderen met en zonder beperking met elkaar leren en spelen op een school in de buurt;\nconstaterende dat veel initiatieven in het voortgezet onderwijs nog tegen knelpunten in wet- en regelgeving aanlopen, zoals de eis voor het behalen van een landelijk erkend diploma;\nconstaterende dat sommige leerlingen niet aan die eisen kunnen voldoen vanwege hun beperking;\nconstaterende dat er steeds meer behoefte is aan Samen naar School-klassen op het vo en initiatieven zoals de Monnikskap;\nverzoekt de regering om Samen naar School-klassen in het vo verder te stimuleren door een analyse te maken van de knelpunten en een plan te maken om deze weg te nemen, waaronder de benodigde aanpassingen in wet- en regelgeving, en dit plan voor het einde van het jaar naar de Kamer te sturen,\nen gaat over tot de orde van de dag.\nWesterveld\nBeckerman\nCeder\nDe Kort",
  "content_char_count": 1182,
  "source": {
    "document_id": "2bd4b2ea-a60d-4f8f-a1ee-4eb0a8d8b728",
    "document_nummer": "2024D24716",
    "document_soort": "Motie (gewijzigd/nader)",
    "publication_id": "a9269494-60e5-4fe4-9977-a2b0fe0332c9",
    "publication_content_type": "application/xml",
    "publication_length": 2673,
    "cached": false,
    "binary_path": "bronmateriaal-onbewerkt\\cache\\document_publications\\a9269494-60e5-4fe4-9977-a2b0fe0332c9.xml"
  },
  "issues": []
}