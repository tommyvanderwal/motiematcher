{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n04\nOntwikkelingsraad\nNr.\n279\nMOTIE VAN DE LEDEN CEDER EN HIRSCH\nVoorgesteld\n15 mei 2025\nDe Kamer,\ngehoord de beraadslaging,\noverwegende dat artikel 208 van het Verdrag betreffende de werking van de Europese Unie bepaalt dat armoedebestrijding het primaire doel is van het ontwikkelingsbeleid van de EU;\noverwegende dat in een wereld waarin geopolitieke belangen en internationale concurrentie toenemen, de EU zich moet blijven onderscheiden door trouw te blijven aan haar rechtsstatelijke en morele fundament;\nonderstrepend dat het vasthouden aan armoedebestrijding als primair doel bijdraagt aan duurzame ontwikkeling, stabiliteit en rechtvaardigheid wereldwijd;\nroept de regering op om in Europees verband krachtig te bepleiten dat armoedebestrijding het centrale en leidende uitgangspunt blijft van het EU-ontwikkelingsbeleid, conform artikel 208 VWEU,\nen gaat over tot de orde van de dag.\nCeder\nHirsch",
  "content_char_count": 985,
  "source": {
    "document_id": "8233c71b-46d1-481f-b9a3-02ab7b3470fa",
    "document_nummer": "2025D21812",
    "document_soort": "Motie",
    "publication_id": "31341d47-7c86-41cc-bfe0-efd739674ec7",
    "publication_content_type": "application/xml",
    "publication_length": 4880,
    "cached": false,
    "binary_path": "bronmateriaal-onbewerkt\\cache\\document_publications\\31341d47-7c86-41cc-bfe0-efd739674ec7.xml"
  },
  "issues": []
}