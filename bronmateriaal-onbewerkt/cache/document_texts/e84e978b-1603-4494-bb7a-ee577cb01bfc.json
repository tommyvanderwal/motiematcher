{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n22\nMOTIE VAN HET LID KOSTIĆ\nVoorgesteld\n16 oktober 2024\nDe Kamer,\ngehoord de beraadslaging,\nconstaterende dat de Staatssecretaris van LVVN in de media heeft gezegd dat hij Nederland een ander standpunt laat innemen op dossiers waar Nederland eerder een wat «moralistisch toontje» aansloeg, in de hoop dat andere lidstaten in de toekomst Nederland iets terug zullen gunnen;\noverwegende dat het wenselijk is dat de Kamer op de hoogte wordt gehouden van wijzigingen van het standpunt van de Staatssecretaris;\nverzoekt de regering, wanneer zij weer besluit om het standpunt van Nederland te wijzigen, de Kamer hier voortaan vooraf over te informeren (informatieplicht artikel 68 van de Grondwet), zodat de Kamer daar nog inspraak over kan hebben,\nen gaat over tot de orde van de dag.\nKostić",
  "content_char_count": 1036,
  "source": {
    "document_id": "70d1f865-933c-457c-a489-2a895ac906a7",
    "document_nummer": "2024D38817",
    "document_soort": "Motie",
    "publication_id": "e84e978b-1603-4494-bb7a-ee577cb01bfc",
    "publication_content_type": "application/xml",
    "publication_length": 2425,
    "cached": false,
    "binary_path": "bronmateriaal-onbewerkt\\cache\\document_publications\\e84e978b-1603-4494-bb7a-ee577cb01bfc.xml"
  },
  "issues": []
}