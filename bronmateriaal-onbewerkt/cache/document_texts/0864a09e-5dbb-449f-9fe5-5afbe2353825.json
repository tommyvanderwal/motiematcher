{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 557\nKansspelen\nNr.\n259\nMOTIE VAN HET LID BIKKER C.S.\nVoorgesteld\n8 april 2025\nDe Kamer,\ngehoord de beraadslaging,\nconstaterende dat diverse aanbieders van online kansspelen voor 2021 illegaal actief waren in Nederland;\noverwegende dat verbintenissen die zijn ontstaan als gevolg van deze illegale activiteiten veelal nietig zijn en dat slachtoffers recht hebben op gegevensinzage en mogelijk een schadevergoeding;\noverwegende dat bedrijven als Unibet deze verantwoordelijkheid op alle mogelijke wijzen ontduiken, wat het voor slachtoffers vrijwel onmogelijk maakt om hun recht te halen;\noverwegende dat sommige EU-lidstaten, zoals Malta met Bill 55, dergelijk gedrag van aanbieders faciliteren;\nverzoekt de regering te verplichten dat vergunninghouders in Nederland gevestigd zijn, zodat slachtoffers hun recht kunnen halen;\nverzoekt de regering tevens alles in het werk te stellen om bilateraal en in Europees verband, en desnoods met unilaterale sancties, EU-lidstaten die aanbieders faciliteren in het ontduiken van hun juridische aansprakelijkheid aan te pakken,\nen gaat over tot de orde van de dag.\nBikker\nVan Nispen\nDiederik van Dijk\nBoswijk\nEl Abassi\nTseggai\nKoops",
  "content_char_count": 1245,
  "source": {
    "document_id": "df9c2433-7534-4a3f-a61f-f5b330b08dc7",
    "document_nummer": "2025D15624",
    "document_soort": "Motie",
    "publication_id": "0864a09e-5dbb-449f-9fe5-5afbe2353825",
    "publication_content_type": "application/xml",
    "publication_length": 2826,
    "cached": false,
    "binary_path": "bronmateriaal-onbewerkt\\cache\\document_publications\\0864a09e-5dbb-449f-9fe5-5afbe2353825.xml"
  },
  "issues": []
}