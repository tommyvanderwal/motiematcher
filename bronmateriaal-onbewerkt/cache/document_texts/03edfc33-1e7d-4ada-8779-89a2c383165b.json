{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 324\nEvaluatie Wet openbare manifestaties\nNr.\n33\nMOTIE VAN HET LID EMIEL VAN DIJ K\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat tijdens de afgelopen «demonstratie» van Extinction Rebellion op 11 januari 2025 door deelnemers de wet is overtreden door de snelweg te versperren, door geen identificatie bij zich te dragen en door te weigeren bevelen van de politie op te volgen;\nconstaterende dat het OM ondanks de 700 arrestaties hiervoor geen vervolging instelt, omdat het blokkeren van de snelweg volgens hem «een gering strafbaar feit is»;\nconstaterende dat deze ontwrichtende en overlast veroorzakende «demonstraties» de samenleving niet alleen klauwenvol geld en schaarse politiecapaciteit kosten, maar ook nog eens levensgevaarlijk zijn, omdat ambulances en andere hulpdiensten moeten omrijden;\nconstaterende dat er noch boetes zijn uitgedeeld voor het niet tonen van identificatie, noch voor het versperren van de snelweg, noch voor het niet opvolgen van bevelen van de politie;\nverzoekt de Minister om het OM tot de orde te roepen en voor alle toekomstige wetsovertredingen ten minste boetes te laten uitschrijven,\nen gaat over tot de orde van de dag.\nEmiel van Dijk",
  "content_char_count": 1282,
  "source": {
    "document_id": "bc73aff1-effd-4b43-9c6d-5f328b726961",
    "document_nummer": "2025D02305",
    "document_soort": "Motie",
    "publication_id": "03edfc33-1e7d-4ada-8779-89a2c383165b",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\03edfc33-1e7d-4ada-8779-89a2c383165b.xml"
  },
  "issues": []
}