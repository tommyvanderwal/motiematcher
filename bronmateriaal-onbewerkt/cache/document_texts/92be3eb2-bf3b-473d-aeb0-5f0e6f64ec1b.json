{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2250\nMOTIE VAN HET LID KLAVER C.S.\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat de Raad Buitenlandse Zaken en de Europese Raad zich deze week buigen over de situatie in het Midden-Oosten;\noverwegende dat alleen directe druk op Israël een staakt-het-vuren in Gaza en de vrije en veilige toegang voor humanitaire hulp aan de Palestijnse\nbevolking mogelijk kunnen maken;\noverwegende dat een grote meerderheid in Nederland wil dat het geweld en het ondraaglijke leed van Palestijnse burgers stopt, zoals ook blijkt uit de twee rodelijndemonstraties – de grootste van deze eeuw – tegen de oorlog in Gaza en het kabinetsbeleid tegenover Israël;\nverzoekt het kabinet om in de EU te pleiten om het EU-associatieverdrag met Israël op te schorten, sancties in te stellen tegen Israëlische Ministers en militairen die aantoonbaar verantwoordelijk zijn voor mensenrechtenschendingen, het Internationaal Strafhof en het Internationaal Gerechtshof te ondersteunen bij de documentatie van en vervolging voor oorlogsmisdaden, en handel met illegale nederzettingen te verbieden,\nen gaat over tot de orde van de dag.\nKlaver\nPiri\nPaternotte\nBoswijk\nDobbe\nVan Baarle\nTeunissen\nDassen",
  "content_char_count": 1298,
  "source": {
    "document_id": "a6685c31-eaa8-4749-bc5e-ff0ba0de263f",
    "document_nummer": "2025D28786",
    "document_soort": "Motie",
    "publication_id": "92be3eb2-bf3b-473d-aeb0-5f0e6f64ec1b",
    "publication_content_type": "application/xml",
    "publication_length": 5788,
    "cached": false,
    "binary_path": "bronmateriaal-onbewerkt\\cache\\document_publications\\92be3eb2-bf3b-473d-aeb0-5f0e6f64ec1b.xml"
  },
  "issues": []
}