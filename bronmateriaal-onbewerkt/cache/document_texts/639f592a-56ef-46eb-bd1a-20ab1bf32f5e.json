{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n29\nMOTIE VAN HET LID VAN DER BURG C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat Duitsland een rechtsbijstandovereenkomst heeft gesloten met Taiwan die deze landen beter in staat stelt om samen te werken op het gebied van rechtshandhaving en justitiÃ«le bijstand;\noverwegende dat een rechtsbijstandovereenkomst nuttig is voor het aanpakken van grensoverschrijdende misdaad, zoals witwaspraktijken en cybercriminaliteit;\noverwegende dat zonder rechtsbijstandovereenkomst Taiwan geen formele hulp kan verstrekken aan Nederland bij het leveren van bewijs om criminelen veroordeeld te krijgen;\nverzoekt de regering om te onderzoeken of een rechtsbijstandovereenkomst met Taiwan naar Duits model ook wenselijk zou zijn voor Nederland,\nen gaat over tot de orde van de dag.\nVan der Burg\nBoswijk\nKahraman\nPiri\nPaternotte\nStoffer\nCeder\nKoekkoek",
  "content_char_count": 1060,
  "source": {
    "document_id": "a6356a4c-9402-4551-96c0-3585eec068c4",
    "document_nummer": "2024D45353",
    "document_soort": "Motie",
    "publication_id": "639f592a-56ef-46eb-bd1a-20ab1bf32f5e",
    "publication_content_type": "application/xml",
    "publication_length": 2675,
    "cached": false,
    "binary_path": "bronmateriaal-onbewerkt\\cache\\document_publications\\639f592a-56ef-46eb-bd1a-20ab1bf32f5e.xml"
  },
  "issues": []
}