{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 687\nInitiatiefnota van de leden Bromet en Van Campen over «De wijsheid in pacht»\nNr.\n6\nMOTIE VAN HET LID KOSTIĆ\nVoorgesteld tijdens het Notaoverleg van\n2 juni 2025\nDe Kamer,\ngehoord de beraadslaging,\nconstaterende dat de initiatiefnota Wijsheid in pacht een voorstel doet om de grondkamer een andere en bredere taakopvatting te geven, waarbij ook maatschappelijke doelen rondom natuur en duurzaamheid worden meegenomen in de toetsing;\noverwegende dat de Staatssecretaris verwijst naar de evaluatie van de grondkamer die nog moet komen, maar een meerderheid van Kamer de noodzaak en urgentie van deze hervorming al omarmt en onnodige vertraging onwenselijk vindt;\nverzoekt de regering bij de actualisering van de pachtwetgeving en pachtbeleid mee te nemen dat de grondkamer een bredere taakopvatting krijgt, waarbij de Kamer ook toetst op maatschappelijke doelen zoals duurzaamheid en natuur,\nen gaat over tot de orde van de dag.\nKostić",
  "content_char_count": 1009,
  "source": {
    "document_id": "c5f5a498-4a15-4dda-b163-0038dcedd54a",
    "document_nummer": "2025D25693",
    "document_soort": "Motie",
    "publication_id": "8ad473ab-d0c7-4564-a8f4-a97dd6446c57",
    "publication_content_type": "application/xml",
    "publication_length": 4529,
    "cached": false,
    "binary_path": "bronmateriaal-onbewerkt\\cache\\document_publications\\8ad473ab-d0c7-4564-a8f4-a97dd6446c57.xml"
  },
  "issues": []
}