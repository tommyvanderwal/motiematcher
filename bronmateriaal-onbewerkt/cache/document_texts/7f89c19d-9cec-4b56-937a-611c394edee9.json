{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 529\nInformatie- en Communicatietechnologie (ICT) in de Zorg\nNr.\n343\nMOTIE VAN DE LEDEN BUSHOFF EN BEVERS\nVoorgesteld\n4 september 2025\nDe Kamer,\ngehoord de beraadslaging,\noverwegende dat zorgverleners in grote mate afhankelijk zijn van buitenlandse IT- en communicatiedienstverleners;\noverwegende dat we moeten voorkomen dat digitale zorginfrastructuur in vijandige handen valt en dat bij storingen of misbruik niet alleen onze privacy, maar ook mensenlevens op het spel staan;\noverwegende dat verschillende cruciale sectoren zijn beschermd tegen overnames vanuit het buitenland die de veiligheid van Nederland of de openbare orde in gevaar brengen, waaronder de chip-, energie- en telecomsector;\nconstaterende dat een dergelijke bescherming nog niet geldt voor onze digitale zorginfrastructuur;\nverzoekt de regering om voor fusies of overnames van digitale zorginfrastructuur vergelijkbare voorwaarden te stellen als bij andere cruciale sectoren,\nen gaat over tot de orde van de dag.\nBushoff\nBevers",
  "content_char_count": 1072,
  "source": {
    "document_id": "a6dbc4e3-cb1e-4676-a33d-c2f8051357c1",
    "document_nummer": "2025D37082",
    "document_soort": "Motie",
    "publication_id": "7f89c19d-9cec-4b56-937a-611c394edee9",
    "publication_content_type": "application/xml",
    "publication_length": 5042,
    "cached": false,
    "binary_path": "bronmateriaal-onbewerkt\\cache\\document_publications\\7f89c19d-9cec-4b56-937a-611c394edee9.xml"
  },
  "issues": []
}