{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n585\nMOTIE VAN HET LID KOPS\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat huishoudens middels de overheidscampagne «Zet ook de knop om» worden opgeroepen om tussen 16.00 uur en 21.00 uur zo min mogelijk elektriciteit te verbruiken;\nconstaterende dat huishoudelijke apparaten, zoals wasmachines, drogers en vaatwassers, niet zwaar drukken op het net;\noverwegende dat huishoudens niet schuldig zijn aan netcongestie, maar dat het klimaat- en energiebeleid hieraan ten grondslag ligt;\nverzoekt de regering te stoppen met de campagne «Zet ook de knop om»,\nen gaat over tot de orde van de dag.\nKops",
  "content_char_count": 751,
  "source": {
    "document_id": "df2999c1-60e3-4d40-a07d-10290d4a3a48",
    "document_nummer": "2025D27092",
    "document_soort": "Motie",
    "publication_id": "3c9fcf53-f91e-4a6e-94e3-b5c6a34d09c8",
    "publication_content_type": "application/xml",
    "publication_length": 4221,
    "cached": false,
    "binary_path": "bronmateriaal-onbewerkt\\cache\\document_publications\\3c9fcf53-f91e-4a6e-94e3-b5c6a34d09c8.xml"
  },
  "issues": []
}