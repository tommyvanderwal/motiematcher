{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1319\nMOTIE VAN HET LID KOEKKOEK\nVoorgesteld\n13 maart 2025\nDe Kamer,\ngehoord de beraadslaging,\nconstaterende dat cloudaanbieders uit de Verenigde Staten een dominante positie hebben in de Europese markt en dat Amerikaanse wetgeving, zoals de CLOUD Act, de Amerikaanse overheid toegang kan geven tot data van Europese burgers, bedrijven en overheden;\noverwegende dat de geopolitieke situatie steeds onvoorspelbaarder wordt en dat de Amerikaanse president, via decreten en wetgeving, maatregelen kan nemen die de toegang tot of veiligheid van Europese data in Amerikaanse cloudomgevingen bedreigen;\noverwegende dat strategische digitale autonomie van Europa essentieel is voor economische, technologische en nationale veiligheid;\nverzoekt de regering in EU-verband te pleiten voor versnelde investeringen in Europese cloudalternatieven en digitale infrastructuur, en hierbij de Europese begrotingsmiddelen en investeringsfondsen maximaal te benutten;\nverzoekt de regering in kaart te brengen welke aanvullende nationale middelen beschikbaar kunnen worden gesteld voor het stimuleren van Europese cloudoplossingen,\nen gaat over tot de orde van de dag.\nKoekkoek",
  "content_char_count": 1283,
  "source": {
    "document_id": "1e38c068-9ca1-40de-a81f-1c91da753316",
    "document_nummer": "2025D10898",
    "document_soort": "Motie",
    "publication_id": "81909840-91b5-4e98-aed0-169d09774c16",
    "publication_content_type": "application/xml",
    "publication_length": 2657,
    "cached": false,
    "binary_path": "bronmateriaal-onbewerkt\\cache\\document_publications\\81909840-91b5-4e98-aed0-169d09774c16.xml"
  },
  "issues": []
}