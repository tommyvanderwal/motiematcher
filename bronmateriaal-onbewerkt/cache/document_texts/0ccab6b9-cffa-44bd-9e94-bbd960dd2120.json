{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n128\nGEWIJZIGDE MOTIE VAN HET LID BAMENGA C.S. TER VERVANGING VAN DIE GEDRUKT ONDER NR. 121\nVoorgesteld\n19 november 2024\nDe Kamer,\ngehoord de beraadslaging,\noverwegende dat het in tijden van forse bezuinigingen op ODA-middelen des te belangrijker is dat de resterende middelen effectief en doelmatig worden besteed;\nconstaterende dat 46% van de populatie in lage- en middeninkomenslanden uit kinderen bestaat, maar slechts 12% van de ODA-middelen wereldwijd kindgericht wordt besteed, en dit de effectiviteit van ontwikkelingshulp ondermijnt;\nconstaterende dat recent onderzoek aantoont dat kindgerichte ontwikkelingsinterventies een zeer hoge return on investment opleveren en brede, langdurige economische ontwikkeling stimuleren voor de volledige gemeenschap;\nconstaterende dat de huidige Youth at Heart-strategie van het Ministerie van Buitenlandse Zaken zich richt op jongeren van 15–35 jaar en daardoor kwetsbare kinderen slechts gedeeltelijk bedient;\nverzoekt de regering de Youth at Heart-strategie uit te breiden naar een Child & Youth at Heart-strategie, waardoor de belangen van kinderen onder de 15 jaar sterker worden verankerd binnen de door deze regering gekozen beleidsprioriteiten,\nen gaat over tot de orde van de dag.\nBamenga\nDobbe\nCeder",
  "content_char_count": 1433,
  "source": {
    "document_id": "3094064e-6125-49d0-ad72-a825ef416220",
    "document_nummer": "2024D44450",
    "document_soort": "Motie (gewijzigd/nader)",
    "publication_id": "0ccab6b9-cffa-44bd-9e94-bbd960dd2120",
    "publication_content_type": "application/xml",
    "publication_length": 2909,
    "cached": false,
    "binary_path": "bronmateriaal-onbewerkt\\cache\\document_publications\\0ccab6b9-cffa-44bd-9e94-bbd960dd2120.xml"
  },
  "issues": []
}