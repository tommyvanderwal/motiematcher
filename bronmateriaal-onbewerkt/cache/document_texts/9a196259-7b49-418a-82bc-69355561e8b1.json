{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n15\nMOTIE VAN HET LID VAN DER WERF C.S.\nVoorgesteld tijdens het Wetgevingsoverleg van\n21 oktober 2024\nDe Kamer,\ngehoord de beraadslaging,\nconstaterende dat meer dan de helft van het Defensiepersoneel bestaat uit mensen tussen de 18 en 43, dat het bij militairen zelfs gaat om ongeveer 70% en dat jaarlijks tussen de 2.000 en 3.000 van hen Defensie verlaten;\noverwegende dat jongere en toekomstige generaties veel vaker van baan verwisselen dan voorgaande generaties en ook andere eisen stellen en voorkeuren hebben bij een baan;\noverwegende dat Defensie tot 2029 nog 9.000 vacatures te vullen heeft en dat personeelsbehoud specifiek voor wat betreft de jongere generaties daarbij cruciaal zal zijn;\nverzoekt de regering om met concrete stappen te komen op het gebied van personeelsbehoud met als doel jongere en toekomstige generaties langer aan de krijgsmacht te binden, en de Kamer over de plannen te informeren,\nen gaat over tot de orde van de dag.\nVan der Werf\nVan der Wal\nNordkamp",
  "content_char_count": 1160,
  "source": {
    "document_id": "fd7241ab-69fe-4aa5-8bcd-9651654eb589",
    "document_nummer": "2024D39892",
    "document_soort": "Motie",
    "publication_id": "9a196259-7b49-418a-82bc-69355561e8b1",
    "publication_content_type": "application/xml",
    "publication_length": 2659,
    "cached": false,
    "binary_path": "bronmateriaal-onbewerkt\\cache\\document_publications\\9a196259-7b49-418a-82bc-69355561e8b1.xml"
  },
  "issues": []
}