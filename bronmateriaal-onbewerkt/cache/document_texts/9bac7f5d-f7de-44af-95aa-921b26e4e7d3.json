{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n274\nMOTIE VAN DE LEDEN PATIJN EN FLACH\nVoorgesteld\n25 september 2024\nDe Kamer,\ngehoord de beraadslaging,\noverwegende dat het voor duurzaam ondernemerschap belangrijk is om goed voorbereid aan het ondernemerschap te beginnen;\noverwegende dat het hebben van basiskennis op vlakken als fiscaliteit, arbeidsrecht en personeelsbeleid een onderneming robuuster maakt en veel problemen kan voorkomen;\noverwegende dat hiermee schijnzelfstandigheid, onder andere onder arbeidsmigranten, kan worden voorkomen;\nverzoekt de regering in kaart te brengen of en hoe een ondernemersdiploma, waarbij kennis is opgedaan over fiscale en arbeidsrechtelijke regels, een vereiste kan zijn om als (zelfstandig) ondernemer ingeschreven te kunnen worden bij de Kamer van Koophandel, en de Kamer hierover in het tweede kwartaal van 2025 te informeren,\nen gaat over tot de orde van de dag.\nPatijn\nFlach",
  "content_char_count": 985,
  "source": {
    "document_id": "3228f29d-2752-4a61-b358-832b7aa71f08",
    "document_nummer": "2024D34934",
    "document_soort": "Motie",
    "publication_id": "9bac7f5d-f7de-44af-95aa-921b26e4e7d3",
    "publication_content_type": "application/xml",
    "publication_length": 2410,
    "cached": false,
    "binary_path": "bronmateriaal-onbewerkt\\cache\\document_publications\\9bac7f5d-f7de-44af-95aa-921b26e4e7d3.xml"
  },
  "issues": []
}