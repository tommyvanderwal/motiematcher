{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n50\nMOTIE VAN HET LID TIELEN\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat consultatiebureaus voor 98% van de zuigelingen en peuters toegang bieden tot preventie en vroegsignalering van gezondheidsrisico's en -problemen;\noverwegende dat de jeugdgezondheidszorg bijdraagt aan werkdrukverlaging van de eerstelijnszorg;\noverwegende dat ook kwetsbare volwassenen en ouderen behoefte hebben aan laagdrempelige en eenduidige toegang tot preventie (onder andere met vaccins) en vroegsignalering;\nverzoekt de regering te onderzoeken of en op welke manier voor ouderen een soortgelijke voorziening als het consultatiebureau deze eenduidige toegang kan bieden, met een positief effect op de werkdruk in de eerstelijnszorg,\nen gaat over tot de orde van de dag.\nTielen",
  "content_char_count": 996,
  "source": {
    "document_id": "c1fe5314-a2c0-434a-9706-0f8d6f316be0",
    "document_nummer": "2024D02652",
    "document_soort": "Motie",
    "publication_id": "2241e877-2a62-4641-b534-7253d680f7b4",
    "publication_content_type": "application/xml",
    "publication_length": 2403,
    "cached": false,
    "binary_path": "bronmateriaal-onbewerkt\\cache\\document_publications\\2241e877-2a62-4641-b534-7253d680f7b4.xml"
  },
  "issues": []
}