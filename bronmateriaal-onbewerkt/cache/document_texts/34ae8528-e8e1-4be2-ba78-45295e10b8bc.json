{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n441\nMOTIE VAN HET LID SNELLER\nVoorgesteld\n18 december 2024\nDe Kamer,\ngehoord de beraadslaging,\noverwegende dat het onderscheidende bedrijfsmodel van de Volksbank van blijvend toegevoegde waarde is in het Nederlandse bankenlandschap;\noverwegende dat de privatiseringsstrategie van het kabinet deze toegevoegde waarde teniet zal doen, maar dat de status van permanente staatsdeelneming ook tot juridische en praktische bezwaren leidt;\noverwegende dat een steward-owned bedrijfsstructuur wel de potentie heeft om de onderscheidende positie en het maatschappelijk profiel van de Volksbank duurzaam te waarborgen, maar niet de schaduwzijden kent van een toekomst als staatsdeelneming;\nverzoekt de regering op korte termijn een voorstel uit te werken om van de Volksbank een rentmeestervennootschap te maken, zodat op termijn tot verkoop kan worden overgegaan met behoud van haar onderscheidende profiel,\nen gaat over tot de orde van de dag.\nSneller",
  "content_char_count": 1058,
  "source": {
    "document_id": "260fc247-0d2c-4264-87d8-96ce266c3bbe",
    "document_nummer": "2024D50816",
    "document_soort": "Motie",
    "publication_id": "34ae8528-e8e1-4be2-ba78-45295e10b8bc",
    "publication_content_type": "application/xml",
    "publication_length": 2411,
    "cached": false,
    "binary_path": "bronmateriaal-onbewerkt\\cache\\document_publications\\34ae8528-e8e1-4be2-ba78-45295e10b8bc.xml"
  },
  "issues": []
}