{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n662\nMOTIE VAN DE LEDEN HOLMAN EN VEDDER\nVoorgesteld\n23 mei 2024\nDe Kamer,\ngehoord de beraadslaging,\noverwegende dat conflicterende uitspraken van het College voor de toelating van gewasbeschermingsmiddelen en gerechtelijke uitspraken over het verbod van gewasbeschermingsmiddelen in de lelieteelt op specifieke percelen leidt tot grote onzekerheid voor telers;\nconstaterende dat de Minister van LNV een gids voor goede praktijken kan vaststellen waarmee de overheid een gewasbeschermingsplan van een teler kan beoordelen;\nconstaterende dat zo'n gids nu ook in samenwerking met de sector wordt opgesteld voor de aardappelteelt, maar nog niet voor andere teelten zoals de lelieteelt;\noverwegende dat ondanks het terugtrekken van de SUR en daarmee de reductiedoelstelling van 50% het nog steeds wenselijk is om dit doel in 2030 te halen;\noverwegende dat de Minister onderzoek laat uitvoeren naar de wijze waarop de uitbreiding van het areaal van lelies kan worden beperkt;\nverzoekt de regering om vooruitlopend op dit onderzoek in gesprek met de sector te gaan om te komen tot 50% reductie van chemische gewasbeschermingsmiddelen in de lelieteelt in 2030 en te komen tot een gids voor goede praktijken,\nen gaat over tot de orde van de dag.\nHolman\nVedder",
  "content_char_count": 1356,
  "source": {
    "document_id": "c957f7fe-0a27-4dc3-973a-e6e78a8576e6",
    "document_nummer": "2024D20707",
    "document_soort": "Motie",
    "publication_id": "25ead8ca-eb9b-44cc-bf05-9e979aa8428f",
    "publication_content_type": "application/xml",
    "publication_length": 2822,
    "cached": false,
    "binary_path": "bronmateriaal-onbewerkt\\cache\\document_publications\\25ead8ca-eb9b-44cc-bf05-9e979aa8428f.xml"
  },
  "issues": []
}