{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n85\nMOTIE VAN HET LID PETER DE GROOT\nVoorgesteld\n25 juni 2025\nDe Kamer,\ngehoord de beraadslaging,\noverwegende dat er een structureel tekort is aan betaalbare koopwoningen in Nederland;\noverwegende dat huishoudens met een (gezamenlijk) middeninkomen van circa € 50.000 tot € 80.000 vaak tussen wal en schip vallen op de woningmarkt;\nconstaterende dat koopwoningen in de prijsklasse van € 250.000 tot € 405.000 voor deze doelgroep als betaalbaar kunnen worden beschouwd;\nvan mening dat het woningaanbod beter moet aansluiten op de behoeften van middeninkomens;\nverzoekt de regering om in de instructieregels voor woningbouwprojecten op te nemen dat binnen het aandeel van twee derde betaalbare woningen minimaal 25% uit betaalbare koopwoningen in bovengenoemde prijsklasse wordt gebouwd,\nen gaat over tot de orde van de dag.\nPeter de Groot",
  "content_char_count": 1253,
  "source": {
    "document_id": "023c30b7-c466-4775-be45-38261dca6a7d",
    "document_nummer": "2025D30045",
    "document_soort": "Motie",
    "publication_id": "d5524832-f49f-4508-99d8-7039fc731c71",
    "publication_content_type": "application/xml",
    "publication_length": 5499,
    "cached": false,
    "binary_path": "bronmateriaal-onbewerkt\\cache\\document_publications\\d5524832-f49f-4508-99d8-7039fc731c71.xml"
  },
  "issues": []
}