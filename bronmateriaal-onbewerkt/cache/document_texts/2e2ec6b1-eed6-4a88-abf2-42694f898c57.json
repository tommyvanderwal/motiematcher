{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n640\nMOTIE VAN DE LEDEN STULTIENS EN VAN KENT\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat er in het coalitieakkoord niks is opgenomen over zware beroepen en het daarmee een vrije kwestie is;\nconstaterende dat de volledige Tweede Kamer met algemene stemmen heeft ingestemd om de zwareberoepenregeling ook na 2025 te laten bestaan (motie\n36 067, nr. 140\n) en dat ook de Eerste Kamer heeft ingestemd met het voortzetten en verruimen van de zwareberoepenregeling (motie\n36 067, letter Y\n);\nvan mening dat deze moties zo snel mogelijk uitgevoerd moeten worden zodat mensen met een zwaar beroep ook na 2025 gezond van hun oude dag kunnen genieten;\nverzoekt de regering om binnen twee weken een concreet voorstel voor het verlengen en verruimen van de zwareberoepenregeling aan de Kamer te zenden, inclusief mogelijke dekkingsopties,\nen gaat over tot de orde van de dag.\nStultiens\nVan Kent",
  "content_char_count": 1022,
  "source": {
    "document_id": "0e6f71c9-a6ca-4373-b0bb-3938880a641e",
    "document_nummer": "2024D22009",
    "document_soort": "Motie",
    "publication_id": "2e2ec6b1-eed6-4a88-abf2-42694f898c57",
    "publication_content_type": "application/xml",
    "publication_length": 2584,
    "cached": false,
    "binary_path": "bronmateriaal-onbewerkt\\cache\\document_publications\\2e2ec6b1-eed6-4a88-abf2-42694f898c57.xml"
  },
  "issues": []
}