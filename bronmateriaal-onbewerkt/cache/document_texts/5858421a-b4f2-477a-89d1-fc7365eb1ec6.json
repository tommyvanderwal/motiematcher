{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1292\nMOTIE VAN DE LEDEN BUIJSSE EN DE KORT\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat 51% van de overheidswebsites en -apps niet voldoet aan de wettelijke vereisten voor toegankelijkheid;\noverwegende dat de Staatssecretaris zich inspant om de digitale toegankelijkheid te verbeteren aan de hand van een lichte vorm van handhaving en van bewustwording bij de departementen;\noverwegende dat de overheid als werkgever achterblijft in de banenafspraak en dus meer mensen met een afstand tot de arbeidsmarkt een baan zou moeten aanbieden;\nverzoekt de regering om te bekijken hoe zij de kennis van ervaringsdeskundigen kan inzetten om én een inhaalslag te maken voor wat betreft de toegankelijkheid van overheidswebsites en -apps én een inhaalslag te maken om meer mensen met een afstand tot de arbeidsmarkt een baan aan te bieden,\nen gaat over tot de orde van de dag.\nBuijsse\nDe Kort",
  "content_char_count": 1045,
  "source": {
    "document_id": "0ec72f9e-55a3-4bf9-ba90-0f4c345181ee",
    "document_nummer": "2025D07235",
    "document_soort": "Motie",
    "publication_id": "5858421a-b4f2-477a-89d1-fc7365eb1ec6",
    "publication_content_type": "application/xml",
    "publication_length": 2473,
    "cached": false,
    "binary_path": "bronmateriaal-onbewerkt\\cache\\document_publications\\5858421a-b4f2-477a-89d1-fc7365eb1ec6.xml"
  },
  "issues": []
}