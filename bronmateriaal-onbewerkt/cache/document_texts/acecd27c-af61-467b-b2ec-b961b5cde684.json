{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n109\nMOTIE VAN DE LEDEN TSEGGAI EN VAN NISPEN\nVoorgesteld\n3 april 2025\nDe Kamer,\ngehoord de beraadslaging,\noverwegende dat het voor (interlandelijk) geadopteerden van groot belang is om alle informatie die is verbonden aan hun adoptie te verkrijgen en die ook beschikbaar te houden;\nconstaterende dat een eerdere motie is aangenomen die de regering verzocht te zorgen voor laagdrempelige en onbeperkte toegang tot het eigen dossier;\noverwegende dat uit juridische analyse blijkt dat juridische belemmeringen k√∫nnen worden weggenomen maar dit niet nog jaren op zich mag laten wachten;\nverzoekt de regering er ook binnen de bestaande regels alles aan te doen de belemmeringen weg te nemen en het inzagerecht te verruimen, en nog voor de zomer de Kamer hierover te informeren;\nverzoekt de regering voorts dat als blijkt dat wijziging van de wet noodzakelijk is, dit los te koppelen van het wetsvoorstel waarmee interlandelijke adoptie wordt afgebouwd, maar dit zo spoedig mogelijk te realiseren,\nen gaat over tot de orde van de dag.\nTseggai\nVan Nispen",
  "content_char_count": 1155,
  "source": {
    "document_id": "72a24ac6-9bba-4499-bcd0-9e833958a36a",
    "document_nummer": "2025D14840",
    "document_soort": "Motie",
    "publication_id": "acecd27c-af61-467b-b2ec-b961b5cde684",
    "publication_content_type": "application/xml",
    "publication_length": 2601,
    "cached": false,
    "binary_path": "bronmateriaal-onbewerkt\\cache\\document_publications\\acecd27c-af61-467b-b2ec-b961b5cde684.xml"
  },
  "issues": []
}