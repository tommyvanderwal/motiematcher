{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n91\nMOTIE VAN HET LID DASSEN\nVoorgesteld\n4 juli 2024\nDe Kamer,\ngehoord de beraadslaging,\nconstaterende dat de anticorruptiewaakhond GRECO van de Raad van Europa al jaren constateert dat Nederland onvoldoende maatregelen neemt om corruptie te bestrijden en integriteit te bevorderen;\nconstaterende dat het kabinet zich bij de totstandkoming van het regeerakkoord doorgaans uitgebreid laat informeren door externe partijen, zich laat adviseren door experts en in contact staat met belangenbehartigers;\noverwegende dat het van belang is dat verschillende belangen op tafel komen zodat besluitvorming wordt verbeterd;\noverwegende dat het van belang is dat er transparantie is over en toegang is tot besluitvorming voor de samenleving;\nverzoekt het kabinet om een lobbyparagraaf toe te voegen aan het regeerprogramma waarbij inzage wordt gegeven in met welke externe partijen, adviseurs en belangenbehartigers contact is geweest bij de totstandkoming van het regeerakkoord, waarbij wordt ingegaan op het doel van de gesprekken en op welk beleid is overgenomen dan wel welke impact het heeft gehad op het uiteindelijke regeerprogramma,\nen gaat over tot de orde van de dag.\nDassen",
  "content_char_count": 1276,
  "source": {
    "document_id": "eca1c25b-e223-4ecc-9db2-565f9381688a",
    "document_nummer": "2024D28382",
    "document_soort": "Motie",
    "publication_id": "7ca2265d-9bd9-4d84-b4be-db63101ec2d5",
    "publication_content_type": "application/xml",
    "publication_length": 2648,
    "cached": false,
    "binary_path": "bronmateriaal-onbewerkt\\cache\\document_publications\\7ca2265d-9bd9-4d84-b4be-db63101ec2d5.xml"
  },
  "issues": []
}