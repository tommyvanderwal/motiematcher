{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1258\nMOTIE VAN HET LID GRINWIS C.S.\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat in de sociale huursector verschillende indexaties worden gehanteerd voor maximale huurverhoging, huurprijsgrenzen en inkomensgrenzen in de huurtoeslag en bij woningtoewijzing;\noverwegende dat dit tot vreemde situaties leidt, zoals een grotere huurstijging dan de verhoging van de aftoppingsgrens, waardoor huurders minder huurtoeslag ontvangen;\noverwegende dat dit huurprijsstijgingen ingewikkeld maakt voor zowel huurders als woningcorporaties;\nverzoekt het kabinet alle indexaties met betrekking tot maximale huurverhogingen, huurtoeslag en (passend) toewijzen tegen het licht te houden en daarbij in te zetten op het vergroten van eenduidigheid en uitlegbaarheid naar huurder en woningcorporatie, en de Kamer hierover voor de zomer te informeren,\nen gaat over tot de orde van de dag.\nGrinwis\nVedder\nWelzijn\nFlach",
  "content_char_count": 1049,
  "source": {
    "document_id": "89a31405-f8ad-4528-8887-cf27f22f8075",
    "document_nummer": "2025D04570",
    "document_soort": "Motie",
    "publication_id": "54542054-3cb5-44c9-8915-4aa22a960931",
    "publication_content_type": "application/xml",
    "publication_length": 2520,
    "cached": false,
    "binary_path": "bronmateriaal-onbewerkt\\cache\\document_publications\\54542054-3cb5-44c9-8915-4aa22a960931.xml"
  },
  "issues": []
}