{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n486\nGEWIJZIGDE MOTIE VAN HET LID BECKERMAN TER VERVANGING VAN DIE GEDRUKT ONDER NR. 481\nVoorgesteld\n2 april 2024\nDe Kamer,\ngehoord de beraadslaging,\nconstaterende dat in 2023 ruim 200 docenten achter het net visten bij hun aanvraag voor een lerarenbeurs omdat het budget ontoereikend was,\nconstaterende dat budget voor de lerarenbeurs vorig jaar voor de derde keer in vier jaar tijd te laag is ingeschat,\noverwegende dat de lerarenbeurs een succesvolle manier is voor onderwijspersoneel om een bachelor of masteropleiding te volgen,\noverwegende dat we alles moeten doen om deze leraren voor het onderwijs te behouden,\nverzoekt de regering bij overschrijding van de lerarenbeurs, de Kamer te informeren zodat de Kamer kan besluiten of extra middelen moeten worden ingezet,\nen gaat over tot de orde van de dag.\nBeckerman",
  "content_char_count": 924,
  "source": {
    "document_id": "20c11552-a81f-43d3-b895-1ece18c851bc",
    "document_nummer": "2024D12258",
    "document_soort": "Motie (gewijzigd/nader)",
    "publication_id": "5b2b9049-9246-41fe-8689-7996f2dd64fc",
    "publication_content_type": "application/xml",
    "publication_length": 2297,
    "cached": false,
    "binary_path": "bronmateriaal-onbewerkt\\cache\\document_publications\\5b2b9049-9246-41fe-8689-7996f2dd64fc.xml"
  },
  "issues": []
}