{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n125\nMOTIE VAN DE LEDEN VAN DEN HIL EN RIKKERS-OOSTERKAMP\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\noverwegende dat ontwikkeling van groot belang is voor de toekomst van jonge sporters;\noverwegende dat talentontwikkeling niet alleen gericht moet zijn op technische vaardigheden, maar ook op de pedagogische, sociale en emotionele ontwikkeling van de jeugd;\noverwegende dat in een veranderende samenleving de weerbaarheid van jongeren afneemt en er behoefte is aan integrale ontwikkeling;\nvan mening dat voorbeelden zoals bij de KNVB en Ajax, die jonge talenten prikkelen door cognitieve ontwikkeling en het aanmoedigen van nieuwsgierigheid, waardevol zijn voor de groei van jongeren op zowel sportief als persoonlijk vlak;\nverzoekt de regering om het belang van een pedagogische basis voor trainers en coaches in de sport te onderschrijven en in overleg met de KNVB te gaan om te onderzoeken of het mogelijk is om pedagogische elementen, waaronder weerbaarheid en sociale vorming, nog verder te integreren in de opleiding van nieuwe coaches en dit te betrekken bij het vervolg van het Sportakkoord,\nen gaat over tot de orde van de dag.\nVan den Hil\nRikkers-Oosterkamp",
  "content_char_count": 1426,
  "source": {
    "document_id": "ad5a39ca-3696-47e2-90dd-18a906574340",
    "document_nummer": "2024D47328",
    "document_soort": "Motie",
    "publication_id": "5c802ab3-f75d-45fb-bb08-db1918cbffc8",
    "publication_content_type": "application/xml",
    "publication_length": 2926,
    "cached": false,
    "binary_path": "bronmateriaal-onbewerkt\\cache\\document_publications\\5c802ab3-f75d-45fb-bb08-db1918cbffc8.xml"
  },
  "issues": []
}