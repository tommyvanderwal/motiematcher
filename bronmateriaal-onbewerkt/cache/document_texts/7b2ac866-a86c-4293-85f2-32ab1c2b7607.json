{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n96\nMOTIE VAN DE LEDEN ERKENS EN FLACH\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat er in de Wcw criteria worden opgesteld waaraan een private partij moet voldoen om als minderheidsaandeelhouder actief te kunnen zijn onder de Wcw;\noverwegende dat deze criteria te weinig bewegingsruimte laten voor private partijen om als minderheidsaandeelhouder deel te nemen, wat ertoe kan leiden dat publiek-private samenwerking niet tot stand komt;\nvan mening dat pensioenfondsen een cruciale rol kunnen spelen bij de realisatie van warmtenetten en dat het daarom in de Wcw aantrekkelijker moet worden gemaakt voor pensioenfondsen om te investeren;\nverzoekt de regering om in overleg met pensioenfondsen de criteria waaraan private partijen moeten voldoen om als minderheidsaandeelhouder actief te kunnen zijn, te versoepelen middels een AMvB, zodat het voor pensioenfondsen aantrekkelijker wordt om te investeren in warmtenetten,\nen gaat over tot de orde van de dag.\nErkens\nFlach",
  "content_char_count": 1167,
  "source": {
    "document_id": "382d34de-c822-4279-978e-5f0e9db32864",
    "document_nummer": "2025D29136",
    "document_soort": "Motie",
    "publication_id": "7b2ac866-a86c-4293-85f2-32ab1c2b7607",
    "publication_content_type": "application/xml",
    "publication_length": 4939,
    "cached": false,
    "binary_path": "bronmateriaal-onbewerkt\\cache\\document_publications\\7b2ac866-a86c-4293-85f2-32ab1c2b7607.xml"
  },
  "issues": []
}