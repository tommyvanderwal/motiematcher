{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1218\nMOTIE VAN HET LID BECKERMAN\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat de helft van de studentes in het hoger onderwijs in het voorgaande jaar een vorm van seksueel grensoverschrijdend gedrag heeft meegemaakt;\nconstaterende dat dit drie keer meer is dan het landelijk gemiddelde voor vrouwen;\nconstaterende dat de meldingen van seksueel grensoverschrijdend gedrag en seksueel geweld bij hogeronderwijsinstellingen daarentegen achterblijven;\noverwegende dat studentes een hoge meldingsdrempel ervaren, onder andere vanwege mogelijke negatieve gevolgen die zij kunnen ervaren na het doen van een melding;\nverzoekt de regering om samen met de hogeronderwijsinstellingen een plan te maken om de meldingsdrempel bij seksueel grensoverschrijdend gedrag te verlagen, daarbij studentes actief te betrekken en dit jaarlijks te evalueren,\nen gaat over tot de orde van de dag.\nBeckerman",
  "content_char_count": 1050,
  "source": {
    "document_id": "a7ceb3cc-b521-4a4b-b0b5-65d7c49884b1",
    "document_nummer": "2025D42864",
    "document_soort": "Motie",
    "publication_id": "82030483-2da9-492c-a381-a6aaeb4588bc",
    "publication_content_type": "application/xml",
    "publication_length": 4801,
    "cached": false,
    "binary_path": "bronmateriaal-onbewerkt\\cache\\document_publications\\82030483-2da9-492c-a381-a6aaeb4588bc.xml"
  },
  "issues": []
}