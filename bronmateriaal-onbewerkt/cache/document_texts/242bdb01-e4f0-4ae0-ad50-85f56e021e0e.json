{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 502\nToekomstige ontwikkeling van de Nederlandse postsector\nNr.\n190\nMOTIE VAN HET LID KISTEMAN C.S.\nVoorgesteld\n17 oktober 2024\nDe Kamer,\ngehoord de beraadslaging,\noverwegende dat veel consumenten en bedrijven afhankelijk zijn van de postmarkt of participeren op de postmarkt;\noverwegende dat de Autoriteit Consument en Markt een onderzoek uitvoert op verzoek van Economische Zaken naar een toekomstvisie van de postmarkt;\noverwegende dat dit verzoek beperkt is tot vier korte regels;\noverwegende dat het onderzoek zich vooral richt op de universele postdienst;\nverzoekt de regering om te komen tot een uitgebreidere scenariostudie en een bijbehorende bredere opdracht, waarbij het belang van de UPD, de consument, concurrentie en marktwerking centraal staan en in dit scenario ook een visie te maken over een eventueel samengaan van de post- en pakketmarket en welke nieuwe mogelijkheden dit zal bieden,\nen gaat over tot de orde van de dag.\nKisteman\nThijssen\nZeedijk",
  "content_char_count": 1040,
  "source": {
    "document_id": "1dfbf489-8522-475f-b1f8-1efcde5002a7",
    "document_nummer": "2024D39320",
    "document_soort": "Motie",
    "publication_id": "242bdb01-e4f0-4ae0-ad50-85f56e021e0e",
    "publication_content_type": "application/xml",
    "publication_length": 2508,
    "cached": false,
    "binary_path": "bronmateriaal-onbewerkt\\cache\\document_publications\\242bdb01-e4f0-4ae0-ad50-85f56e021e0e.xml"
  },
  "issues": []
}