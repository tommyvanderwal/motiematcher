{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n679\nGEWIJZIGDE MOTIE VAN DE LEDEN FLACH EN STULTIENS TER VERVANGING VAN DIE GEDRUKT ONDER NR. 677\nVoorgesteld\n17 december 2024\nDe Kamer,\ngehoord de beraadslaging,\nconstaterende, dat de wetsystematiek met betrekking tot de vaststelling van de AOW-leeftijd wel voorziet in de mogelijkheid van een stijgende AOW-leeftijd, maar niet in de mogelijkheid van een dalende AOW-leeftijd;\nconstaterende, dat een dalende AOW-leeftijd nu nog niet aan de orde is, maar dat er wel sprake is van een minder snelle stijging van de levensverwachting dan verwacht;\noverwegende, dat het mogelijk moet kunnen zijn om de AOW-leeftijd te laten dalen als gevolg van een dalende levensverwachting, en dat daarmee niet gewacht moeten worden tot de levensverwachting daadwerkelijk daalt, omdat je dan nog een volledig wetstraject moet doorlopen om een daling van de AOW-leeftijd mogelijk te maken;\nverzoekt de regering, zich voor te bereiden op een scenario waarin wetgeving tot stand moet komen om daling van de AOW-leeftijd mogelijk te maken;\nen gaat over tot de orde van de dag.\nFlach\nStultiens",
  "content_char_count": 1177,
  "source": {
    "document_id": "b74a8acc-30ec-4144-94f4-5a6cc2f221a5",
    "document_nummer": "2024D49648",
    "document_soort": "Motie (gewijzigd/nader)",
    "publication_id": "db9f4cd9-7205-46fd-b5bd-72fbb7a60438",
    "publication_content_type": "application/xml",
    "publication_length": 2652,
    "cached": false,
    "binary_path": "bronmateriaal-onbewerkt\\cache\\document_publications\\db9f4cd9-7205-46fd-b5bd-72fbb7a60438.xml"
  },
  "issues": []
}