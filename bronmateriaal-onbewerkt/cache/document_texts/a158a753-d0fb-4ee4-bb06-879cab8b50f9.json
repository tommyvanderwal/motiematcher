{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1413\nMOTIE VAN HET LID KOEKKOEK\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat de Nederlandse Digitaliseringsstrategie (NDS) digitale weerbaarheid en digitale autonomie als één gezamenlijke prioriteit ziet, terwijl digitale weerbaarheid primair een veiligheidsvraagstuk is en digitale autonomie een strategisch-economisch vraagstuk;\noverwegende dat deze twee onderwerpen fundamenteel verschillende expertises en implementatiestrategieën vereisen;\noverwegende dat het samenvoegen het risico met zich meebrengt dat beide onderwerpen onvoldoende aandacht krijgen;\nverzoekt de regering om in de verdere uitwerking van de Nederlandse Digitaliseringsstrategie onderscheid te maken tussen «digitale weerbaarheid» en «digitale autonomie» en voor beide prioriteiten separate doelstellingen, interventies en governance vast te stellen,\nen gaat over tot de orde van de dag.\nKoekkoek",
  "content_char_count": 1063,
  "source": {
    "document_id": "b53c0c2b-e6ac-4d34-a868-331acde2cc25",
    "document_nummer": "2025D42259",
    "document_soort": "Motie",
    "publication_id": "a158a753-d0fb-4ee4-bb06-879cab8b50f9",
    "publication_content_type": "application/xml",
    "publication_length": 4588,
    "cached": false,
    "binary_path": "bronmateriaal-onbewerkt\\cache\\document_publications\\a158a753-d0fb-4ee4-bb06-879cab8b50f9.xml"
  },
  "issues": []
}