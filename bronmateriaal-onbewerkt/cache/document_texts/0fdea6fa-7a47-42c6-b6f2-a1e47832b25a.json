{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1278\nMOTIE VAN HET LID DOBBE\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat onverzekerde mensen, zoals dakloze mensen, vaak geweigerd worden door zorgaanbieders zoals ziekenhuizen, terwijl zij dringend zorg nodig hebben;\noverwegende dat zorg een mensenrecht is dat ook geldt voor mensen in een kwetsbare positie;\noverwegende dat het kabinet meer onverzekerden aan een verzekering wil helpen, maar er daarmee hoogstwaarschijnlijk alsnog onverzekerden over zullen blijven;\nverzoekt de regering om in overleg met straatartsen, maatschappelijke organisaties die zich inzetten voor onverzekerde mensen en zorgaanbieders, met een actieplan te komen om de toegang van onverzekerde mensen tot de zorg te verbeteren,\nen gaat over tot de orde van de dag.\nDobbe",
  "content_char_count": 888,
  "source": {
    "document_id": "f8572950-3b97-49f7-9628-e1c630d679f9",
    "document_nummer": "2025D11724",
    "document_soort": "Motie",
    "publication_id": "0fdea6fa-7a47-42c6-b6f2-a1e47832b25a",
    "publication_content_type": "application/xml",
    "publication_length": 2242,
    "cached": false,
    "binary_path": "bronmateriaal-onbewerkt\\cache\\document_publications\\0fdea6fa-7a47-42c6-b6f2-a1e47832b25a.xml"
  },
  "issues": []
}