{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1248\nMOTIE VAN DE LEDEN PIERIK EN DE HOOP\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat in Noord- en Oost-Nederland nog altijd dieseltreinen rijden, terwijl het kabinet inzet op sterk en duurzaam openbaar vervoer in het landelijk gebied;\nconstaterende dat voor de verduurzaming van regionale spoorlijnen geen structurele middelen zijn gereserveerd;\noverwegende dat investeringen in regionaal spoor bijdragen aan een beter verbonden en robuuster spoornetwerk in heel Nederland, wat essentieel is voor het behoud van de bereikbaarheid in de regio;\noverwegende dat verduurzaming van spoorinfrastructuur jaren aan voorbereiding en uitvoering vergt, terwijl nieuwe concessies op korte termijn starten;\nverzoekt de regering om in overleg met provincies en vervoerders bij het eerstvolgende BO MIRT een concreet plan met tijdspad op te stellen voor het uitfaseren van dieseltreinen in Noord- en Oost-Nederland, met als voorwaarde dat er een alternatief is;\nverzoekt de regering daarbij ook de kosten en (co)financieringsmogelijkheden in beeld te brengen,\nen gaat over tot de orde van de dag.\nPierik\nDe Hoop",
  "content_char_count": 1243,
  "source": {
    "document_id": "87118aad-7687-46ce-b26b-875c644c6e6d",
    "document_nummer": "2025D24547",
    "document_soort": "Motie",
    "publication_id": "4abe0172-5592-40b3-8107-a7f20969c763",
    "publication_content_type": "application/xml",
    "publication_length": 5002,
    "cached": false,
    "binary_path": "bronmateriaal-onbewerkt\\cache\\document_publications\\4abe0172-5592-40b3-8107-a7f20969c763.xml"
  },
  "issues": []
}