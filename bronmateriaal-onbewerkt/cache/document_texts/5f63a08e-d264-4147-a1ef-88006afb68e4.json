{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n120\nMOTIE VAN DE LEDEN FLACH EN VAN DER PLAS\nVoorgesteld\n21 mei 2025\nDe Kamer,\ngehoord de beraadslaging,\noverwegende dat de veiligheid van boeren onder druk staat doordat steeds meer persoonsgegevens vanwege een beroep op openbaarheid worden vrijgegeven;\nconstaterende dat de inhoud van het begrip «emissiegegevens» steeds verder opgerekt is en dat andere EU-lidstaten beperktere openbaarmakingsregelingen kiezen in relatie tot milieu-informatie;\nverzoekt de regering steun te zoeken bij andere lidstaten voor een voorstel om de reikwijdte van het begrip «emissiegegevens» in de milieu-informatierichtlijn beter af te bakenen, zodat de definitie wordt ingeperkt ten opzichte van de huidige opgerekte invulling in de rechtspraak, en deze beter te laten aansluiten bij de initiële doelstelling van de Uniewetgever,\nen gaat over tot de orde van de dag.\nFlach\nVan der Plas",
  "content_char_count": 986,
  "source": {
    "document_id": "e4ed4b54-00df-4840-88b4-e40fb4125647",
    "document_nummer": "2025D23269",
    "document_soort": "Motie",
    "publication_id": "5f63a08e-d264-4147-a1ef-88006afb68e4",
    "publication_content_type": "application/xml",
    "publication_length": 4687,
    "cached": false,
    "binary_path": "bronmateriaal-onbewerkt\\cache\\document_publications\\5f63a08e-d264-4147-a1ef-88006afb68e4.xml"
  },
  "issues": []
}