{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n85\nMOTIE VAN HET LID TJEERD DE GROOT\nVoorgesteld\n14 maart 2024\nDe Kamer,\ngehoord de beraadslaging,\noverwegende dat de Europese Commissie een voorstel heeft gedaan om de regelgeving rond plantveredeling te vernieuwen, waaronder het gebruik van nieuwe genomische technieken;\nconstaterende dat verschillende EU-lidstaten hun zorgen hebben geuit over de verwachte toename aan octrooien in de plantenveredeling als gevolg van het toestaan van dergelijke technieken en onderzoek daarover op zich laat wachten;\noverwegende dat het van belang is voor producenten om hun keuzevrijheid te behouden en het Europees Parlement daarom amendementen heeft aangenomen die de werking van het octrooirecht beperken;\nvan mening dat het beperken van octrooibaarheid, het vrijstellen van kwekers in het octrooirecht en sterk kwekersrecht de beste combinatie is om een gedegen intellectueel eigendomssysteem te creÃ«ren voor de plantaardige sector;\nvan mening dat de voedselzekerheid nog weleens wordt vergeten;\nverzoekt de regering zich in de Europese Raad actief in te zetten om de reikwijdte van het octrooirecht te beperken voor producten verkregen met nieuwe genomische technieken door deze producten uit te sluiten van octrooieerbaarheid of de werking van octrooirechten van plantaardig materiaal te beperken,\nen gaat over tot de orde van de dag.\nTjeerd de Groot",
  "content_char_count": 1584,
  "source": {
    "document_id": "71c6113c-e43b-4563-9e74-b09c57867426",
    "document_nummer": "2024D09834",
    "document_soort": "Motie",
    "publication_id": "a4280bfc-533f-4661-993e-2e3d413713da",
    "publication_content_type": "application/xml",
    "publication_length": 3033,
    "cached": false,
    "binary_path": "bronmateriaal-onbewerkt\\cache\\document_publications\\a4280bfc-533f-4661-993e-2e3d413713da.xml"
  },
  "issues": []
}