{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n753\nMOTIE VAN HET LID ROODERKERK C.S.\nVoorgesteld\n2 oktober 2024\nDe Kamer,\ngehoord de beraadslaging,\nconstaterende dat de afgelopen vier jaar 30 pro-scholen meededen aan een pilot met gecombineerde pro/vmbo-klassen op pro-scholen;\nconstaterende dat de Staatssecretaris wegens een zeer positieve evaluatie de ambitie heeft om deze mogelijkheid structureel te regelen in het stelsel;\noverwegende dat combinatieklassen op korte termijn een oplossing kunnen bieden voor het gebrek aan enkelvoudige doorstroomtoetsadviezen doordat leerlingen niet hoeven af te stromen van het vmbo naar het pro maar gewoon doorgaan op de pro-school;\nverzoekt de regering deze pilot open te stellen voor meer scholen, vooruitlopend op het structureel borgen van deze mogelijkheid in het stelsel,\nen gaat over tot de orde van de dag.\nRooderkerk\nKisteman\nWesterveld",
  "content_char_count": 940,
  "source": {
    "document_id": "eeb51544-7e75-42ff-a0f0-405a6ae777a5",
    "document_nummer": "2024D36352",
    "document_soort": "Motie",
    "publication_id": "55aec2e5-839d-4821-a152-40658dd54db3",
    "publication_content_type": "application/xml",
    "publication_length": 2387,
    "cached": false,
    "binary_path": "bronmateriaal-onbewerkt\\cache\\document_publications\\55aec2e5-839d-4821-a152-40658dd54db3.xml"
  },
  "issues": []
}