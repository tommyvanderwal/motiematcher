{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n37\nMOTIE VAN HET LID GRINWIS C.S.\nVoorgesteld\n3 april 2025\nDe Kamer,\ngehoord de beraadslaging,\nconstaterende dat gemeenten door de krimp van en aanvullende bezuinigingen door dit kabinet op het Gemeentefonds in 2026 in grote financiële problemen komen en daardoor zullen moeten bezuinigen op cruciale gemeentelijke taken, zoals de instandhouding van lokale voorzieningen, het bouwen van woningen en taken in het sociaal domein, of genoodzaakt zijn lokale belastingen fors te verhogen;\nspreekt uit dat onze gemeenten de eerste overheid zijn en voldoende structurele middelen verdienen om hun taken uit te kunnen voeren en lokale voorzieningen in stand te kunnen houden, zonder lokale belastingen fors te hoeven verhogen;\nverzoekt de regering prioriteit te geven aan de noden van de gemeenten en deze bovenaan de stapel financiële wensen en tegenvallers bij de voorjaarsbesluitvorming te leggen,\nen gaat over tot de orde van de dag.\nGrinwis\nBikker\nFlach\nEerdmans\nSneller\nInge van Dijk\nChakor",
  "content_char_count": 1150,
  "source": {
    "document_id": "a5cd982a-c625-485c-8251-987a455c4884",
    "document_nummer": "2025D14627",
    "document_soort": "Motie",
    "publication_id": "a3d62c4e-0bda-4c60-bedc-d5fd2d2ae60e",
    "publication_content_type": "application/xml",
    "publication_length": 2722,
    "cached": false,
    "binary_path": "bronmateriaal-onbewerkt\\cache\\document_publications\\a3d62c4e-0bda-4c60-bedc-d5fd2d2ae60e.xml"
  },
  "issues": []
}