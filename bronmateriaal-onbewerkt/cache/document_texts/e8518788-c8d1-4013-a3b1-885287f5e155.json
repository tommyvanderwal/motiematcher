{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1613\nMOTIE VAN HET LID VAN CAMPEN\nVoorgesteld\n30 januari 2024\nDe Kamer,\ngehoord de beraadslaging,\nconstaterende dat de voorzitter van de Europese Commissie een strategische dialoog wil voeren met boeren over de toekomst van de landbouw met onder meer de vraag hoe we beter gebruik kunnen maken van de enorme kansen die kennis en technologische innovatie bieden;\noverwegende dat aan Brusselse tafels mooie doelen en mooie voorstellen kunnen worden besproken, maar dat agrarisch ondernemers ook de kans moeten krijgen om die doelen te halen;\nvan mening dat de Europese Commissie ruimte moet geven voor nieuwe innovaties die bijdragen aan een efficiënte en duurzame voedselproductie;\nverzoekt de regering om bij de dialoog expliciet het belang te benadrukken van:\n•\nspoedige toelating van noodzakelijke innovaties zoals kunstmestvervangers/RENURE;\n•\neen snellere en goedkopere toelatingsprocedure van groene gewasbeschermingsmiddelen;\n•\nnieuwe veredelingstechnieken te faciliteren en stimuleren;\n•\nhulp bieden aan nieuwe bedrijven die toelating verzoeken voor «novel foods»;\nverzoekt de regering zich ervoor in te spannen dat een routekaart met besluitvormingsmomenten voor toelating van die innovaties uitkomst is van de strategische dialoog, mede in het belang van voedselzekerheid binnen de Europese Unie,\nen gaat over tot de orde van de dag.\nVan Campen",
  "content_char_count": 1466,
  "source": {
    "document_id": "74a574fc-24d8-4f9d-8db1-50c35967f483",
    "document_nummer": "2024D03279",
    "document_soort": "Motie",
    "publication_id": "e8518788-c8d1-4013-a3b1-885287f5e155",
    "publication_content_type": "application/xml",
    "publication_length": 3428,
    "cached": false,
    "binary_path": "bronmateriaal-onbewerkt\\cache\\document_publications\\e8518788-c8d1-4013-a3b1-885287f5e155.xml"
  },
  "issues": []
}