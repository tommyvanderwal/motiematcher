{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n26\nMOTIE VAN DE LEDEN INGE VAN DIJK EN GRINWIS\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat het kabinet werkt aan een nieuw financieringsmodel van het Handelsregister van de Kamer van Koophandel waarin wordt voorgesteld dat alle ingeschrevenen, waaronder verenigingen, een jaarlijkse bijdrage gaan betalen;\noverwegende dat verenigingen vaak met dezelfde regelgeving en administratieve lasten en kosten te maken krijgen als bedrijven;\noverwegende dat verenigingen van een inschrijving in het Handelsregister veel minder voordeel hebben dan bijvoorbeeld grote bedrijven;\noverwegende dat we verenigingen moeten stimuleren in plaats van frustreren, omdat zij het cement van onze samenleving vormen;\nverzoekt de regering verenigingen uit te zonderen van deze jaarlijkse bijdrage, bijvoorbeeld door de toegangsbijdrage voor afnemers van Handelsregisterbulkdata te verhogen,\nen gaat over tot de orde van de dag.\nInge van Dijk\nGrinwis",
  "content_char_count": 1154,
  "source": {
    "document_id": "2e693303-e4a5-4ab8-b81a-2399bc3b6d19",
    "document_nummer": "2024D39335",
    "document_soort": "Motie",
    "publication_id": "0f017be3-b192-4915-bd7f-9193c027af78",
    "publication_content_type": "application/xml",
    "publication_length": 2654,
    "cached": false,
    "binary_path": "bronmateriaal-onbewerkt\\cache\\document_publications\\0f017be3-b192-4915-bd7f-9193c027af78.xml"
  },
  "issues": []
}