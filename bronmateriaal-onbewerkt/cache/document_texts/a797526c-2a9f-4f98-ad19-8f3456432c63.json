{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 724\nStudiefinanciering\nNr.\n231\nMOTIE VAN HET LID BECKERMAN C.S.\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat DUO bij het opsporen van fraude met de uitwonendenbeurs gebruikmaakte van een algoritme waar mbo-niveau en familierelaties als risico-indicatoren zijn gebruikt, zonder dat er enige onderbouwing is tussen deze indicatoren en fraude;\nconstaterende dat handhavers aan de hand van deze informatie zelf keuzes hebben moeten maken over selectie, waardoor er ruimte is ontstaan voor selectie op basis van vooringenomenheid;\noverwegende dat hierdoor een situatie is ontstaan waarbij sprake kon zijn van een discriminerende feedbackloop, waarin vrijwel alleen studenten met een migratieachtergrond zijn beschuldigd van fraude;\nverzoekt de regering ervoor te zorgen dat DUO in het vervolg gaat werken met wetenschappelijk onderbouwde algoritmes, zodat wordt voorkomen dat er één groep wordt uitgepikt,\nen gaat over tot de orde van de dag.\nBeckerman\nErgin\nStultiens",
  "content_char_count": 1072,
  "source": {
    "document_id": "9683371a-5338-4d33-b2ce-90d216b37edd",
    "document_nummer": "2024D11181",
    "document_soort": "Motie",
    "publication_id": "a797526c-2a9f-4f98-ad19-8f3456432c63",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\a797526c-2a9f-4f98-ad19-8f3456432c63.xml"
  },
  "issues": []
}