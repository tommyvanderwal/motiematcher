{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 518\nWijziging Omgevingswet en enige andere wetten (Wet uitvoering verordening ontbossingsvrije grondstoffen en producten)\nNr.\n8\nMOTIE VAN DE LEDEN HERTZBERGER EN VAN CAMPEN\nVoorgesteld\n26 juni 2024\nDe Kamer,\ngehoord de beraadslaging,\noverwegende dat de implementatie van de Verordening ontbossingsvrije grondstoffen en producten een aanzienlijke toename betekent in kosten en regeldruk voor importerende en exporterende bedrijven;\nverzoekt de regering het eerste jaar na invoering van de wet experimenteerruimte te bieden en samen met bedrijven de implementatie inclusief informatiesystemen gereed te krijgen;\nverzoekt de regering bij de implementatie zo veel mogelijk rekening te houden met rapportageverplichtingen van andere Europese verordeningen die worden ge√Ømplementeerd;\nverzoekt de regering na de invoer werkgeversorganisaties te vragen om voor het mkb per sector gestandaardiseerde formats voor zorgvuldigheidsverklaringen te ontwikkelen om de regeldruk significant te verminderen,\nen gaat over tot de orde van de dag.\nHertzberger\nVan Campen",
  "content_char_count": 1125,
  "source": {
    "document_id": "6b8ba3d8-f231-4128-aaa9-412487f60d6c",
    "document_nummer": "2024D27070",
    "document_soort": "Motie",
    "publication_id": "4452d115-a37e-4ec9-ade1-916fcb5b2296",
    "publication_content_type": "application/xml",
    "publication_length": 2548,
    "cached": false,
    "binary_path": "bronmateriaal-onbewerkt\\cache\\document_publications\\4452d115-a37e-4ec9-ade1-916fcb5b2296.xml"
  },
  "issues": []
}