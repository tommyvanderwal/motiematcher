{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n118\nMOTIE VAN HET LID BIKKER C.S.\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat er veel situaties bekend zijn van uitbuiting van EU-arbeidsmigranten in Nederland en dat het belang van werkgevers prevaleert boven het belang van arbeidsmigranten, wat uitmondt in schrijnende huisvestingssituaties, gevolgen voor sociale cohesie in kwetsbare wijken en toenemende druk op onderwijs, zorg en huisvesting;\noverwegende dat er veel meer aandacht moet komen voor het brede maatschappelijk belang, zoals fatsoenlijke huisvesting, leefbaarheid en druk op voorzieningen;\nverzoekt het kabinet om te komen met een duidelijke visie op EU-arbeidsmigratie en daarbij in te zetten op het maken van (bilaterale) afspraken met lidstaten, in ieder geval met lidstaten vanwaaruit veel arbeidsmigranten in Nederland werken, met als doel concrete afspraken te maken over grip op de omvang van arbeidsmigratie, het terugdringen van misstanden met arbeidsmigranten, het tegengaan van de ontwrichtende gevolgen in het land van herkomst en het verbeteren van de onderlinge informatiepositie;\nverzoekt tevens expliciet te maken welk standpunt het kabinet heeft ten aanzien van toetreding van nieuwe EU-lidstaten, en de Kamer hierover te informeren,\nen gaat over tot de orde van de dag.\nBikker\nFlach\nEerdmans",
  "content_char_count": 1441,
  "source": {
    "document_id": "e7f94ea7-d066-4383-bec7-31c6eb3c2d65",
    "document_nummer": "2025D01407",
    "document_soort": "Motie",
    "publication_id": "148c01cc-85b7-4255-8546-f13893c25b9c",
    "publication_content_type": "application/xml",
    "publication_length": 2891,
    "cached": false,
    "binary_path": "bronmateriaal-onbewerkt\\cache\\document_publications\\148c01cc-85b7-4255-8546-f13893c25b9c.xml"
  },
  "issues": []
}