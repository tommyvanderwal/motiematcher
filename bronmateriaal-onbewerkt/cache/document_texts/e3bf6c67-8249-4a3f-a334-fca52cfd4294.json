{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n42\nMOTIE VAN HET LID DIEDERIK VAN DIJK C.S.\nVoorgesteld\n5 juni 2025\nDe Kamer,\ngehoord de beraadslaging,\noverwegende dat slachtoffers van seksuele uitbuiting kwetsbaar zijn en in twee derde van de gevallen uit het buitenland afkomstig zijn waardoor zij de hulpinstanties moeilijk weten te vinden;\nconstaterende dat meer dan de helft van de prostituees wel eens of vaak denkt aan uitstappen;\nvan mening dat het belangrijk is om ter bescherming van prostituees en ter voorkoming van mensenhandel, dwang en uitbuiting actief beleid te voeren om bekendheid te geven aan de mogelijkheden voor uitstapprogramma's en hier ook concreet invulling aan te geven;\nverzoekt de regering de zichtbaarheid van uitstaporganisaties te bevorderen en in het prostitutiebeleid voorrang te geven aan uitstapprogramma's,\nen gaat over tot de orde van de dag.\nDiederik van Dijk\nCeder\nKrul",
  "content_char_count": 1280,
  "source": {
    "document_id": "9e9e5fb3-5029-4862-88e2-49da8aaedde4",
    "document_nummer": "2025D26469",
    "document_soort": "Motie",
    "publication_id": "e3bf6c67-8249-4a3f-a334-fca52cfd4294",
    "publication_content_type": "application/xml",
    "publication_length": 5638,
    "cached": false,
    "binary_path": "bronmateriaal-onbewerkt\\cache\\document_publications\\e3bf6c67-8249-4a3f-a334-fca52cfd4294.xml"
  },
  "issues": []
}