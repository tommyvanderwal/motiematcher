{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3146\nMOTIE VAN DE LEDEN PATERNOTTE EN HIRSCH\nVoorgesteld\n13 mei 2025\nDe Kamer,\ngehoord de beraadslaging,\nconstaterende dat de Verenigde Staten alle sancties tegen Syrië gaan opheffen;\noverwegende dat in advies van Clingendael aan de Nederlandse regering wordt aangegeven dat zonder volledige opheffing van sancties politieke transitie en wederopbouw in Syrië onmogelijk worden gemaakt;\noverwegende dat Nederland tot nog toe terughoudend was met de afbouw van sancties;\noverwegende dat sanctieverlichting kan bijdragen aan humanitaire verbetering en economische wederopbouw, en dat Nederlandse bedrijven nieuwe kansen kunnen vinden om daaraan bij te dragen;\nverzoekt de regering binnen de EU te pleiten voor versnelde afbouw van handelssancties jegens Syrië en continu de ontwikkeling van de mensenrechtensituatie binnen Syrië te monitoren,\nen gaat over tot de orde van de dag.\nPaternotte\nHirsch",
  "content_char_count": 1028,
  "source": {
    "document_id": "4cec31d1-fe85-4738-8803-23e6a50481f6",
    "document_nummer": "2025D21130",
    "document_soort": "Motie",
    "publication_id": "b6fc61a1-5abd-44db-ba27-cbde9415ce01",
    "publication_content_type": "application/xml",
    "publication_length": 4784,
    "cached": false,
    "binary_path": "bronmateriaal-onbewerkt\\cache\\document_publications\\b6fc61a1-5abd-44db-ba27-cbde9415ce01.xml"
  },
  "issues": []
}