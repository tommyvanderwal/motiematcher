{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 684\nWaddenzeebeleid\nNr.\n269\nMOTIE VAN DE LEDEN DE HOOP EN CHAKOR\nVoorgesteld\n26 maart 2024\nDe Kamer,\ngehoord de beraadslaging,\noverwegende dat uit alle onderzoeken blijkt dat de natuurkwaliteit van de Waddenzee steeds verder achteruitgaat, onder andere door lozingen van vervuild water;\noverwegende dat de Minister heeft toegezegd dat alle belangrijke lozingsvergunningen KRW-proof zullen worden;\noverwegende dat de Minister in het debat heeft aangegeven dat het huidige systeem effectief is en dat de lozingen autonoom afnemen;\nverzoekt de regering om te onderzoeken hoe het VTH-stelsel (Verbetering vergunningverlening, toezicht en handhaving) aan te passen zodat lozingsvergunningen voorwaardelijk en afhankelijk worden gesteld aan het tijdig behalen van de chemische en biologische grenswaarden die gelden voor het water waarin geloosd wordt;\nverzoekt de regering tevens om te onderzoeken hoe lozingsvergunningen kunnen worden opgeschort als daar niet aan wordt voldaan,\nen gaat over tot de orde van de dag.\nDe Hoop\nChakor",
  "content_char_count": 1100,
  "source": {
    "document_id": "071cf74c-1f08-4ad9-90fa-4dd84774d013",
    "document_nummer": "2024D11845",
    "document_soort": "Motie",
    "publication_id": "c961650d-0c25-4060-ac32-1f5585264a7a",
    "publication_content_type": "application/xml",
    "publication_length": 2545,
    "cached": false,
    "binary_path": "bronmateriaal-onbewerkt\\cache\\document_publications\\c961650d-0c25-4060-ac32-1f5585264a7a.xml"
  },
  "issues": []
}