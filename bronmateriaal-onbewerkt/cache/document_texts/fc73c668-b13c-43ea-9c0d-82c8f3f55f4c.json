{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1188\nMOTIE VAN HET LID KATHMANN\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat er steeds meer onderzoek plaatsvindt naar de duurzaamheid van ICT, maar dat er nog geen vaste methodiek is om dit te onderzoeken;\noverwegende dat dit leidt tot studies die moeilijk met elkaar te vergelijken zijn, terwijl dit juist nodig is om een totaalbeeld te krijgen van de impact van ICT op de nationale, Europese en wereldwijde CO\n2\n-uitstoot;\nverzoekt de regering om samen met het wetenschappelijk veld tot een standaardmethodiek te komen, waarin scope 1-, 2- en 3-emissies worden meegenomen, voor het meten van CO\n2\n-uitstoot door ICT-systemen zodat vervolgstudies zo veel mogelijk worden geharmoniseerd;\nverzoekt de regering bovendien om hierin het voortouw te nemen in Europa en samen met andere lidstaten te komen tot een gedragen methode, zodat onderzoek uit verschillende landen beter op elkaar aansluit,\nen gaat over tot de orde van de dag.\nKathmann",
  "content_char_count": 1100,
  "source": {
    "document_id": "bb42860c-1b8f-4f80-b89a-0c59d333e261",
    "document_nummer": "2024D24222",
    "document_soort": "Motie",
    "publication_id": "fc73c668-b13c-43ea-9c0d-82c8f3f55f4c",
    "publication_content_type": "application/xml",
    "publication_length": 2471,
    "cached": false,
    "binary_path": "bronmateriaal-onbewerkt\\cache\\document_publications\\fc73c668-b13c-43ea-9c0d-82c8f3f55f4c.xml"
  },
  "issues": []
}