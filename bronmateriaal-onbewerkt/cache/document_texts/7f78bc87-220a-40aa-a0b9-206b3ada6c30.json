{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3377\nMOTIE VAN HET LID BOOMSMA C.S.\nVoorgesteld\n13 februari 2025\nDe Kamer,\ngehoord de beraadslaging,\nconstaterende dat overlast en misdrijven in Ter Apel vooral worden gepleegd door asielzoekers uit veilige landen;\nconstaterende dat het zaak is deze asielaanvragen zo snel mogelijk af te handelen, zodat mensen na afwijzing kunnen worden uitgezet;\nconstaterende dat het asielproces voor deze groep gemiddeld nog altijd veertien weken bedraagt;\noverwegende dat de ellende, criminaliteit en overlast die deze groep veroorzaakt enorme schade veroorzaakt en het vertrouwen en draagvlak voor opvang ondermijnt;\nverzoekt de Minister:\n•\nde asielprocedure voor asielzoekers uit veilige landen met meer prioriteit en zo snel mogelijk te behandelen zodat die in ieder geval binnen twee weken en zo mogelijk sneller wordt doorlopen;\n•\nin overleg te gaan met de rechtbanken over het met voorrang afdoen van zaken van deze asielzoekers,\nen gaat over tot de orde van de dag.\nBoomsma\nVan Nispen\nPiri\nVan der Plas\nPodt\nRajkowski\nDiederik van Dijk",
  "content_char_count": 1132,
  "source": {
    "document_id": "059010b0-111f-4f0f-9475-e543a7c12a4c",
    "document_nummer": "2025D06275",
    "document_soort": "Motie",
    "publication_id": "7f78bc87-220a-40aa-a0b9-206b3ada6c30",
    "publication_content_type": "application/xml",
    "publication_length": 3057,
    "cached": false,
    "binary_path": "bronmateriaal-onbewerkt\\cache\\document_publications\\7f78bc87-220a-40aa-a0b9-206b3ada6c30.xml"
  },
  "issues": []
}