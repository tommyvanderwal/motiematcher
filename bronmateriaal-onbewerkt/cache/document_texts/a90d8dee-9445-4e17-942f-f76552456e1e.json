{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n19\nMOTIE VAN HET LID SNELLER C.S.\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat op steeds meer markten sprake is van aanzienlijke concentratie en een gebrek aan marktdynamiek;\noverwegende dat dit kan leiden tot hogere prijzen, slechtere kwaliteit en minder innovatie;\noverwegende dat het huidige instrumentarium van de Autoriteit Consument en Markt (ACM) niet altijd meer goed aansluit bij de huidige uitdagingen op markten;\noverwegende dat het Verenigd Koninkrijk, Duitsland, Zweden en Italië hierop hebben ingespeeld door hun mededingingsautoriteiten toe te rusten met een New Competition Tool en dat ook de ACM hiervoor pleit;\noverwegende dat dit nieuwe mededingingsinstrument de toezichthouder middelen in handen geeft om effectief te interveniëren in slecht functionerende markten;\nverzoekt de regering om een nieuw mededingingsinstrument op basis van de principes van de New Competition Tool ook in Nederland te introduceren,\nen gaat over tot de orde van de dag.\nSneller\nZeedijk\nThijssen",
  "content_char_count": 1220,
  "source": {
    "document_id": "1345b205-037a-46de-bbf6-9d7b52f48d99",
    "document_nummer": "2024D39328",
    "document_soort": "Motie",
    "publication_id": "a90d8dee-9445-4e17-942f-f76552456e1e",
    "publication_content_type": "application/xml",
    "publication_length": 2766,
    "cached": false,
    "binary_path": "bronmateriaal-onbewerkt\\cache\\document_publications\\a90d8dee-9445-4e17-942f-f76552456e1e.xml"
  },
  "issues": []
}