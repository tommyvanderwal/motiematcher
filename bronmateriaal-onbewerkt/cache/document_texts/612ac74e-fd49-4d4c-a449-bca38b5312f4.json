{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 225\nToekomst van de Nederlandse onderzeedienst\nNr.\n64\nMOTIE VAN HET LID STOFFER C.S.\nVoorgesteld tijdens het Notaoverleg van\n3 juni 2024\nDe Kamer,\ngehoord de beraadslaging,\nconstaterende dat het huidige demissionaire kabinet voornemens is een definitief besluit te nemen inzake de gunning van de bouw van onderzeeboten voor de Koninklijke Marine;\nconstaterende dat de offertes voor de nieuw te bouwen onderzeeboten geldig zijn tot en met 28 juli, en de voorwaarden de mogelijkheid bieden om verlenging van de geldigheidsduur van de offertes te verzoeken;\noverwegende dat te verwachten is dat binnen afzienbare tijd een nieuw kabinet aantreedt en dat een dergelijk omvangrijk en onomkeerbaar besluit dient te worden genomen door een missionair kabinet, zeker wanneer de offertes daarvoor ruimte bieden;\nverzoekt dit kabinet geen besluit te nemen over de definitieve gunning van de opdracht tot bouw van de onderzeeboten en dit besluit over te laten aan een volgend kabinet,\nen gaat over tot de orde van de dag.\nStoffer\nEerdmans\nVan Houwelingen\nVan Kent",
  "content_char_count": 1125,
  "source": {
    "document_id": "c7a46d7b-a5da-4cec-ac83-7d8964b44ae4",
    "document_nummer": "2024D22668",
    "document_soort": "Motie",
    "publication_id": "612ac74e-fd49-4d4c-a449-bca38b5312f4",
    "publication_content_type": "application/xml",
    "publication_length": 2595,
    "cached": false,
    "binary_path": "bronmateriaal-onbewerkt\\cache\\document_publications\\612ac74e-fd49-4d4c-a449-bca38b5312f4.xml"
  },
  "issues": []
}