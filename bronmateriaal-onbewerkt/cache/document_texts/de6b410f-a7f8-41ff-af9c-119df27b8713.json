{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n79\nMOTIE VAN HET LID GRINWIS C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat met het huidige tempo het doel van een productie van de geothermiesector van 15 petajoule in 2030 niet wordt gerealiseerd;\nconstaterende dat dit komt doordat onder andere (technische) risico's onvoldoende worden ondervangen en de afzetmogelijkheden onzeker zijn;\noverwegende dat voor een versnelling van de sector kan worden gedacht aan ketenontwikkeling, grootschalige en gestandaardiseerde boringen, en vermindering van ondergrondse risico's door EBN;\nverzoekt de regering in overleg met EBN voorafgaand aan de komende begrotingsbehandeling van het Ministerie van Klimaat en Groene Groei met nieuwe voorstellen te komen om de ontwikkeling van geothermieprojecten te versnellen,\nen gaat over tot de orde van de dag.\nGrinwis\nPostma\nErkens\nVermeer",
  "content_char_count": 1025,
  "source": {
    "document_id": "cfae6748-3c35-4c3e-ad90-a7a012e54ba1",
    "document_nummer": "2025D29119",
    "document_soort": "Motie",
    "publication_id": "de6b410f-a7f8-41ff-af9c-119df27b8713",
    "publication_content_type": "application/xml",
    "publication_length": 4954,
    "cached": false,
    "binary_path": "bronmateriaal-onbewerkt\\cache\\document_publications\\de6b410f-a7f8-41ff-af9c-119df27b8713.xml"
  },
  "issues": []
}