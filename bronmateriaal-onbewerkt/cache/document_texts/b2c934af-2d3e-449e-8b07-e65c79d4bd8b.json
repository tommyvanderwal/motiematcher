{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n158\nMOTIE VAN DE LEDEN DE KORTE EN CEDER\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de Minister in de beleidsbrief aangeeft dat zij de verbinding tussen hulp en handel wil bevorderen door het Nederlandse bedrijfsleven sterker te betrekken in de totstandkoming en implementatie van (ontwikkelings)projecten, voor het creëren van handelskansen, bijvoorbeeld door de opschaling van publiek-private programma's met het Nederlandse bedrijfsleven;\nconstaterende dat experts vanuit het bedrijfsleven stellen dat de inzet van de kennis en ervaring van maatschappelijke organisaties voor ketentransparantie zorgt, kostenbesparend werkt, reputatierisico's helpt te beperken en bijdraagt aan effectieve financiële risicoprofilering, en dit handelskansen bevordert;\nverzoekt de regering om binnen het nieuwe subsidiekader van alle programma's voor ontwikkelingshulp de maatschappelijke organisaties een belangrijke rol te geven, omdat hun kennis en ervaring essentieel zijn voor de Nederlandse handel,\nen gaat over tot de orde van de dag.\nDe Korte\nCeder",
  "content_char_count": 1255,
  "source": {
    "document_id": "6e982e40-199d-45d7-a105-fb35bae60b66",
    "document_nummer": "2025D24517",
    "document_soort": "Motie",
    "publication_id": "b2c934af-2d3e-449e-8b07-e65c79d4bd8b",
    "publication_content_type": "application/xml",
    "publication_length": 5122,
    "cached": false,
    "binary_path": "bronmateriaal-onbewerkt\\cache\\document_publications\\b2c934af-2d3e-449e-8b07-e65c79d4bd8b.xml"
  },
  "issues": []
}