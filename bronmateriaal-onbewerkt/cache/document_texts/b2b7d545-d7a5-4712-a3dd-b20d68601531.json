{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3368\nMOTIE VAN HET LID PIRI C.S.\nVoorgesteld\n13 februari 2025\nDe Kamer,\ngehoord de beraadslaging,\nconstaterende dat Ter Apel het enige aanmeldcentrum is in Nederland en er telkens 150 tot 350 asielzoekers verblijven die slechts een kleine kans hebben op het verkrijgen van asiel;\nconstaterende dat het verblijf in Ter Apel in plaats van tien dagen is opgelopen tot drie tot zes maanden;\nconstaterende dat Ter Apel te maken heeft met een kleine groep asielzoekers uit veilige landen die voor veel overlast zorgen in het dorp en dit het draagvlak voor de opvang van vluchtelingen ondermijnt;\nverzoekt het kabinet om de opvang van asielzoekers uit veilige landen van herkomst te verdelen onder meerdere gemeenten met het doel om per direct te overlast in Ter Apel te verminderen,\nen gaat over tot de orde van de dag.\nPiri\nPodt\nVan Nispen\nKoekkoek",
  "content_char_count": 945,
  "source": {
    "document_id": "183a0b72-ad7e-4d87-ba1b-68e2179bf1d8",
    "document_nummer": "2025D06266",
    "document_soort": "Motie",
    "publication_id": "b2b7d545-d7a5-4712-a3dd-b20d68601531",
    "publication_content_type": "application/xml",
    "publication_length": 2416,
    "cached": false,
    "binary_path": "bronmateriaal-onbewerkt\\cache\\document_publications\\b2b7d545-d7a5-4712-a3dd-b20d68601531.xml"
  },
  "issues": []
}