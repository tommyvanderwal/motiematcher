{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n305\nMOTIE VAN DE LEDEN KOEKKOEK EN THIJSSEN\nVoorgesteld\n28 mei 2024\nDe Kamer,\ngehoord de beraadslaging,\nconstaterende dat de huidige manier van produceren tot grote gezondheidsproblemen en klimaatschade leidt;\noverwegende dat de gezondheid van omwonenden prioriteit moet hebben in de maatwerkafspraken en de klimaatdoelen gehaald moeten worden;\noverwegende dat harde eisen voor een afbouwpad voor aardgas noodzakelijk zijn om te verduurzamen en deze nu ontbreken;\nverzoekt de regering als harde voorwaarde in de maatwerkafspraken op te nemen dat Tata Steel verplicht wordt voor de productie of inkoop van ruwijzer in fase 1 een toenemend aandeel duurzaam te realiseren, waarbij gebruikgemaakt wordt van het bijmengen van groene waterstof, oplopend naar 100% met duurzame energie geproduceerd ruwijzer uiterlijk in 2037,\nen gaat over tot de orde van de dag.\nKoekkoek\nThijssen",
  "content_char_count": 977,
  "source": {
    "document_id": "56fe0d09-1611-4f93-83b8-bc1138381fd7",
    "document_nummer": "2024D21687",
    "document_soort": "Motie",
    "publication_id": "a8a14664-ea9c-499e-982d-fade021b741e",
    "publication_content_type": "application/xml",
    "publication_length": 2401,
    "cached": false,
    "binary_path": "bronmateriaal-onbewerkt\\cache\\document_publications\\a8a14664-ea9c-499e-982d-fade021b741e.xml"
  },
  "issues": []
}