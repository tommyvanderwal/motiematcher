{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n8\nMOTIE VAN HET LID OMTZIGT C.S.\nVoorgesteld\n13 december 2023\nDe Kamer,\ngehoord de beraadslaging,\nconstaterende dat de leden Taverne (VVD) en Van der Staaij (SGP) in 2017 voorgesteld hebben om een Algemene Commissie voor Constitutionele Zaken in te stellen en dat dit toen niet gedaan is omdat constitutionele toetsing ook in de commissie kan plaatsvinden;\nvan mening dat constitutionele toetsing van wet- en regelgeving en verdragen sindsdien onvoldoende is opgepakt;\nbesluit voor de duur van deze parlementaire periode een tijdelijke commissie voor grondrechten en constitutionele toetsing in te stellen op basis van artikel 7.2 van het Reglement van Orde;\nverzoekt het presidium daartoe een werkgroep in te stellen die binnen vier weken een voorstel doet over de werkwijze en taakafbakening van deze commissie,\nen gaat over tot de orde van de dag.\nOmtzigt\nYeşilgöz-Zegerius\nVan der Plas\nWilders",
  "content_char_count": 1001,
  "source": {
    "document_id": "342ef63c-6107-403b-9725-ea706ea3bfc0",
    "document_nummer": "2023D49177",
    "document_soort": "Motie",
    "publication_id": "86dd314f-b12c-435f-84de-242ed891f31b",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\86dd314f-b12c-435f-84de-242ed891f31b.xml"
  },
  "issues": []
}