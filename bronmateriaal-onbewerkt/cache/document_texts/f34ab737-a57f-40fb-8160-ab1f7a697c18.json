{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1370\nMOTIE VAN HET LID VAN EIJK C.S.\nVoorgesteld\n11 april 2024\nDe Kamer,\ngehoord de beraadslaging,\nconstaterende dat de nadruk van de handhaving van de Belastingdienst op de strategische doelstellingen ligt en die doelstellingen gericht zijn op het voorkomen en herstellen van fouten;\noverwegende dat fraudeonderzoek erg arbeidsintensief is en gevallen bij burgers en het mkb vaker opgespoord worden dan fraude waar veel geld in omgaat, zoals dividendstripping;\noverwegende dat het belangrijk is voor de belastingmoraal dat er ook intensief onderzoek wordt gedaan naar grootschalige fraudes waar veel geld mee gemoeid is;\nverzoekt de regering om in de handhavingsstrategie van de Belastingdienst prioriteit te geven aan het opsporen en aanpakken van fraudes waar veel geld in omgaat, zoals dividendstripping,\nen gaat over tot de orde van de dag.\nVan Eijk\nIdsinga\nInge van Dijk",
  "content_char_count": 974,
  "source": {
    "document_id": "96a556b9-f78c-4f47-86a0-ec2b985f3af7",
    "document_nummer": "2024D14758",
    "document_soort": "Motie",
    "publication_id": "f34ab737-a57f-40fb-8160-ab1f7a697c18",
    "publication_content_type": "application/xml",
    "publication_length": 2422,
    "cached": false,
    "binary_path": "bronmateriaal-onbewerkt\\cache\\document_publications\\f34ab737-a57f-40fb-8160-ab1f7a697c18.xml"
  },
  "issues": []
}