{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n29\nMOTIE VAN DE LEDEN ZEEDIJK EN DASSEN\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat de Minister voornemens is om het voortouw te nemen om een coalition of the willing te starten voor de Europese semicon-industrie;\noverwegende dat Nederland een strategisch relevante positie heeft in de halfgeleiderindustrie op gebied van machinebouw, chipontwerp en packaging;\nverzoekt de regering om in deze samenwerking in te zetten op complementaire samenwerking door landen met een strategisch relevante positie in chips, onder andere als basis voor verdeling van middelen uit de Chips Act;\nverzoekt de regering voor het einde van het jaar de doelstelling en opzet van deze coalition of the willing aan de Kamer te rapporteren, inclusief een analyse van de belangen van de Nederlandse halfgeleiderindustrie,\nen gaat over tot de orde van de dag.\nZeedijk\nDassen",
  "content_char_count": 1076,
  "source": {
    "document_id": "c2e12dfd-fa68-4bfc-97b6-6c7928e30bbb",
    "document_nummer": "2024D39338",
    "document_soort": "Motie",
    "publication_id": "7fb17e21-0acd-42ed-92dc-0a61248c5e95",
    "publication_content_type": "application/xml",
    "publication_length": 2555,
    "cached": false,
    "binary_path": "bronmateriaal-onbewerkt\\cache\\document_publications\\7fb17e21-0acd-42ed-92dc-0a61248c5e95.xml"
  },
  "issues": []
}