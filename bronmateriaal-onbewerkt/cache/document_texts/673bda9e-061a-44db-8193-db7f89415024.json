{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVII\nVaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024\nNr.\n40\nMOTIE VAN DE LEDEN VAN BAARLE EN TEUNISSEN\nVoorgesteld\n31 januari 2024\nDe Kamer,\ngehoord de beraadslaging,\nconstaterende dat Nederland de Israëlische soevereiniteit over de door hen bezette Palestijnse gebieden niet erkent en de Israëlische nederzettingen in bezet Palestijns gebied in strijd acht met het internationaal recht;\nconstaterende dat het kabinet een ontmoedigingsbeleid voert ten aanzien van de activiteiten van Nederlandse bedrijven indien zij direct bijdragen aan de aanleg en instandhouding van Israëlische nederzettingen op Palestijns grondgebied;\noverwegende dat het Nederlandse ontmoedigingsbeleid zodanig is ingericht dat, indien Nederlandse bedrijven de overheid consulteren, zij over dit ontmoedigingsbeleid worden geïnformeerd, zoals blijkt uit Kamerstuk\n21 501-21, stuk nr. 2648\n;\noverwegende dat de mensenrechtensituatie in de bezette gebieden in de afgelopen tijd alleen maar is verslechterd;\nverzoekt de regering om het bestaande advies aan bedrijven en financiële instellingen met activiteiten in illegale nederzettingen aan te scherpen en dit op een meer proactieve manier onder Nederlandse bedrijven en financiële instellingen te verspreiden,\nen gaat over tot de orde van de dag.\nVan Baarle\nTeunissen",
  "content_char_count": 1434,
  "source": {
    "document_id": "d154d4c9-9f8a-4cc4-a5e9-958274a0bfed",
    "document_nummer": "2024D03471",
    "document_soort": "Motie",
    "publication_id": "673bda9e-061a-44db-8193-db7f89415024",
    "publication_content_type": "application/xml",
    "publication_length": 3014,
    "cached": false,
    "binary_path": "bronmateriaal-onbewerkt\\cache\\document_publications\\673bda9e-061a-44db-8193-db7f89415024.xml"
  },
  "issues": []
}