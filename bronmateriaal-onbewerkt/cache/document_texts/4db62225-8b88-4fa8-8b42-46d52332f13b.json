{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n81\nMOTIE VAN HET LID KISTEMAN\nVoorgesteld\n28 november 2024\nDe Kamer,\ngehoord de beraadslaging,\noverwegende dat goed leesonderwijs begint met een leerkracht die bevlogen is over lezen maar die ook weet welke boeken er geschikt of ongeschikt zijn voor leerlingen;\nconstaterende dat er niet op alle pabo's evenveel aandacht is voor kinder- en jeugdboeken en dat het lezen van jeugdliteratuur op pabo-opleidingen op dit moment vrijblijvend is en geen verankering kent in het curriculum;\nvan mening dat het wenselijk is dat toekomstige leraren in het funderend onderwijs bekend zijn met de boeken die hun leerlingen lezen en dat zij daarbij onderscheid kunnen maken tussen rijke teksten en verarmde teksten;\nverzoekt de regering om de invoering van een verplichte leeslijst met Nederlandse jeugdliteratuur te betrekken bij de herijking van de kennisbasis taal en te bespreken in het opleidingsberaad;\nverzoekt de regering voorts de Kamer daarover te informeren via de halfjaarlijkse brief lerarenstrategie,\nen gaat over tot de orde van de dag.\nKisteman",
  "content_char_count": 1253,
  "source": {
    "document_id": "25c45c5a-9b69-44c4-8f01-bf7e425413e8",
    "document_nummer": "2024D46652",
    "document_soort": "Motie",
    "publication_id": "4db62225-8b88-4fa8-8b42-46d52332f13b",
    "publication_content_type": "application/xml",
    "publication_length": 2681,
    "cached": false,
    "binary_path": "bronmateriaal-onbewerkt\\cache\\document_publications\\4db62225-8b88-4fa8-8b42-46d52332f13b.xml"
  },
  "issues": []
}