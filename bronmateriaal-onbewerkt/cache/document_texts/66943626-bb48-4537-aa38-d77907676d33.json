{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1155\nMOTIE VAN HET LID KATHMANN\nVoorgesteld tijdens het Notaoverleg van\n22 april 2024\nDe Kamer,\ngehoord de beraadslaging,\nconstaterende dat het vrijwel onmogelijk is geworden om deel te nemen aan de samenleving zonder een internetverbinding;\noverwegende dat verschillende gemeentes al experimenteren met het aanbieden van betaalbaar internet en computers als onderdeel van de armoedebestrijding;\nvan mening dat het niet kunnen betalen van een internetverbinding nooit een reden mag zijn dat iemand niet mee kan doen in de samenleving;\nspreekt uit dat internet een nutsvoorziening is;\nverzoekt de regering om te bepalen op welke mate van digitale verbondenheid mensen in Nederland minimaal recht hebben;\nverzoekt de regering bovendien om het aanbieden van betaalbaar internet een vast onderdeel te maken van het armoedebeleid,\nen gaat over tot de orde van de dag.\nKathmann",
  "content_char_count": 998,
  "source": {
    "document_id": "863e32b3-d46f-4737-b390-dbc6de86b2ab",
    "document_nummer": "2024D16436",
    "document_soort": "Motie",
    "publication_id": "66943626-bb48-4537-aa38-d77907676d33",
    "publication_content_type": "application/xml",
    "publication_length": 2393,
    "cached": false,
    "binary_path": "bronmateriaal-onbewerkt\\cache\\document_publications\\66943626-bb48-4537-aa38-d77907676d33.xml"
  },
  "issues": []
}