{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1364\nMOTIE VAN HET LID MOOIMAN\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat uit onderzoek is gebleken dat er statushouders zijn die kamers en zelfs hele woningen illegaal onderverhuren;\noverwegende dat we in Nederland te maken hebben met een immense woningnood en dat het van belang is dat stevig wordt opgetreden tegen woonfraude door statushouders;\nverzoekt de regering zo snel als mogelijk gemeenten en woningbouwcorporaties de opdracht te geven om illegale onderverhuur van sociale huurwoningen door statushouders actief op te sporen, en ervoor te zorgen dat bij ieder vastgesteld geval van fraude verblijfsvergunningen van statushouders worden ingetrokken en een procedure tot uitzetting wordt gestart,\nen gaat over tot de orde van de dag.\nMooiman",
  "content_char_count": 902,
  "source": {
    "document_id": "0486968d-0c23-4ccd-9aba-1e9f396dfe7c",
    "document_nummer": "2025D29812",
    "document_soort": "Motie",
    "publication_id": "0d3bdd16-bcce-4bec-8df4-de5c79a87768",
    "publication_content_type": "application/xml",
    "publication_length": 4381,
    "cached": false,
    "binary_path": "bronmateriaal-onbewerkt\\cache\\document_publications\\0d3bdd16-bcce-4bec-8df4-de5c79a87768.xml"
  },
  "issues": []
}