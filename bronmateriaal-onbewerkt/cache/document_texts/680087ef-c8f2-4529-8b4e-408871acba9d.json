{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 557\nKansspelen\nNr.\n260\nMOTIE VAN HET LID SMITSKAM\nVoorgesteld\n8 april 2025\nDe Kamer,\ngehoord de beraadslaging,\nconstaterende dat de Staatssecretaris voornemens is de minimumleeftijd voor deelname aan bepaalde kansspelen te verhogen van 18 naar 21 jaar;\noverwegende dat 18 jaar in Nederland in brede zin wordt gehanteerd als de leeftijd waarop mensen meerderjarig zijn en volledige handelingsbekwaamheid verkrijgen;\noverwegende dat een verhoging van de minimumleeftijd kan leiden tot een toename van illegaal gokken, waardoor spelers geen toegang hebben tot verslavingspreventie en consumentenbescherming;\noverwegende dat strengere handhaving en betere voorlichting effectievere instrumenten zijn om gokverslaving onder jongvolwassenen tegen te gaan dan een leeftijdsverhoging;\nverzoekt de regering af te zien van het verhogen van de minimumleeftijd voor kansspelen naar 21 jaar en in plaats daarvan in te zetten op versterkte handhaving en preventie,\nen gaat over tot de orde van de dag.\nSmitskam",
  "content_char_count": 1070,
  "source": {
    "document_id": "cb17d15e-70ff-40e6-bc41-8c96b0997c1a",
    "document_nummer": "2025D15626",
    "document_soort": "Motie",
    "publication_id": "680087ef-c8f2-4529-8b4e-408871acba9d",
    "publication_content_type": "application/xml",
    "publication_length": 2443,
    "cached": false,
    "binary_path": "bronmateriaal-onbewerkt\\cache\\document_publications\\680087ef-c8f2-4529-8b4e-408871acba9d.xml"
  },
  "issues": []
}