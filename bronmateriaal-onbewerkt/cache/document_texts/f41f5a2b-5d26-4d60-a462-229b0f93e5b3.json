{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n336\nMOTIE VAN DE LEDEN BROMET EN VAN CAMPEN\nVoorgesteld\n20 februari 2025\nDe Kamer,\ngehoord de beraadslaging,\noverwegende dat de Raad van State in de PAS-uitspraak aangaf dat niet vooruitlopend op toekomstige positieve gevolgen van maatregelen voor beschermde natuurgebieden, alvast toestemming mag worden gegeven voor activiteiten die mogelijk schadelijk zijn voor die gebieden;\noverwegende dat een rekenkundige ondergrens daarom alleen mogelijk is als emissiereductie voldoende is geborgd;\nverzoekt de regering om de rekenkundige ondergrens pas naar de Raad van State te sturen als een plan ligt waarin emissiereductie stevig geborgd is zonder taboes,\nen gaat over tot de orde van de dag.\nBromet\nVan Campen",
  "content_char_count": 826,
  "source": {
    "document_id": "8d53e100-f34b-4dce-b6c8-b59500c8fb6b",
    "document_nummer": "2025D07556",
    "document_soort": "Motie",
    "publication_id": "f41f5a2b-5d26-4d60-a462-229b0f93e5b3",
    "publication_content_type": "application/xml",
    "publication_length": 2229,
    "cached": false,
    "binary_path": "bronmateriaal-onbewerkt\\cache\\document_publications\\f41f5a2b-5d26-4d60-a462-229b0f93e5b3.xml"
  },
  "issues": []
}