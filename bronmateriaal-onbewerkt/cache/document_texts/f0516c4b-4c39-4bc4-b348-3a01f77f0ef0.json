{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 651\nGeweldsincidenten in Amsterdam\nNr.\n14\nMOTIE VAN HET LID BIKKER C.S.\nVoorgesteld\n13 november 2024\nDe Kamer,\ngehoord de beraadslaging,\nconstaterende dat de ongekende eruptie van geweld en haat richting Joden in de afgelopen week Nederland geschokt heeft, en in het bijzonder het broze vertrouwen van de Joodse gemeenschap in recht en veiligheid in Nederland heeft geknakt;\nveroordeelt in de meest krachtige bewoordingen dit onaanvaardbare antisemitisme en spreekt steun uit aan de Joodse gemeenschap in Nederland;\nverzoekt de regering om naast de structurele maatregelen uit het actieplan antisemitisme ook in te zetten op meer wijkagenten en zo op meer lik-op-stukbeleid in de wijken;\nverzoekt de regering binnen de relevante begrotingen te zorgen voor extra financiering voor herinneringscentra zoals Kamp Westerbork, nu bij een aantal van dergelijke herinneringscentra een tekort aan structurele financiering is,\nen gaat over tot de orde van de dag.\nBikker\nYeşilgöz-Zegerius\nTimmermans\nStoffer\nBontenbal\nEerdmans\nWilders\nVan Vroonhoven\nVan der Plas\nJetten\nTeunissen\nKoekkoek\nDijk",
  "content_char_count": 1158,
  "source": {
    "document_id": "8352c7a8-daf5-40fe-bd07-ca13df8154d0",
    "document_nummer": "2024D43896",
    "document_soort": "Motie",
    "publication_id": "f0516c4b-4c39-4bc4-b348-3a01f77f0ef0",
    "publication_content_type": "application/xml",
    "publication_length": 2887,
    "cached": false,
    "binary_path": "bronmateriaal-onbewerkt\\cache\\document_publications\\f0516c4b-4c39-4bc4-b348-3a01f77f0ef0.xml"
  },
  "issues": []
}