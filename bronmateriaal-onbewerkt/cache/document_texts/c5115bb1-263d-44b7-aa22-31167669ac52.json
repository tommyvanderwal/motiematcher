{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 830\nMaterieelprojecten\nNr.\n471\nMOTIE VAN HET LID VAN BAARLE\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat Nederland miljoenen wil uitgeven aan drones van Israel Aerospace Industries;\nconstaterende dat drones van Israel Aerospace Industries niet alleen als «battle tested» op Palestijnen worden aangeprezen en momenteel in Gaza worden ingezet bij schendingen van het internationaal recht, maar dat ze ook na de illegale annexatie van de Krim en de MH17-ramp aan Vladimir Poetin zijn verkocht en mede door Rusland zijn ingezet om het regime van Assad in Syrië te verdedigen;\nverzoekt de regering geen aankopen te doen bij wapenfabrikanten zoals Israel Aerospace Industries, waarvan het materieel in wordt gezet voor schendingen van het internationaal recht,\nen gaat over tot de orde van de dag.\nVan Baarle",
  "content_char_count": 909,
  "source": {
    "document_id": "d17b8690-6c6a-4a5e-821f-70daa87f6a1c",
    "document_nummer": "2025D31898",
    "document_soort": "Motie",
    "publication_id": "c5115bb1-263d-44b7-aa22-31167669ac52",
    "publication_content_type": "application/xml",
    "publication_length": 4448,
    "cached": false,
    "binary_path": "bronmateriaal-onbewerkt\\cache\\document_publications\\c5115bb1-263d-44b7-aa22-31167669ac52.xml"
  },
  "issues": []
}