{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n48\nMOTIE VAN DE LEDEN BROMET EN GRINWIS\nVoorgesteld\n1 februari 2024\nDe Kamer,\ngehoord de beraadslaging,\noverwegende dat het schrikbarend slecht gaat met onze nationale vogel, de grutto, en andere weidevogels in ons land;\noverwegende dat het Aanvalsplan Grutto concrete maatregelen bevat om de weidevogelpopulatie in Nederland te herstellen en boeren hiertoe te belonen;\noverwegende dat het enthousiasme onder boeren groot is, maar dat de benodigde aanpassingen in hun bedrijfsvoering alleen uitkomen als daar langjarige zekerheid over de financiÃ«le vergoeding tegenover staat;\nconstaterende dat zes jaar zekerheid, de duur van de huidige beheercontracten, hiervoor onvoldoende is en de Kamer eerder met grote meerderheid heeft gestemd voor meer langjarige beheercontracten;\nverzoekt de regering om ten minste twintig jaar garant te staan voor het Aanvalsplan Grutto, mits provincies even zo lange beheercontracten afsluiten, zodat boeren zekerheid wordt geboden en de weidevogelpopulatie kan worden hersteld,\nen gaat over tot de orde van de dag.\nBromet\nGrinwis",
  "content_char_count": 1300,
  "source": {
    "document_id": "9f6d6a20-6cdc-49a0-9d88-3fcc769e3557",
    "document_nummer": "2024D03647",
    "document_soort": "Motie",
    "publication_id": "d6ffb859-ae71-4250-84cc-4a9a438902a0",
    "publication_content_type": "application/xml",
    "publication_length": 2800,
    "cached": false,
    "binary_path": "bronmateriaal-onbewerkt\\cache\\document_publications\\d6ffb859-ae71-4250-84cc-4a9a438902a0.xml"
  },
  "issues": []
}