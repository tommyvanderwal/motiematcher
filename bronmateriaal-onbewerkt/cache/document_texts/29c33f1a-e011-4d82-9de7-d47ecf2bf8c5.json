{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3357\nMOTIE VAN HET LID VAN NISPEN\nVoorgesteld\n12 februari 2025\nDe Kamer,\ngehoord de beraadslaging,\noverwegende dat Nederland op het punt staat de Apeldoornse Igor en Galina naar Oekraïne terug te sturen;\noverwegende dat Igor en Galina vanwege hun staatloosheid al vanaf 2007 geen uitzicht hebben op een menselijk bestaan;\nconstaterende dat zij nu de oorlog in Oekraïne in gestuurd dreigen te worden, een land waar ze niet vandaan komen, en wat overigens ook niet conform het beleid is voor mensen die wél uit Oekraïne komen maar momenteel beschermd worden in Nederland;\nverzoekt de regering een einde te maken aan de schrijnende situatie voor Igor en Galina en na jaren van staatloosheid tot een humane oplossing te komen door het jarenlang verblijf in Nederland, buiten hun schuld, om te zetten in perspectief op een toekomst,\nen gaat over tot de orde van de dag.\nVan Nispen",
  "content_char_count": 977,
  "source": {
    "document_id": "9fe9ed8b-37da-4ee7-8227-8cb7dabb9ef6",
    "document_nummer": "2025D05853",
    "document_soort": "Motie",
    "publication_id": "29c33f1a-e011-4d82-9de7-d47ecf2bf8c5",
    "publication_content_type": "application/xml",
    "publication_length": 2335,
    "cached": false,
    "binary_path": "bronmateriaal-onbewerkt\\cache\\document_publications\\29c33f1a-e011-4d82-9de7-d47ecf2bf8c5.xml"
  },
  "issues": []
}