{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n288\nMOTIE VAN DE LEDEN SIX DIJKSTRA EN POSTMA\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat bijna alle zonnepanelen en omvormers in Europa zijn voorzien van een centrale aan- en uitknop bij de leverancier en dat veel van deze leveranciers zich in China bevinden;\noverwegende dat één hack of politiek decreet daarom mogelijk voor grote problemen voor de leveringszekerheid van energie in Nederland en de ons omringende landen kan zorgen;\noverwegende dat onder andere de aankomende Wet weerbaarheid kritieke entiteiten bedoeld is om zowel onze fysieke als digitale weerbaarheid te vergroten, maar dat nog onvoldoende duidelijk is in welke mate dit effect zal hebben op eisen aan bepaalde (consumenten)apparatuur;\nverzoekt de regering om in wetgeving, bijvoorbeeld binnen de Aanpak vitaal, expliciet op te nemen dat zonnepanelen, omvormers, laadpalen, warmtepompen en vergelijkbare (consumenten)apparatuur niet door leveranciers uit het buitenland aan- en uitgezet mogen kunnen worden,\nen gaat over tot de orde van de dag.\nSix Dijkstra\nPostma",
  "content_char_count": 1174,
  "source": {
    "document_id": "e719cb17-294c-4c24-9650-41d2e682df58",
    "document_nummer": "2025D24874",
    "document_soort": "Motie",
    "publication_id": "55948f1f-ffaa-497e-8be7-dfed642d3515",
    "publication_content_type": "application/xml",
    "publication_length": 4948,
    "cached": false,
    "binary_path": "bronmateriaal-onbewerkt\\cache\\document_publications\\55948f1f-ffaa-497e-8be7-dfed642d3515.xml"
  },
  "issues": []
}