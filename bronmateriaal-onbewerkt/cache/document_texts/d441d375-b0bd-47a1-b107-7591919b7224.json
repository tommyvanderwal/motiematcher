{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n105\nMOTIE VAN DE LEDEN DIJK EN TIMMERMANS\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat de Nederlandse Arbeidsinspectie aangeeft dat het aanpakken van misstanden bij uitzendbureaus «dweilen met de kraan open» is en dat de helft van de dakloze mensen in de grote steden arbeidsmigrant is;\nconstaterende dat de huidige omvang van arbeidsmigratie leidt tot sociale ontwrichting in zowel Nederland als in de landen van herkomst;\nconstaterende dat de Raad van State in een advies mogelijkheden benoemt om vrij verkeer in de EU tijdelijk in te perken indien er sprake is van sociale ontwrichting;\nverzoekt de regering te onderzoeken hoe, met welk tijdspad en voor welke sectoren een tewerkstellingsvergunning ingevoerd kan worden, en dit voor de Voorjaarsnota met de Kamer te delen,\nen gaat over tot de orde van de dag.\nDijk\nTimmermans",
  "content_char_count": 992,
  "source": {
    "document_id": "44d50ba5-266a-43e9-83ff-bd6dd9d16adc",
    "document_nummer": "2025D01394",
    "document_soort": "Motie",
    "publication_id": "d441d375-b0bd-47a1-b107-7591919b7224",
    "publication_content_type": "application/xml",
    "publication_length": 2421,
    "cached": false,
    "binary_path": "bronmateriaal-onbewerkt\\cache\\document_publications\\d441d375-b0bd-47a1-b107-7591919b7224.xml"
  },
  "issues": []
}