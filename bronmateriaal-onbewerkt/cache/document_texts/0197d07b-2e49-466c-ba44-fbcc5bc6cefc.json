{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 667\nWijziging van de Wet educatie en beroepsonderwijs en enkele andere wetten ter bevordering van de kansengelijkheid middels verbetering van de begeleiding naar duurzame economische zelfstandigheid van jongeren met een risico op een afstand tot de arbeidsmarkt (Wet van school naar duurzaam werk)\nNr.\n21\nMOTIE VAN DE LEDEN WESTERVELD EN CEDER\nVoorgesteld\n24 juni 2025\nDe Kamer,\ngehoord de beraadslaging,\nconstaterende dat de nazorg voor jongeren uit het praktijk- en voortgezet speciaal onderwijs terecht is uitgebreid van één naar twee jaar;\nconstaterende dat deze uitbreiding wordt bekostigd door Doorstroompunten € 750.000 te korten op hun budget;\noverwegende dat Doorstroompunten een belangrijke functie hebben in het signaleren als jongeren geen baan meer hebben of minder inkomen hebben, contact leggen en doorverwijzen, en dat deze taken niet minder worden;\noverwegende dat door te korten op het budget Doorstroompunten minder goed in staat worden gesteld jongeren te begeleiden naar duurzaam werk en dit het doel van het wetsvoorstel onderuithaalt;\nverzoekt de regering de dekking voor uitbreiding van de nazorg niet weg te halen bij de Doorstroompunten, maar elders te zoeken, bijvoorbeeld in de algemene middelen,\nen gaat over tot de orde van de dag.\nWesterveld\nCeder",
  "content_char_count": 1352,
  "source": {
    "document_id": "39ab7d04-34b7-496b-8e46-4838b3c4a517",
    "document_nummer": "2025D29741",
    "document_soort": "Motie",
    "publication_id": "0197d07b-2e49-466c-ba44-fbcc5bc6cefc",
    "publication_content_type": "application/xml",
    "publication_length": 5722,
    "cached": false,
    "binary_path": "bronmateriaal-onbewerkt\\cache\\document_publications\\0197d07b-2e49-466c-ba44-fbcc5bc6cefc.xml"
  },
  "issues": []
}