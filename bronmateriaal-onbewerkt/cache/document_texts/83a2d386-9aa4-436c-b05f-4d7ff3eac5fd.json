{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n37\nMOTIE VAN HET LID DE HOOP C.S.\nVoorgesteld\n25 januari 2024\nDe Kamer,\ngehoord de beraadslaging,\noverwegende dat Schiphol nu niet voldoet aan de eisen voor geluidoverlast en uitstoot van schadelijke stoffen;\noverwegende dat technische verbetering van vliegtuigen dit de komende decennia niet zal verhelpen;\nconstaterende dat de benodigde Balanced Approachprocedure vertraging heeft opgelopen en dat dit de mogelijkheden om Schiphol snel binnen de wettelijke milieugrenzen te brengen, beperkt;\nverzoekt de regering om snel andere maatregelen te nemen of met de sector bindend af te spreken, die merkbaar effectief verlichting brengen, zoals een zeer forse vermindering van nachtvluchten, het uitfaseren van oude en lawaaiige vliegtuigen of andere effectieve middelen,\nen gaat over tot de orde van de dag.\nDe Hoop\nKostiÄ‡\nGrinwis\nVedder",
  "content_char_count": 1034,
  "source": {
    "document_id": "213069b5-4ece-4842-82ac-507b725572c3",
    "document_nummer": "2024D02496",
    "document_soort": "Motie",
    "publication_id": "83a2d386-9aa4-436c-b05f-4d7ff3eac5fd",
    "publication_content_type": "application/xml",
    "publication_length": 2559,
    "cached": false,
    "binary_path": "bronmateriaal-onbewerkt\\cache\\document_publications\\83a2d386-9aa4-436c-b05f-4d7ff3eac5fd.xml"
  },
  "issues": []
}