{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n581\nMOTIE VAN HET LID KRÖGER\nVoorgesteld\n11 juni 2025\nDe Kamer,\ngehoord de beraadslaging,\noverwegende dat aan de basis van de keuzes over investeringen in het transportnetwerk een maatschappelijk weging ten grondslag zou moeten liggen, waarbij netuitbreiding plaatsvindt op plekken waarvan de maatschappelijke waarde groot genoeg is en past bij andere maatschappelijke inrichtingskeuzes;\noverwegende dat de Kamer op dit moment weinig zicht heeft op de keuzes die worden gemaakt bij het opstellen van de investeringsplannen en beperkte mogelijkheden heeft om bij te sturen op de investeringsplannen;\nverzoekt de regering bij het toetsen van de investeringsplannen van de netbeheerders aan de Kamer duidelijk te maken op welke manier maximaal gebruik wordt gemaakt van flexibiliseringsmaatregelen en het bij elkaar brengen van lokale opwek, vraag en opslag,\nen gaat over tot de orde van de dag.\nKröger",
  "content_char_count": 1025,
  "source": {
    "document_id": "6d697ccc-bef4-4f91-b2fc-ee68fde2b5ab",
    "document_nummer": "2025D27087",
    "document_soort": "Motie",
    "publication_id": "8fed4915-5ebc-41d6-8eb5-9cea57598d74",
    "publication_content_type": "application/xml",
    "publication_length": 4642,
    "cached": false,
    "binary_path": "bronmateriaal-onbewerkt\\cache\\document_publications\\8fed4915-5ebc-41d6-8eb5-9cea57598d74.xml"
  },
  "issues": []
}