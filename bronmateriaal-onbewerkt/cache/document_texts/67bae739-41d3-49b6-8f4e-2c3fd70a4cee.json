{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nL\nVaststelling van de begrotingsstaat van het Nationaal Groeifonds voor het jaar 2025\nNr.\n15\nMOTIE VAN HET LID SNELLER\nVoorgesteld\n10 april 2025\nDe Kamer,\ngehoord de beraadslaging,\noverwegende dat bedrijven die hun maatschappelijke impact transparant maken en inzetten op verantwoorde productie vaak worden geconfronteerd met extra lasten en kosten, zoals via keurmerken of «true cost accounting», en er daardoor geen gelijk speelveld is met bedrijven die niet duurzaam of eerlijk produceren;\noverwegende dat deze extra administratieve lasten en kosten disproportioneel drukken op bedrijven die willen of moeten aantonen dat zij relatief weinig negatieve externe effecten veroorzaken;\nverzoekt de regering om in kaart te brengen welke administratieve lasten en kosten disproportioneel drukken op bedrijven die willen aantonen dat zij relatief weinig negatieve externe effecten veroorzaken, en om met voorstellen te komen om deze zo veel mogelijk weg te nemen,\nen gaat over tot de orde van de dag.\nSneller",
  "content_char_count": 1082,
  "source": {
    "document_id": "956c1639-0ce9-4985-9baa-1593eb122c7c",
    "document_nummer": "2025D15997",
    "document_soort": "Motie",
    "publication_id": "67bae739-41d3-49b6-8f4e-2c3fd70a4cee",
    "publication_content_type": "application/xml",
    "publication_length": 2467,
    "cached": false,
    "binary_path": "bronmateriaal-onbewerkt\\cache\\document_publications\\67bae739-41d3-49b6-8f4e-2c3fd70a4cee.xml"
  },
  "issues": []
}