{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1302\nMOTIE VAN DE LEDEN PAULUSMA EN BUSHOFF\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat:\n•\ngordelroos een ernstige, pijnlijke aandoening is die vooral ouderen en mensen met een verminderde afweer treft, maar waarvoor een effectief vaccin beschikbaar is;\n•\ndit vaccin momenteel niet standaard wordt vergoed of opgenomen is in het Rijksvaccinatieprogramma;\noverwegende dat opname in een structureel vaccinatieprogramma de volksgezondheid bevordert en toekomstige zorgkosten kan beperken;\nverzoekt de regering om:\n•\nhet vaccin op te nemen in een structureel vaccinatieprogramma, bijvoorbeeld via het Rijksvaccinatieprogramma of een aanvullend publiek vaccinatieprogramma, en dit door te zetten ongeacht sluiting van het AZWA;\n•\ndaarbij gebruik te maken van de beschikbare middelen binnen het AZWA voor dekking van de kosten,\nen gaat over tot de orde van de dag.\nPaulusma\nBushoff",
  "content_char_count": 1015,
  "source": {
    "document_id": "3d812625-cfee-4cf0-becf-3ab80ac7e2bc",
    "document_nummer": "2025D28608",
    "document_soort": "Motie",
    "publication_id": "ee4dfb01-a461-43da-8a14-636a2ff4e1d5",
    "publication_content_type": "application/xml",
    "publication_length": 5578,
    "cached": false,
    "binary_path": "bronmateriaal-onbewerkt\\cache\\document_publications\\ee4dfb01-a461-43da-8a14-636a2ff4e1d5.xml"
  },
  "issues": []
}