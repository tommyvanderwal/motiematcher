{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n96\nMOTIE VAN HET LID TEUNISSEN C.S.\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat de Kamer dierproeven op apen zo snel mogelijk, en veilig, naar nul wil afbouwen (unaniem aangenomen moties Van Dekken/Heerema\n32 336, nr. 57\n, en Wassenberg c.s.\n36 200 VIII, nr. 113\n);\nconstaterende dat er in de wetenschap en samenleving een breed gedragen wens is om proeven op apen af te bouwen;\nconstaterende dat er ondertussen wel weer 12 miljoen aan belastinggeld naar het apenproefdiercentrum, het BPRC, gaat, zonder dat er voorwaarden worden gesteld aan welk deel hiervan bestemd is voor proefdiervrij onderzoek;\noverwegende dat de afbouw van het aantal proeven op apen versneld kan worden door jaarlijks een deel van dit budget over te hevelen naar proefdiervrij onderzoek;\noverwegende dat hiermee ook het gebruik en de ontwikkeling van innovatieve proefdiervrije alternatieven wordt gestimuleerd;\nverzoekt de regering om zo snel mogelijk een jaarlijks toenemend deel van het onderzoeksbudget voor het BPRC te oormerken als geld dat bestemd is voor proefdiervrije onderzoeks- en testmethoden,\nen gaat over tot de orde van de dag.\nTeunissen\nKostiÄ‡\nBeckerman",
  "content_char_count": 1389,
  "source": {
    "document_id": "0b1038c1-83e3-4dd9-9d88-a672ed2a80e8",
    "document_nummer": "2024D01392",
    "document_soort": "Motie",
    "publication_id": "4ef25b75-a4b4-4330-8ccb-7b04885db903",
    "publication_content_type": "application/xml",
    "publication_length": 3083,
    "cached": false,
    "binary_path": "bronmateriaal-onbewerkt\\cache\\document_publications\\4ef25b75-a4b4-4330-8ccb-7b04885db903.xml"
  },
  "issues": []
}