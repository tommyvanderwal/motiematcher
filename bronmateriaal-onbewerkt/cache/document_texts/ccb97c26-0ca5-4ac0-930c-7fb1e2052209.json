{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2024\nNr.\n95\nMOTIE VAN HET LID VEDDER C.S.\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat Nederland het Papiaments heeft aangemeld voor deel III van het Europees Handvest regionale talen, met onderdelen waarvoor het Fries niet is aangemeld;\noverwegende dat het voor de positionering van het Fries van belang kan zijn om inzicht te krijgen of en welke meerwaarde ook aanmelding van het Fries voor deze onderdelen heeft;\nverzoekt de regering te bezien welke voor- en nadelen het heeft om het Fries aan te melden voor deel III van het Europees Handvest regionale talen met vergelijkbare rechten als het Papiaments;\nverzoekt het kabinet inzichtelijk te maken welke voorbereidingen er moeten worden getroffen en welke stappen er moeten worden doorlopen bij aanmelding voor deze onderdelen,\nen gaat over tot de orde van de dag.\nVedder\nInge van Dijk\nVan Nispen\nDe Hoop",
  "content_char_count": 1097,
  "source": {
    "document_id": "a398cdbe-69f1-4dea-9ab5-24cea19f3256",
    "document_nummer": "2024D12106",
    "document_soort": "Motie",
    "publication_id": "ccb97c26-0ca5-4ac0-930c-7fb1e2052209",
    "publication_content_type": "application/xml",
    "publication_length": 2621,
    "cached": false,
    "binary_path": "bronmateriaal-onbewerkt\\cache\\document_publications\\ccb97c26-0ca5-4ac0-930c-7fb1e2052209.xml"
  },
  "issues": []
}