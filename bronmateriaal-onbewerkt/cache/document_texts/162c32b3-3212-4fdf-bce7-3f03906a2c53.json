{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1191\nMOTIE VAN HET LID STULTIENS C.S.\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat het jarenlang als volstrekt logisch wordt beschouwd dat studentenvoorzieningen als sport en cultuur zijn belegd bij onderwijsinstellingen, mede vanwege het belang van sociale cohesie, studentenwelzijn en een goed studieklimaat;\nconstaterende dat het kabinet inmiddels zelf heeft aangegeven dat het niet wenselijk is dat dergelijke voorzieningen voor studenten dreigen te verdwijnen als gevolg van de herziening van de beleidsregel over publiek-privaat, en dat het daarom de besteding van onderwijsgeld aan bijvoorbeeld sport en cultuur voorlopig niet als onrechtmatig zal beoordelen;\noverwegende dat de landsadvocaat heeft aangegeven dat bepaalde activiteiten kunnen worden uitgezonderd van de beleidsregel vanwege het algemeen belang;\nverzoekt de regering om het algemeen belang voorop te stellen en in samenspraak met studenten en onderwijsinstellingen een juridische basis te creÃ«ren waardoor onderwijsinstellingen kunnen blijven investeren in betaalbare studentenvoorzieningen zoals sport en cultuur,\nen gaat over tot de orde van de dag.\nStultiens\nRooderkerk\nVan Nispen\nErgin",
  "content_char_count": 1327,
  "source": {
    "document_id": "98bbcf67-d7eb-45c5-a592-f41d32a933d6",
    "document_nummer": "2025D23326",
    "document_soort": "Motie",
    "publication_id": "162c32b3-3212-4fdf-bce7-3f03906a2c53",
    "publication_content_type": "application/xml",
    "publication_length": 5410,
    "cached": false,
    "binary_path": "bronmateriaal-onbewerkt\\cache\\document_publications\\162c32b3-3212-4fdf-bce7-3f03906a2c53.xml"
  },
  "issues": []
}