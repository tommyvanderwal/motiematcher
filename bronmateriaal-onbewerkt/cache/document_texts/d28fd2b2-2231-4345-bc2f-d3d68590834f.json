{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n443\nMOTIE VAN DE LEDEN DIJK EN DOBBE\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat het kabinet van plan is om de compensatie vervallen ouderentoeslag (cvo) en de extra vermogensvrijstelling (evv) in de Wlz en de Wmo af te schaffen;\noverwegende dat dit voor een forse verhoging van de eigen bijdrage zorgt voor een groep mensen die al te maken heeft met een stapeling van zorgkosten;\noverwegende dat de technische problemen met de cvo ook kunnen worden opgelost zonder de eigen bijdragen voor mensen fors te verhogen;\nverzoekt de regering om het besluit om de cvo en de evv af te schaffen niet door te zetten en een alternatieve oplossing te zoeken voor de technische problemen met de cvo,\nen gaat over tot de orde van de dag.\nDijk\nDobbe",
  "content_char_count": 866,
  "source": {
    "document_id": "75ca2846-31bb-4e03-b4b1-4e52ff2ad412",
    "document_nummer": "2025D23251",
    "document_soort": "Motie",
    "publication_id": "d28fd2b2-2231-4345-bc2f-d3d68590834f",
    "publication_content_type": "application/xml",
    "publication_length": 4550,
    "cached": false,
    "binary_path": "bronmateriaal-onbewerkt\\cache\\document_publications\\d28fd2b2-2231-4345-bc2f-d3d68590834f.xml"
  },
  "issues": []
}