{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n99\nMOTIE VAN HET LID VAN ZANTEN\nVoorgesteld\n28 november 2024\nDe Kamer,\ngehoord de beraadslaging,\noverwegende dat uit onderzoek van het Nederlands Autisme Register en uit cijfers van het CBS blijkt dat autistische leerlingen sterk zijn oververtegenwoordigd onder thuiszitters en schoolverlaters;\noverwegende dat samenwerkingsverbanden beschikken over onbenutte reserves, bedoeld voor passend onderwijs;\nvan mening dat effectieve autismeprogramma's in het onderwijs zorgen voor betere schoolresultaten, lagere uitval en een verhoogde kans op arbeidsparticipatie;\nverzoekt de regering te onderzoeken hoe bureaucratische belemmeringen kunnen worden weggenomen, zodat de onbenutte reserves van samenwerkingsverbanden deels kunnen worden ingezet voor autismeprogramma's in het onderwijs,\nen gaat over tot de orde van de dag.\nVan Zanten",
  "content_char_count": 1035,
  "source": {
    "document_id": "363e863a-f6a2-4d99-8395-0eb29a0127a3",
    "document_nummer": "2024D46716",
    "document_soort": "Motie",
    "publication_id": "89f2cb66-ae2a-4e17-ad6c-07e5662f26dc",
    "publication_content_type": "application/xml",
    "publication_length": 2442,
    "cached": false,
    "binary_path": "bronmateriaal-onbewerkt\\cache\\document_publications\\89f2cb66-ae2a-4e17-ad6c-07e5662f26dc.xml"
  },
  "issues": []
}