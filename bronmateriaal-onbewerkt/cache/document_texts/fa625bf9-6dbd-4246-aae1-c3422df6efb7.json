{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 968\nIntrekking van de Archiefwet 1995 en vervanging door een nieuwe Archiefwet (Archiefwet 20.)\nNr.\n34\nMOTIE VAN HET LID VAN DER VELDE\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat de Archiefwet 20XX voorziet in de benoeming van een algemene rijksarchivaris die verantwoordelijk is voor het beheer en behoud van belangrijke naar een bewaarplaats overgebrachte overheidsarchieven, welke van essentieel belang is voor zorgvuldig en deskundig archiefbeheer binnen de overheid;\nconstaterende dat het ontbreken van het voldoen aan een diploma-eis voor deze belangrijke functie zeer ongewenst is, omdat het noodzakelijk is om te waarborgen dat de algemene rijksarchivaris beschikt over een relevante op informatie- en archiefbeheer gerichte opleiding en gespecialiseerde kennis op het gebied van archivistiek en informatiebeheer;\nverzoekt de regering de Archiefwet 20XX zodanig te wijzigen dat er een expliciete diploma-eis wordt opgenomen voor de functie van algemene rijksarchivaris en als minimumvereiste vast te leggen dat de algemene rijksarchivaris, zoals ook gesteld in de huidige Archiefwet 1995, moet beschikken over een (aanvullende) opleiding in archivistiek om te garanderen dat de toekomstige benoemingen aan deze kwalificatie-eisen voldoen,\nen gaat over tot de orde van de dag.\nVan der Velde",
  "content_char_count": 1410,
  "source": {
    "document_id": "43b8e56b-5367-491c-ad98-85de62d70acb",
    "document_nummer": "2025D05802",
    "document_soort": "Motie",
    "publication_id": "fa625bf9-6dbd-4246-aae1-c3422df6efb7",
    "publication_content_type": "application/xml",
    "publication_length": 2740,
    "cached": false,
    "binary_path": "bronmateriaal-onbewerkt\\cache\\document_publications\\fa625bf9-6dbd-4246-aae1-c3422df6efb7.xml"
  },
  "issues": []
}