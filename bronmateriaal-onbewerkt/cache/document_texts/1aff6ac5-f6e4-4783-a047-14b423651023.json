{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 724\nStudiefinanciering\nNr.\n237\nGEWIJZIGDE MOTIE VAN HET LID SOEPBOER TER VERVANGING VAN DIE GEDRUKT ONDER NR. 234\nVoorgesteld\n26 maart 2024\nDe Kamer,\ngehoord de beraadslaging,\nconstaterende dat er in het controleproces bij DUO gebruik is gemaakt van parameters die mogelijk een sterke correlatie vertonen met iemands migratieachtergrond, wat kan leiden tot indirecte discriminatie;\noverwegende dat er al sinds 2010 signalen zijn dat het controleproces voornamelijk MBO-studenten met een niet-Nederlands klinkende achternaam selecteert;\nconstaterende dat het CBS de komende tijd nader onderzoek gaat doen naar deze oververtegenwoordiging van studenten met een migratieachtergrond bij dit controleproces;\nverzoekt de regering om het CBS bij dit onderzoek ook expliciet te laten kijken naar de correlatiecijfers tussen de gebruikte parameters en iemands nationaliteit. Waarbij in het vervolgtraject ook de gebruikte (statistische) modellen en de bewustheid van de keuzes voor het gebruik van deze parameters en dit model worden meegenomen,\nen gaat over tot de orde van de dag.\nSoepboer",
  "content_char_count": 1156,
  "source": {
    "document_id": "95d7b6c4-664d-4606-be8c-47ecddb228b5",
    "document_nummer": "2024D11236",
    "document_soort": "Motie (gewijzigd/nader)",
    "publication_id": "1aff6ac5-f6e4-4783-a047-14b423651023",
    "publication_content_type": "application/xml",
    "publication_length": 2509,
    "cached": false,
    "binary_path": "bronmateriaal-onbewerkt\\cache\\document_publications\\1aff6ac5-f6e4-4783-a047-14b423651023.xml"
  },
  "issues": []
}