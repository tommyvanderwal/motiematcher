{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n59\nMOTIE VAN DE LEDEN MARTENS-AMERICA EN KEIJZER\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat het niet inzichtelijk is wat de kosten per tv-programma bij de publieke omroep betreffen;\nconstaterende dat het vóórkomt dat regels voor topsalarissen van presentatoren omzeild worden door presentatoren via bv's in te huren;\noverwegende dat het omzeilen van salarisregels kan blijven voortbestaan doordat kosten van programma’s niet inzichtelijk zijn voor journalistiek en politiek;\nvan mening dat bij de besteding van belastinggeld altijd zo veel mogelijk transparantie en verantwoording betracht moeten worden;\nvan mening dat een gebrek aan transparantie en verantwoording het draagvlak voor het publieke bestel aantast;\noverwegende dat de NPO ondanks zijn wettelijke taak niet vanuit zichzelf verdere transparantie zal of kan betrachten, ondanks meerdere verzoeken daartoe vanuit de Kamer, de Rekenkamer, het Commissariaat voor de Media et cetera;\nverzoekt de regering een transparantieregister in te stellen waarin omroepen de kosten van elk tv- en radioprogramma vermelden, uitgesplitst naar kostensoort en met medeneming van externe producenten voor zover het besteding van publieke middelen betreft,\nen gaat over tot de orde van de dag.\nMartens-America\nKeijzer",
  "content_char_count": 1504,
  "source": {
    "document_id": "5833f437-f335-44cb-8ebf-d3f3b1034a8f",
    "document_nummer": "2024D01293",
    "document_soort": "Motie",
    "publication_id": "045fede1-beb1-4a7b-999a-c3fb147a8df1",
    "publication_content_type": "application/xml",
    "publication_length": 3050,
    "cached": false,
    "binary_path": "bronmateriaal-onbewerkt\\cache\\document_publications\\045fede1-beb1-4a7b-999a-c3fb147a8df1.xml"
  },
  "issues": []
}