{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n26\nMOTIE VAN HET LID GRINWIS C.S.\nVoorgesteld\n10 april 2024\nDe Kamer,\ngehoord de beraadslaging,\noverwegende dat in de Wgiw gemeenten zich ervan moeten gaan vergewissen dat het alternatief voor aardgas daadwerkelijk beschikbaar is voordat het transport van aardgas kan worden stopgezet;\noverwegende dat deze vergewisplicht vastgelegd en omschreven wordt in een AMvB, waardoor nu nog niet duidelijk is hoe gemeenten invulling moeten geven aan deze plicht;\nverzoekt de regering te komen tot een helder afgebakende en juridisch bindende vergewisplicht, waarin leveringszekerheid van warmte goed geborgd is, wat bewoners rechtszekerheid biedt om niet zonder alternatief afgesloten te worden van het gas,\nen gaat over tot de orde van de dag.\nGrinwis\nPaternotte\nBontenbal\nErkens\nFlach\nPostma",
  "content_char_count": 1062,
  "source": {
    "document_id": "3d878b75-5468-4d18-9200-fade1098e25b",
    "document_nummer": "2024D14280",
    "document_soort": "Motie",
    "publication_id": "cf16bc2f-b05f-476f-8b5b-731a36ad9583",
    "publication_content_type": "application/xml",
    "publication_length": 2557,
    "cached": false,
    "binary_path": "bronmateriaal-onbewerkt\\cache\\document_publications\\cf16bc2f-b05f-476f-8b5b-731a36ad9583.xml"
  },
  "issues": []
}