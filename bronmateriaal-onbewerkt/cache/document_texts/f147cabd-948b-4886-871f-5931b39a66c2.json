{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3414\nMOTIE VAN HET LID BOOMSMA\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat gemeenten en het COA om efficiënt reguliere opvanglocaties te kunnen openen voldoende financiële zekerheid moeten hebben om contracten te sluiten voor langere termijn;\noverwegende dat het ontbreken daarvan het realiseren van opvangvoorzieningen frustreert, de afhankelijkheid van noodopvang vergroot en leidt tot een inefficiënte besteding van middelen en hoge kosten;\noverwegende dat langjarige afspraken met gemeenten cruciaal zijn om het opvangsysteem stabiel, kostenefficiënt en toekomstbestendig te organiseren;\nverzoekt de regering om er zorg voor te dragen dat het COA de mogelijkheid krijgt om ook op korte termijn langjarige contracten aan te kunnen gaan met gemeenten voor het realiseren van opvanglocaties,\nen gaat over tot de orde van de dag.\nBoomsma",
  "content_char_count": 973,
  "source": {
    "document_id": "ae0dc192-bb23-480e-b39c-958f9e931db5",
    "document_nummer": "2025D22691",
    "document_soort": "Motie",
    "publication_id": "f147cabd-948b-4886-871f-5931b39a66c2",
    "publication_content_type": "application/xml",
    "publication_length": 4724,
    "cached": false,
    "binary_path": "bronmateriaal-onbewerkt\\cache\\document_publications\\f147cabd-948b-4886-871f-5931b39a66c2.xml"
  },
  "issues": []
}