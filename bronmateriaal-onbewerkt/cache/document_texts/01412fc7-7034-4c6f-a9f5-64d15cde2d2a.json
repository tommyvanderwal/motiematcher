{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n64\nMOTIE VAN DE LEDEN STULTIENS EN ERGIN\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat er voor leerlingen in een leerwerktraject in het vmbo vaak alleen een reis- en onkostenvergoeding beschikbaar is;\nconstaterende dat 16% van de mbo-studenten en 44% van de hbo- en wo-studenten ook geen stagevergoeding ontvangt;\nconstaterende dat er al jarenlang wordt geprobeerd om werkgevers op hun welwillendheid aan te spreken en met een passende vergoeding te komen, maar dat dit lang niet in alle sectoren gebeurt;\noverwegende dat niet alle leerlingen en studenten het zich kunnen permitteren om onbetaald stage te lopen en dat een wettelijke minimumstagevergoeding daarom zou kunnen bijdragen aan kansengelijkheid;\nverzoekt daarom de regering om de invoering van zo'n minimale stagevergoeding te onderzoeken en daarbij te kijken naar de kosten van deze maatregel en de gevolgen voor de uitvoering,\nen gaat over tot de orde van de dag.\nStultiens\nErgin",
  "content_char_count": 1184,
  "source": {
    "document_id": "3b02f636-4404-4659-ab6d-683dff1863ab",
    "document_nummer": "2024D01315",
    "document_soort": "Motie",
    "publication_id": "01412fc7-7034-4c6f-a9f5-64d15cde2d2a",
    "publication_content_type": "application/xml",
    "publication_length": 2684,
    "cached": false,
    "binary_path": "bronmateriaal-onbewerkt\\cache\\document_publications\\01412fc7-7034-4c6f-a9f5-64d15cde2d2a.xml"
  },
  "issues": []
}