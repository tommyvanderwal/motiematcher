{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n837\nMOTIE VAN DE LEDEN DOBBE EN VAN NISPEN\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat voldoende bewegen een essentieel onderdeel is van een gezonde leefstijl;\nconstaterende dat er ondertussen echter nog steeds bezuinigingen staan ingepland op de sport;\noverwegende dat het met het huidige niveau aan investeringen in de sport al onvoldoende lukt om mensen voldoende te laten bewegen en er dus eerder meer dan minder geld naar sport zou moeten gaan;\nverzoekt de regering om met voorstellen en bijbehorende financiering te komen om het makkelijker te maken voor mensen om te sporten en te bewegen, en de Kamer hierover met Prinsjesdag te informeren,\nen gaat over tot de orde van de dag.\nDobbe\nVan Nispen",
  "content_char_count": 848,
  "source": {
    "document_id": "a9eeb82a-836d-4ed5-bed7-94d941e3151b",
    "document_nummer": "2025D27133",
    "document_soort": "Motie",
    "publication_id": "7740b19e-17ff-4924-880d-57435ba497e3",
    "publication_content_type": "application/xml",
    "publication_length": 4469,
    "cached": false,
    "binary_path": "bronmateriaal-onbewerkt\\cache\\document_publications\\7740b19e-17ff-4924-880d-57435ba497e3.xml"
  },
  "issues": []
}