{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1163\nMOTIE VAN HET LID BECKERMAN\nVoorgesteld\n17 april 2024\nDe Kamer,\ngehoord de beraadslaging,\nconstaterende dat grondspeculatie en stijgende grondprijzen obstakels zijn in het realiseren van voldoende woningbouw;\noverwegende dat een planbatenheffing kan helpen om grondprijzen te drukken en speculatie te voorkomen;\noverwegende dat deze heffing ook het onderhandelingsproces tussen gemeenten en ontwikkelaars kan versnellen;\nspreekt uit dat een planbatenheffing wenselijk is;\nverzoekt de regering een voorstel voor een planbatenheffing uit te werken en dit voor het zomerreces te delen met de Kamer,\nen gaat over tot de orde van de dag.\nBeckerman",
  "content_char_count": 763,
  "source": {
    "document_id": "ca4d9ff2-2515-4216-a4c1-aa0de1f76965",
    "document_nummer": "2024D15637",
    "document_soort": "Motie",
    "publication_id": "b288c5ca-e1c8-432f-aaad-b14353996051",
    "publication_content_type": "application/xml",
    "publication_length": 2138,
    "cached": false,
    "binary_path": "bronmateriaal-onbewerkt\\cache\\document_publications\\b288c5ca-e1c8-432f-aaad-b14353996051.xml"
  },
  "issues": []
}