{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n932\nMOTIE VAN DE LEDEN KRUL EN TIELEN\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de NZa nadelen ziet voor invoering van budgetbekostiging met beperkte afbakening per 2027 in de acute zorg, onder andere omdat het slechts minimaal bijdraagt aan meer toegankelijkheid en meer samenwerking;\nvan mening dat, met de toenemende arbeidskrapte, goede toegankelijkheid en meer samenwerking essentieel zijn voor de toekomst van de acute zorg;\noverwegende dat de NZa nu bezig is met haar tweede definitieve onderzoek naar uitvoeringsvraagstukken rondom het invoeren van budgetbekostiging;\noverwegende dat de Minister voornemens is haar keuze voor de vormgeving van de bekostiging binnenkort via een aanwijzing aan de NZa op te leggen;\nverzoekt de regering het definitieve onderzoek van de NZa af te wachten, de conclusies met de Kamer te delen en de Kamer op basis daarvan een definitieve keuze voor te leggen, en tot die tijd geen onomkeerbare stappen te zetten, zodat de invoering van budgetbekostiging in de acute zorg zorgvuldig vorm krijgt,\nen gaat over tot de orde van de dag.\nKrul\nTielen",
  "content_char_count": 1218,
  "source": {
    "document_id": "a60d91b0-0918-47a6-929f-c7908b4f5dc0",
    "document_nummer": "2025D22855",
    "document_soort": "Motie",
    "publication_id": "e00e92a5-5b2c-45e9-b1b7-1357fae8a1bb",
    "publication_content_type": "application/xml",
    "publication_length": 4918,
    "cached": false,
    "binary_path": "bronmateriaal-onbewerkt\\cache\\document_publications\\e00e92a5-5b2c-45e9-b1b7-1357fae8a1bb.xml"
  },
  "issues": []
}