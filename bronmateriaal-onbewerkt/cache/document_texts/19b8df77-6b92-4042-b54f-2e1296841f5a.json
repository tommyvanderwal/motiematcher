{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 409\nZee- en binnenvaart\nNr.\n476\nMOTIE VAN HET LID PETER DE GROOT\nVoorgesteld\n14 januari 2025\nDe Kamer,\ngehoord de beraadslaging,\nconstaterende dat er plannen zijn voor het bouwen van woningen in Amsterdam Haven-Stad;\nconstaterende dat de Amsterdamse haven en het Noordzeekanaalgebied met zijn bedrijven van nationaal belang zijn voor de Nederlandse strategische autonomie en er voldoende ruimte moet zijn voor havenactiviteiten;\nconstaterende dat er een ruimtelijke reservering is voor een extra havenbekken in de Houtrakpolder voor een eventuele verplaatsing van havenbedrijven in de Amsterdamse haven;\noverwegende dat het Rijk een miljard euro heeft ge√Ønvesteerd in de Zeesluis IJmuiden omdat economische havenactiviteiten voor onder andere Amsterdam van cruciaal belang zijn;\noverwegende dat bij de langetermijndoelen van IenW de inzet op voldoende haventerrein voor de energie- en circulaire transities vooropstaat en dat uit recente onderzoeken blijkt dat de circulaire economie en ook de maritieme maakindustrie meer ruimte gaan innemen in de toekomst;\nverzoekt de regering voldoende ruimte te reserveren in de Houtrakpolder om bij een eventuele verplaatsing of vestiging van havenbedrijven deze te kunnen huisvesten in de Houtrakpolder;\nverzoekt de regering deze reservering te borgen in het NOVEX Noordzeekanaalgebied,\nen gaat over tot de orde van de dag.\nPeter de Groot",
  "content_char_count": 1452,
  "source": {
    "document_id": "e359fe42-cdfa-48fb-a65b-ae1ebc7a6109",
    "document_nummer": "2025D00933",
    "document_soort": "Motie",
    "publication_id": "19b8df77-6b92-4042-b54f-2e1296841f5a",
    "publication_content_type": "application/xml",
    "publication_length": 2868,
    "cached": false,
    "binary_path": "bronmateriaal-onbewerkt\\cache\\document_publications\\19b8df77-6b92-4042-b54f-2e1296841f5a.xml"
  },
  "issues": []
}