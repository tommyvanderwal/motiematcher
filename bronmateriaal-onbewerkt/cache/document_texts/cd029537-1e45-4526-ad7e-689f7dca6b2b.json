{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVI\nWijziging van de begrotingsstaten van het Ministerie van Justitie en Veiligheid (VI) voor het jaar 2025 (wijziging samenhangende met de Voorjaarsnota)\nNr.\n31\nMOTIE VAN HET LID EL ABASSI\nVoorgesteld tijdens het wetgevingsoverleg van\n1 juli 2025\nDe Kamer,\ngehoord de beraadslaging,\nconstaterende dat uit onderzoek blijkt dat jongeren met een migratieachtergrond tot 28% vaker jeugddetentie krijgen dan hun leeftijdsgenoten bij vergelijkbare delicten;\noverwegende dat dit wijst op systematische ongelijkheid binnen de strafrechtsketen;\nverzoekt de regering om conform de aanbevelingen uit het WODC-onderzoek een onafhankelijke monitor in te stellen die jaarlijks rapporteert over etnische ongelijkheid in de jeugdstrafrechtspraak, en daarbij voorstellen te doen voor systemische correctie,\nen gaat over tot de orde van de dag.\nEl Abassi",
  "content_char_count": 914,
  "source": {
    "document_id": "1d5badbd-b76f-4c57-bf43-0e9c604bdd27",
    "document_nummer": "2025D31397",
    "document_soort": "Motie",
    "publication_id": "cd029537-1e45-4526-ad7e-689f7dca6b2b",
    "publication_content_type": "application/xml",
    "publication_length": 4759,
    "cached": false,
    "binary_path": "bronmateriaal-onbewerkt\\cache\\document_publications\\cd029537-1e45-4526-ad7e-689f7dca6b2b.xml"
  },
  "issues": []
}