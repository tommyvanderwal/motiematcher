{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n54\nMOTIE VAN DE LEDEN STOFFER EN DIJK\nVoorgesteld\n18 september 2025\nDe Kamer,\ngehoord de beraadslaging,\nconstaterende dat in de afgelopen jaren uit onderzoek is gebleken dat de eigen bijdragen in de kraamzorg een drempel vormen voor de toegankelijkheid van de zorg voor (met name) vrouwen in een kwetsbare situatie;\nconstaterende dat onder andere het RIVM en het Zorginstituut Nederland reeds adviseerden om deze eigen bijdragen af te schaffen;\nvan mening dat elke moeder en elk kind gelijke toegang tot de allerbeste geboortezorg zouden moeten hebben;\nverzoekt de regering scenario's en (financiële) effecten in kaart te brengen voor het afschaffen van de eigen bijdragen voor kraamzorg en poliklinische bevalling, en de Kamer hierover voor de behandeling van de VWS-begroting te informeren,\nen gaat over tot de orde van de dag.\nStoffer\nDijk",
  "content_char_count": 969,
  "source": {
    "document_id": "340208cd-a325-4359-a5b1-8966dd3e8fc6",
    "document_nummer": "2025D40137",
    "document_soort": "Motie",
    "publication_id": "5f5c588b-72e8-47cf-a5ee-17656e8290a6",
    "publication_content_type": "application/xml",
    "publication_length": 4799,
    "cached": false,
    "binary_path": "bronmateriaal-onbewerkt\\cache\\document_publications\\5f5c588b-72e8-47cf-a5ee-17656e8290a6.xml"
  },
  "issues": []
}