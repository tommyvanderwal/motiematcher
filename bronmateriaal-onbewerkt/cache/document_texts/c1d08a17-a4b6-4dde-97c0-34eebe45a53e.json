{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n16\nMOTIE VAN HET LID THIJSSEN\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat de Autoriteit Consument en Markt (ACM) essentieel is voor het goed functioneren van de markt;\nconstaterende dat het kabinet in het hoofdlijnenakkoord heeft aangegeven dat uitvoerende diensten als de ACM zouden worden ontzien bij de bezuinigingen op het ambtenarenapparaat;\noverwegende dat in de EZ-begroting nu toch een korting op de ACM is voorzien;\nverzoekt de regering ervoor te zorgen dat de ACM haar werk als onafhankelijk toezichthouder van de markt naar behoren uit kan voeren door niet op de ACM te bezuinigen,\nen gaat over tot de orde van de dag.\nThijssen",
  "content_char_count": 867,
  "source": {
    "document_id": "adfd1d53-67dd-46bf-82a9-f1c768683967",
    "document_nummer": "2024D39325",
    "document_soort": "Motie",
    "publication_id": "c1d08a17-a4b6-4dde-97c0-34eebe45a53e",
    "publication_content_type": "application/xml",
    "publication_length": 2274,
    "cached": false,
    "binary_path": "bronmateriaal-onbewerkt\\cache\\document_publications\\c1d08a17-a4b6-4dde-97c0-34eebe45a53e.xml"
  },
  "issues": []
}