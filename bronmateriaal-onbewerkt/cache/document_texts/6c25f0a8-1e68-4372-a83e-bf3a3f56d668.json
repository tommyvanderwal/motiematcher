{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n55\nMOTIE VAN DE LEDEN WESTERVELD EN BIKKER\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat het aantal daklozen toeneemt en er tegelijk een groot tekort is aan opvang- en woonplekken;\nconstaterende dat dakloosheid zorgt voor allerlei mentale en fysieke (gezondheids)problemen en bijbehorende (zorg)kosten;\nconstaterende dat de aanpak dakloosheid en de transformatie van opvang naar wonen naadloos past bij de doelen van het Integraal Zorgakkoord (IZA), waarin integraal gekeken wordt naar het zorgvraagstuk over alle domeinen, en dat voor dit doel dus ook een beroep kan worden gedaan op de transformatiemiddelen IZA;\nverzoekt de regering te stimuleren dat bij de uitwerking van de transformatieplannen ruime aandacht is voor activiteiten die bijdragen aan de preventie en aanpak van dakloosheid, mits deze voldoen aan de doelen en criteria die zijn gesteld in het beoordelingskader van het IZA,\nen gaat over tot de orde van de dag.\nWesterveld\nBikker",
  "content_char_count": 1188,
  "source": {
    "document_id": "7c378ea7-9326-4118-adaf-49b1179409cd",
    "document_nummer": "2024D02657",
    "document_soort": "Motie",
    "publication_id": "6c25f0a8-1e68-4372-a83e-bf3a3f56d668",
    "publication_content_type": "application/xml",
    "publication_length": 2666,
    "cached": false,
    "binary_path": "bronmateriaal-onbewerkt\\cache\\document_publications\\6c25f0a8-1e68-4372-a83e-bf3a3f56d668.xml"
  },
  "issues": []
}