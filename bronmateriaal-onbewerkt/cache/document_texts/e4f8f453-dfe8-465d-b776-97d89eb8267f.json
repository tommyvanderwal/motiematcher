{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n741\nMOTIE VAN HET LID MOHANDIS C.S.\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat kinderarmoede volgens de meest recente CPB-raming na 2025 oploopt tot 6,8% indien er geen aanvullend armoedebeleid wordt gevoerd;\nconstaterende dat de kinderarmoede sinds 2015 gedaald is, maar dat het CPB signaleert dat er een risico bestaat dat deze weer oploopt;\nvan mening dat het van cruciaal belang is dat er zo min mogelijk kinderen opgroeien in armoede;\nspreekt uit dat het doel om het aantal kinderen dat in armoede opgroeit te halveren wordt gehandhaafd en dat zodoende niet wordt bezuinigd op armoede- en schuldenbeleid,\nen gaat over tot de orde van de dag.\nMohandis\nPalmen\nSynhaeve\nCeder\nVan Baarle",
  "content_char_count": 877,
  "source": {
    "document_id": "456d5d8a-76da-4146-85f0-0ca402e1ed41",
    "document_nummer": "2024D07099",
    "document_soort": "Motie",
    "publication_id": "e4f8f453-dfe8-465d-b776-97d89eb8267f",
    "publication_content_type": "application/xml",
    "publication_length": 2371,
    "cached": false,
    "binary_path": "bronmateriaal-onbewerkt\\cache\\document_publications\\e4f8f453-dfe8-465d-b776-97d89eb8267f.xml"
  },
  "issues": []
}