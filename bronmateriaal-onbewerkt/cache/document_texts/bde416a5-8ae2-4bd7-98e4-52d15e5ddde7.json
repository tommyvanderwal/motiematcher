{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n130\nMOTIE VAN HET LID SOEPBOER\nVoorgesteld\n18 april 2024\nDe Kamer,\ngehoord de beraadslaging,\nconstaterende dat er op dit moment wildgroei bestaat aan allerlei subsidieregelingen en -potjes binnen het onderwijs;\nconstaterende dat uit het recent verschenen rapport Staat van het Onderwijs opnieuw duidelijk blijkt hoe slecht het is gesteld met de beheersing van de basisvaardigheden binnen het Nederlandse onderwijs;\noverwegende dat het tegelijk lopen van meerdere verbetertrajecten naast elkaar, voor zowel de scholen zelf als voor het meten van de verbeteringen, verwarring oplevert;\noverwegende dat er noodzaak is tot het aanbrengen van focus op het versterken van de basisvaardigheden;\nverzoekt de regering het bedrag van 332 miljoen euro dat de Minister vanuit het Groeifonds wil gebruiken voor het omzetten van de pilot Ontwikkelkracht in een subsidieregeling, te investeren in het direct versterken van de basisvaardigheden, bijvoorbeeld door een impuls te geven aan dBos,\nen gaat over tot de orde van de dag.\nSoepboer",
  "content_char_count": 1229,
  "source": {
    "document_id": "753e4009-594c-4813-9913-895824813967",
    "document_nummer": "2024D15973",
    "document_soort": "Motie",
    "publication_id": "bde416a5-8ae2-4bd7-98e4-52d15e5ddde7",
    "publication_content_type": "application/xml",
    "publication_length": 2658,
    "cached": false,
    "binary_path": "bronmateriaal-onbewerkt\\cache\\document_publications\\bde416a5-8ae2-4bd7-98e4-52d15e5ddde7.xml"
  },
  "issues": []
}