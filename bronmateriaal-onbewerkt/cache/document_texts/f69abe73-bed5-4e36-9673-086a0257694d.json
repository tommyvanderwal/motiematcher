{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 623\nActuele situatie in Noord-Afrika en het Midden-Oosten\nNr.\n347\nMOTIE VAN HET LID DASSEN\nVoorgesteld\n9 april 2025\nDe Kamer,\ngehoord de beraadslaging,\noverwegende dat de extraterritoriale impact van de Amerikaanse sancties tegen Syrië de positieve effecten van opschorting van Europese sancties belemmert en er geen zicht lijkt op verlichting van Amerikaanse sancties;\nconstaterende dat de Europese Unie in het eerdere geval van Amerikaanse sancties tegen Iran het INSTEX-mechanisme inzette om de negatieve effecten van het Amerikaanse sanctiebeleid op haar eigen beleid ten aanzien van Iran te omzeilen;\nverzoekt de regering in Europees verband te pleiten voor de invoering van een instrument vergelijkbaar met het INSTEX-mechanisme, als onderdeel van het Europese sanctiebeleid tegen Syrië,\nen gaat over tot de orde van de dag.\nDassen",
  "content_char_count": 911,
  "source": {
    "document_id": "e867b4aa-f80d-42b1-bd62-15fd9c9e7a69",
    "document_nummer": "2025D15963",
    "document_soort": "Motie",
    "publication_id": "f69abe73-bed5-4e36-9673-086a0257694d",
    "publication_content_type": "application/xml",
    "publication_length": 2244,
    "cached": false,
    "binary_path": "bronmateriaal-onbewerkt\\cache\\document_publications\\f69abe73-bed5-4e36-9673-086a0257694d.xml"
  },
  "issues": []
}