{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n742\nMOTIE VAN DE LEDEN PALMEN EN MOHANDIS\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat gemeenten lokale belastingen dit jaar verhogen met gemiddeld 8,5%;\nconstaterende dat mensen die amper rond kunnen komen niet in aanmerking komen voor een kwijtschelding wanneer zij een bescheiden spaarpot hebben, omdat de vermogensgrenzen voor lokale belastingen lager liggen dan de vermogensgrenzen in de Participatiewet;\noverwegende dat het Nibud het belang van een financiÃ«le buffer benadrukt omdat dit problemen voorkomt op individueel en op maatschappelijk niveau en dat sparen daarom niet afgestraft zou moeten worden;\nconstaterende dat deze maatregel voor het Rijk kostenneutraal is omdat deze gecompenseerd kan worden binnen het gemeentelijke belastingdomein;\nverzoekt de regering om de vermogensgrenzen van lokale belastingen gelijk te stellen aan de vermogensgrenzen van de Participatiewet,\nen gaat over tot de orde van de dag.\nPalmen\nMohandis",
  "content_char_count": 1127,
  "source": {
    "document_id": "ecfb416b-897f-415b-bf5c-b0caea44d129",
    "document_nummer": "2024D07100",
    "document_soort": "Motie",
    "publication_id": "9bf38479-ffc9-49bd-a568-d6022326fbcb",
    "publication_content_type": "application/xml",
    "publication_length": 2574,
    "cached": false,
    "binary_path": "bronmateriaal-onbewerkt\\cache\\document_publications\\9bf38479-ffc9-49bd-a568-d6022326fbcb.xml"
  },
  "issues": []
}