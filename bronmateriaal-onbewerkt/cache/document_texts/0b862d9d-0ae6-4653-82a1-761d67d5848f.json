{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n81\nMOTIE VAN HET LID DASSEN C.S.\nVoorgesteld\n28 november 2024\nDe Kamer,\ngehoord de beraadslaging,\nconstaterende dat het loon van een 18-jarige op 50% zit van het volwassenenminimumloon van een 21-jarige;\nconstaterende dat Nederland in Europees perspectief een van de laagste jeugdminimumlonen heeft;\nconstaterende dat er een verkenning komt van het jeugdminimumloon;\nverzoekt de regering het minimumjeugdloon stapsgewijs te verhogen, waarbij de eerste stap is dat een 18-jarige 70% van het volwassenenminimumloon verdient, een 19-jarige 80% en een 20-jarige 90%;\nverzoekt de regering om voorbereidingen te treffen om de mogelijke wijzigingen binnen het minimumjeugdloon te implementeren per 1 januari 2026,\nen gaat over tot de orde van de dag.\nDassen\nPatijn\nErgin\nVijlbrief",
  "content_char_count": 975,
  "source": {
    "document_id": "39a1e070-ac37-4ff2-a4b7-15b4f6c16ab8",
    "document_nummer": "2024D46827",
    "document_soort": "Motie",
    "publication_id": "0b862d9d-0ae6-4653-82a1-761d67d5848f",
    "publication_content_type": "application/xml",
    "publication_length": 2520,
    "cached": false,
    "binary_path": "bronmateriaal-onbewerkt\\cache\\document_publications\\0b862d9d-0ae6-4653-82a1-761d67d5848f.xml"
  },
  "issues": []
}