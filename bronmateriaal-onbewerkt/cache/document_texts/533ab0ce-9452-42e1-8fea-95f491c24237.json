{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2848\nMOTIE VAN HET LID DOBBE C.S.\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat noodgrepen moeten worden ondernomen, zoals de bouw van een haven bij Gaza voor de levering van humanitaire hulp aan de Gazaanse bevolking;\noverwegende dat de toelating van humanitaire hulp via land noodzakelijk is om een humanitaire ramp te voorkomen;\nconstaterende dat Israël de levering van hulp via land tegenhoudt;\nverzoekt de regering bij de Israëlische regering aan te dringen op het doorlaten van humanitaire hulp over land en bij weigering van de Israëlische regering over te gaan tot bilaterale sancties en zich in te spannen voor multilaterale sancties voor Israël,\nen gaat over tot de orde van de dag.\nDobbe\nDassen\nPiri\nVan Baarle",
  "content_char_count": 889,
  "source": {
    "document_id": "f098bc36-4069-45ef-9d3e-80b7da3a3771",
    "document_nummer": "2024D09542",
    "document_soort": "Motie",
    "publication_id": "533ab0ce-9452-42e1-8fea-95f491c24237",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\533ab0ce-9452-42e1-8fea-95f491c24237.xml"
  },
  "issues": []
}