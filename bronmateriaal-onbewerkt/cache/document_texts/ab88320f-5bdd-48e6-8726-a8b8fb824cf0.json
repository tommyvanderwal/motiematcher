{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n269\nMOTIE VAN HET LID BOON\nVoorgesteld\n25 september 2024\nDe Kamer,\ngehoord de beraadslaging,\nconstaterende dat het handhavingsmoratorium op schijnzelfstandigheid per 1 januari 2025 vervalt;\nconstaterende dat in de beantwoording van Kamervragen is bevestigd dat de overheid meer dan 1.000 schijnzelfstandigen in dienst heeft, waarvan 759 binnen Toeslagen en 756 specifiek bij de Uitvoeringsorganisatie Herstel Toeslagen (UHT);\noverwegende dat de rijksoverheid een voorbeeldfunctie heeft in het bevorderen van eerlijke arbeidsrelaties en echte zzp'ers bijdragen aan de flexibiliteit en kwaliteit van de rijksdienst;\nverzoekt de regering:\n•\nalles in het werk te stellen om ervoor te zorgen dat per 1 januari 2025 geen schijnzelfstandigen meer werkzaam zijn binnen de rijksdienst;\n•\nhierbij te waarborgen dat de voortgang en afhandeling van de hersteloperatie kinderopvangtoeslag niet wordt belemmerd;\n•\nde Kamer periodiek te informeren over de voortgang en resultaten van de afbouw van schijnzelfstandigheid binnen de rijksdienst,\nen gaat over tot de orde van de dag.\nBoon",
  "content_char_count": 1179,
  "source": {
    "document_id": "9c297b6e-36dc-41aa-bed9-fe35de2e4143",
    "document_nummer": "2024D34928",
    "document_soort": "Motie",
    "publication_id": "ab88320f-5bdd-48e6-8726-a8b8fb824cf0",
    "publication_content_type": "application/xml",
    "publication_length": 3003,
    "cached": false,
    "binary_path": "bronmateriaal-onbewerkt\\cache\\document_publications\\ab88320f-5bdd-48e6-8726-a8b8fb824cf0.xml"
  },
  "issues": []
}