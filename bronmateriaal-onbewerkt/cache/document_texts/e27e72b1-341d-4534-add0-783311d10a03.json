{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n78\nMOTIE VAN DE LEDEN BECKERMAN EN DE HOOP\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat het wetsvoorstel de mogelijkheid biedt dat gemeenten in uitzonderlijke gevallen bij gedeputeerde staten een verzoek kunnen indienen om af te wijken van de doelstelling dat ten minste 30% van de nieuwbouw uit sociale huurwoningen bestaat;\noverwegende dat deze uitzonderingsmogelijkheid niet mag uitmonden in een achterdeur voor structurele aantasting van de betaalbaarheid van de woningvoorraad;\noverwegende dat woningcorporaties en huurdersorganisaties over inhoudelijke expertise en een direct belang beschikken bij de samenstelling van de woningvoorraad en daarom een essentiÃ«le rol spelen in de totstandkoming van prestatieafspraken op lokaal niveau;\nverzoekt de regering te waarborgen dat een verzoek tot afwijking van de socialehuurdoelstelling slechts in behandeling wordt genomen indien er instemming is van de betrokken woningcorporaties en huurdersorganisaties,\nen gaat over tot de orde van de dag.\nBeckerman\nDe Hoop",
  "content_char_count": 1464,
  "source": {
    "document_id": "d33b2e96-2d2e-4923-919c-e47d33f7c44b",
    "document_nummer": "2025D30038",
    "document_soort": "Motie",
    "publication_id": "e27e72b1-341d-4534-add0-783311d10a03",
    "publication_content_type": "application/xml",
    "publication_length": 5895,
    "cached": false,
    "binary_path": "bronmateriaal-onbewerkt\\cache\\document_publications\\e27e72b1-341d-4534-add0-783311d10a03.xml"
  },
  "issues": []
}