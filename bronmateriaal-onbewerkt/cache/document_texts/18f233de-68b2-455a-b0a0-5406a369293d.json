{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1336\nMOTIE VAN HET LID GRINWIS C.S.\nVoorgesteld\n20 december 2023\nDe Kamer,\ngehoord de beraadslaging,\nconstaterende dat Nederland voor 70% afhankelijk is van de import van aardgas en dat die importafhankelijkheid volgens TNO de komende jaren stijgt naar 80% tot 90%;\nconstaterende dat er nog meer sectorpotentieel is voor lage temperatuurwarmte dan er binnen de SDE++ momenteel ruimte is, zoals onderzoek van CE Delft laat zien;\noverwegende dat er nog onvoldoende wordt gestuurd op de ingroei van warmtebronnen en warmtenetten, terwijl de KEV 2023 laat zien dat het aandeel hernieuwbare warmte te langzaam toeneemt;\nverzoekt de regering actiever te sturen op verduurzaming van de warmtevoorziening en daarmee op vermindering van de importafhankelijkheid op het gebied van warmte, mede in relatie tot de gestelde doelen voor 2030, en zo nodig de SDE++ hierop aan te passen,\nen gaat over tot de orde van de dag.\nGrinwis\nFlach\nDassen\nBontenbal\nTjeerd de Groot\nKr√∂ger",
  "content_char_count": 1073,
  "source": {
    "document_id": "cc535c1d-26b1-4e8d-b8c6-792a21b1c24c",
    "document_nummer": "2023D50761",
    "document_soort": "Motie",
    "publication_id": "18f233de-68b2-455a-b0a0-5406a369293d",
    "publication_content_type": "application/xml",
    "publication_length": 2591,
    "cached": false,
    "binary_path": "bronmateriaal-onbewerkt\\cache\\document_publications\\18f233de-68b2-455a-b0a0-5406a369293d.xml"
  },
  "issues": []
}