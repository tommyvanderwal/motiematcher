{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 531\nUitvoering van verordening (EU) 2022/2065 van het Europees parlement en de Raad van 19 oktober 2022 betreffende een eengemaakte markt voor digitale diensten en tot wijziging van Richtlijn 2000/31/EG (Uitvoeringswet digitaledienstenverordening)\nNr.\n17\nMOTIE VAN DE LEDEN KRUL EN CEDER\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat de Europese Commissie is gestart met de handhaving van de DSA en nu al overtredingen constateert bij vijf zeer grote onlineplatforms, te weten X, Instagram, Facebook, TikTok en AliExpress;\noverwegende dat ook bij andere zeer grote onlineplatforms als Telegram en Temu grote zorgen leven over de verspreiding van illegale content, desinformatie en misleidende aanbevelingsalgoritmes en dat het de vraag is of de DSA voldoende instrumenten biedt om hiertegen op te treden;\nverzoekt de regering in Europa het initiatief te nemen voor een kopgroep met gelijkgestemde landen om mogelijke aanscherpingen van de DSA te onderzoeken en daarmee dus ook een DSA 2.0 voor te bereiden,\nen gaat over tot de orde van de dag.\nKrul\nCeder",
  "content_char_count": 1163,
  "source": {
    "document_id": "afadf063-c56e-4bf4-90e1-09cdca37ae26",
    "document_nummer": "2024D37477",
    "document_soort": "Motie",
    "publication_id": "d49db7eb-a798-4349-9f5b-fee1fe18de3a",
    "publication_content_type": "application/xml",
    "publication_length": 2566,
    "cached": false,
    "binary_path": "bronmateriaal-onbewerkt\\cache\\document_publications\\d49db7eb-a798-4349-9f5b-fee1fe18de3a.xml"
  },
  "issues": []
}