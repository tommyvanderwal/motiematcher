{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n605\nMOTIE VAN HET LID THIJSSEN\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat de verduurzaming van de Europese industrie noodzakelijk is voor het klimaat, ons toekomstig verdienvermogen, strategische autonomie en banen;\noverwegende dat een aantal Europese landen grote bedragen staatssteun geven om hun eigen industrie te verduurzamen en zodoende mogelijk een oneerlijk speelveld creëren;\noverwegende dat strategische Europese industriepolitiek noodzakelijk is om deze race to the bottom van staatssteun tegen te gaan en concurrerend te blijven tegenover de economische machtsblokken zoals China en de Verenigde Staten;\noverwegende dat Europese industriepolitiek goed vorm kan krijgen als hier gemeenschappelijke financiële middelen worden vrijgemaakt;\nverzoekt de regering zich in te zetten voor Europees industriebeleid en te pleiten om hier gemeenschappelijke financiële middelen voor vrij te maken,\nen gaat over tot de orde van de dag.\nThijssen",
  "content_char_count": 1097,
  "source": {
    "document_id": "53c00aec-7ffa-456b-b032-c6cbae9e0526",
    "document_nummer": "2024D20300",
    "document_soort": "Motie",
    "publication_id": "c72a80fe-fb62-4d93-b8a2-d0506a227c10",
    "publication_content_type": "application/xml",
    "publication_length": 2485,
    "cached": false,
    "binary_path": "bronmateriaal-onbewerkt\\cache\\document_publications\\c72a80fe-fb62-4d93-b8a2-d0506a227c10.xml"
  },
  "issues": []
}