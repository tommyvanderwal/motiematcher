{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 470\nNajaarsnota 2023\nNr.\n11\nMOTIE VAN HET LID DIJK\nVoorgesteld\n19 december 2023\nDe Kamer,\ngehoord de beraadslaging,\nconstaterende dat er in 2023 een forse onderuitputting is op wijkverpleging van in totaal ruim 800 miljoen euro;\nconstaterende dat er sinds 2015 jaarlijks een onderuitputting op wijkverpleging plaatsvindt;\nvan mening dat de personeelstekorten in de wijkverpleging gedeeltelijk kunnen worden weggenomen door de salarissen te verhogen en daarmee het werk aantrekkelijker te maken;\nverzoekt de regering de onderuitputting in 2023 in te zetten voor een eenmalige bonus voor het personeel in de wijkverpleging;\nverzoekt de regering met een plan te komen om onderuitputting in de wijkverpleging te voorkomen door de salarissen structureel te verhogen,\nen gaat over tot de orde van de dag.\nDijk",
  "content_char_count": 877,
  "source": {
    "document_id": "e01c9993-8831-4b6f-9a43-6bcf064060f9",
    "document_nummer": "2023D50414",
    "document_soort": "Motie",
    "publication_id": "1e4586ad-d558-48d9-ba5f-b043afbace5b",
    "publication_content_type": "application/xml",
    "publication_length": 2249,
    "cached": false,
    "binary_path": "bronmateriaal-onbewerkt\\cache\\document_publications\\1e4586ad-d558-48d9-ba5f-b043afbace5b.xml"
  },
  "issues": []
}