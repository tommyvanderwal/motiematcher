{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3232\nMOTIE VAN HET LID CEDER C.S.\nVoorgesteld\n26 maart 2024\nDe Kamer,\ngehoord de beraadslaging,\nconstaterende dat het ambtsbericht Iran van september 2023 stelt dat in Iran een verdere verharding plaats heeft gevonden ten aanzien van zowel erkende als niet-erkende geloofsgemeenschappen, dat er meer druk wordt uitgeoefend op de leiders en leden van christelijke gemeenschappen en dat controle en monitoring verder toe zijn genomen;\nconstaterende dat christenen die actief zijn voor «nieuwe kerken» of evangeliseren, en leden van huiskerken die bijeenkomsten bijwonen in het landenbeleid niet meer als vervolgde groep beschouwd worden;\noverwegende dat dit tot een grote verzwaring van de bewijslast leidt voor christenen die vanwege geloofsvervolging gevlucht zijn uit Iran;\nverzoekt de regering de aanname van groepsvervolging voor christenen uit deze categorieën in stand te houden,\nen gaat over tot de orde van de dag.\nCeder\nVeldkamp\nDiederik van Dijk",
  "content_char_count": 1056,
  "source": {
    "document_id": "47f748bc-d179-4ae4-b66b-e12152678a3b",
    "document_nummer": "2024D11906",
    "document_soort": "Motie",
    "publication_id": "7da32077-ff72-48aa-9cd4-6449f1fa7cf1",
    "publication_content_type": "application/xml",
    "publication_length": 2507,
    "cached": false,
    "binary_path": "bronmateriaal-onbewerkt\\cache\\document_publications\\7da32077-ff72-48aa-9cd4-6449f1fa7cf1.xml"
  },
  "issues": []
}