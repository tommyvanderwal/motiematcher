{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 708\nToeslagen\nNr.\n51\nMOTIE VAN HET LID RIKKERS-OOSTERKAMP\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat in het schadekader een uniform bedrag gehanteerd wordt;\nconstaterende dat er daardoor geen rekening wordt gehouden met het aantal jaren dat mensen gedupeerd zijn;\nconstaterende dat mensen met één jaar schade op deze manier hetzelfde bedrag ontvangen als mensen met vijf jaar schade;\noverwegende dat ook uniforme bedragen gedifferentieerd kunnen worden;\noverwegende dat wanneer uniforme schadebedragen beter passen bij de geleden schade vaak minder maatwerk nodig is;\nverzoekt de regering om op een aantal onderdelen, niet alle, gedifferentieerde bedragen aan te brengen in het schadekader op basis van het aantal jaar geleden schade,\nen gaat over tot de orde van de dag.\nRikkers-Oosterkamp",
  "content_char_count": 902,
  "source": {
    "document_id": "a177e229-b213-40e4-9926-445388e3dce2",
    "document_nummer": "2025D42898",
    "document_soort": "Motie",
    "publication_id": "83d91f9e-e2f2-4b0e-a209-816f8262521b",
    "publication_content_type": "application/xml",
    "publication_length": 4591,
    "cached": false,
    "binary_path": "bronmateriaal-onbewerkt\\cache\\document_publications\\83d91f9e-e2f2-4b0e-a209-816f8262521b.xml"
  },
  "issues": []
}