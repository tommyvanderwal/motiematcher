{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 835\nNederlandse Voedsel- en Warenautoriteit (NVWA)\nNr.\n243\nMOTIE VAN HET LID VAN CAMPEN C.S.\nVoorgesteld\n20 februari 2025\nDe Kamer,\ngehoord de beraadslaging,\noverwegende dat PwC in een doorlichting van de NVWA constateert dat de doelmatigheid is afgenomen en in diezelfde doorlichting de aanbeveling doet om de complexiteit van werken met open normen te reduceren;\noverwegende dat Bureau Risicobeoordeling & onderzoek constateert dat de huidige wet- en regelgeving voor dierenwelzijn grotendeels bestaat uit open normen, terwijl voor de NVWA meer eenduidigheid nodig is om gerichter en effectiever te kunnen toezien;\nconstaterende dat het bedrijfsleven voorstander is van goed en stevig toezicht door de NVWA, maar behoefte heeft aan doelmatigheid en duidelijkheid;\nverzoekt de regering om in samenspraak met het bedrijfsleven en op basis van de doorlichting door PwC te werken aan concrete oplossingen ter verbetering van de doelmatigheid;\nverzoekt de regering om een plan van aanpak voor invulling van open normen, met gebruik van de stand der wetenschap en met inbegrip van een uitvoeringstoets, en de Kamer hierover te informeren voorafgaand aan het eerstvolgende commissiedebat Dieren in de veehouderij en NVWA,\nen gaat over tot de orde van de dag.\nVan Campen\nFlach\nGraus",
  "content_char_count": 1350,
  "source": {
    "document_id": "481f3325-41a3-43bc-bf7c-2c9c9428afa9",
    "document_nummer": "2025D07466",
    "document_soort": "Motie",
    "publication_id": "d8252c8d-f508-4b2f-aa90-eeda4ab995ae",
    "publication_content_type": "application/xml",
    "publication_length": 2822,
    "cached": false,
    "binary_path": "bronmateriaal-onbewerkt\\cache\\document_publications\\d8252c8d-f508-4b2f-aa90-eeda4ab995ae.xml"
  },
  "issues": []
}