{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n448\nMOTIE VAN HET LID KOOPS\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat de Minister van BZK een rijksbrede coördinerende rol heeft in het tegengaan van discriminatie en racisme en het opzetten van antidiscriminatievoorzieningen;\nconstaterende dat de aanpak en coördinatie van het tegengaan van discriminatie en racisme, antisemitisme en moslimdiscriminatie momenteel verspreid is over de ministeries van BZK, JenV en SZW;\noverwegende dat een effectieve bestrijding van discriminatie en racisme gebaat is bij een centrale en eenduidige aanpak, en verspreiding over meerdere ministeries kan zorgen voor knelpunten in de coördinatie;\nverzoekt de regering een verkenning uit te voeren om te kijken of er knelpunten zijn in de coördinatie en hoe deze knelpunten voorkomen kunnen worden,\nen gaat over tot de orde van de dag.\nKoops",
  "content_char_count": 967,
  "source": {
    "document_id": "d1c595c3-862c-43e6-a675-b13fa5bfe6d9",
    "document_nummer": "2025D11688",
    "document_soort": "Motie",
    "publication_id": "b71f69b1-9d2c-432a-a0ca-d0634c57ff26",
    "publication_content_type": "application/xml",
    "publication_length": 2323,
    "cached": false,
    "binary_path": "bronmateriaal-onbewerkt\\cache\\document_publications\\b71f69b1-9d2c-432a-a0ca-d0634c57ff26.xml"
  },
  "issues": []
}