{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1343\nGEWIJZIGDE MOTIE VAN HET LID FLACH C.S. TER VERVANGING VAN DIE GEDRUKT ONDER NR. 1334\nVoorgesteld\n13 mei 2025\nDe Kamer,\ngehoord de beraadslaging,\nconstaterende dat bij de bepaling van het energielabel in geval van aanwezigheid van een warmtenet wordt gewerkt met een forfaitaire waarde;\noverwegende dat dit leidt tot de situatie waarin de waarde van een warmtenet niet altijd goed terugkomt in het energielabel;\noverwegende dat hierdoor soms voor minder duurzame oplossingen wordt gekozen, terwijl een collectief warmtenet gunstiger is;\noverwegende dat zeker bij nieuwe woningen, die reeds voldoen aan de BENG-eisen en voldoende ge√Øsoleerd zijn, het wenselijk is dat de voordelen van een warmtenet terugkomen in het energielabel;\nverzoekt de regering te bezien hoe de aanwezigheid van een warmtenet beter tot uitdrukking kan komen in het energielabel, en daarbij indien nodig onderscheid te maken tussen nieuwe en bestaande woningen,\nen gaat over tot de orde van de dag.\nFlach\nGrinwis\nWelzijn",
  "content_char_count": 1113,
  "source": {
    "document_id": "14cc1fc0-7e3c-4df8-80ed-b1a2f0d02188",
    "document_nummer": "2025D19941",
    "document_soort": "Motie (gewijzigd/nader)",
    "publication_id": "31ea5750-b32b-4da7-b0c2-e99a4f437f93",
    "publication_content_type": "application/xml",
    "publication_length": 5028,
    "cached": false,
    "binary_path": "bronmateriaal-onbewerkt\\cache\\document_publications\\31ea5750-b32b-4da7-b0c2-e99a4f437f93.xml"
  },
  "issues": []
}