{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n438\nMOTIE VAN DE LEDEN KOSTIĆ EN PODT\nVoorgesteld\n25 maart 2025\nDe Kamer,\ngehoord de beraadslaging,\nconstaterende dat de regering voornemens is een landelijk deskundigenteam in te stellen om problematiek rond wolven te beoordelen en beleidsmatig te ondersteunen;\nconstaterende dat onafhankelijkheid en deskundigheid cruciaal zijn om wetenschappelijk onderbouwde en politiek neutrale adviezen te waarborgen;\noverwegende dat dit team multidisciplinair moet zijn en de aanstelling van leden niet gebaseerd mag zijn op politieke voorkeuren, maar gebaseerd moet zijn op objectieve profielen van deskundigheid en ervaring;\nverzoekt de regering om:\n•\nbij de oprichting van het landelijk deskundigenteam bovenstaande overwegingen mee te nemen in het advies van de kwartiermaker dat in Q2 2025 moet worden uitgebracht;\n•\nte zoeken naar een organisatorische structuur die de onafhankelijkheid van het team waarborgt,\nen gaat over tot de orde van de dag.\nKostić\nPodt",
  "content_char_count": 1050,
  "source": {
    "document_id": "bdae1f75-887b-40e9-b7cf-7c3000fe7ca7",
    "document_nummer": "2025D12897",
    "document_soort": "Motie",
    "publication_id": "e1270f1a-7d5a-4f1a-b30c-4bf9dee946ee",
    "publication_content_type": "application/xml",
    "publication_length": 2840,
    "cached": false,
    "binary_path": "bronmateriaal-onbewerkt\\cache\\document_publications\\e1270f1a-7d5a-4f1a-b30c-4bf9dee946ee.xml"
  },
  "issues": []
}