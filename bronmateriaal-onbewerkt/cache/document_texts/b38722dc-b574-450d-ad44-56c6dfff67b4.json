{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3379\nMOTIE VAN DE LEDEN DIEDERIK VAN DIJK EN VAN DER PLAS\nVoorgesteld\n13 februari 2025\nDe Kamer,\ngehoord de beraadslaging,\nconstaterende dat het Rijk € 25.000 bijdraagt aan de SODA-regeling specifiek voor Ter Apel;\nconstaterende dat winkeliers die te maken hebben met diefstal een beroep kunnen doen op de SODA-regeling, zodat zij een deel van het boetebedrag dat bij de winkeldief wordt geïnd ter compensatie krijgen uitgekeerd;\nconstaterende dat de stichting SODA de boetebedragen incasseert en vervolgens maar voor een deel uitbetaalt aan de ondernemer;\nverzoekt de regering te onderzoeken hoe de bijdrage rechtstreeks aan de gemeente betaald kan worden, zodat de gemeente winkeliers voor het volledige bedrag kan compenseren wanneer er sprake is van diefstal,\nen gaat over tot de orde van de dag.\nDiederik van Dijk\nVan der Plas",
  "content_char_count": 933,
  "source": {
    "document_id": "0230c223-0fad-4b0f-a9ee-f8b875287b79",
    "document_nummer": "2025D06278",
    "document_soort": "Motie",
    "publication_id": "b38722dc-b574-450d-ad44-56c6dfff67b4",
    "publication_content_type": "application/xml",
    "publication_length": 2362,
    "cached": false,
    "binary_path": "bronmateriaal-onbewerkt\\cache\\document_publications\\b38722dc-b574-450d-ad44-56c6dfff67b4.xml"
  },
  "issues": []
}