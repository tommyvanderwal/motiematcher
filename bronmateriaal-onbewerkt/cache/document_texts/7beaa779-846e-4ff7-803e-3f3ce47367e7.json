{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n666\nMOTIE VAN DE LEDEN PODT EN GRINWIS\nVoorgesteld\n23 mei 2024\nDe Kamer,\ngehoord de beraadslaging,\noverwegende dat professioneel pesticidengebruik in verband wordt gebracht met de ziekte van Parkinson;\nconstaterende dat in Duitsland, ItaliÃ« en Frankrijk, na jaren onderzoek, parkinson als beroepsziekte is aangewezen voor boeren;\nvan mening dat boeren die gewerkt hebben met goedgekeurde bestrijdingsmiddelenmiddelen geholpen dienen te worden als blijkt dat zij daardoor parkinson hebben gekregen;\noverwegende dat er reeds een tegemoetkomingsregeling is opgezet voor stoffengerelateerde beroepsziekten (TSB);\noverwegende dat er vanaf 2024 extra geld beschikbaar is in de TSB omdat er rekening is gehouden met een mogelijke uitbreiding van het aantal beroepsziekten;\nverzoekt de regering de nodige stappen te zetten om parkinson voor 2025 aan te merken als beroepsziekte en te laten vallen onder de TSB,\nen gaat over tot de orde van de dag.\nPodt\nGrinwis",
  "content_char_count": 1058,
  "source": {
    "document_id": "a11cf9e6-5813-4d0f-992c-8da437a04171",
    "document_nummer": "2024D20730",
    "document_soort": "Motie",
    "publication_id": "7beaa779-846e-4ff7-803e-3f3ce47367e7",
    "publication_content_type": "application/xml",
    "publication_length": 2525,
    "cached": false,
    "binary_path": "bronmateriaal-onbewerkt\\cache\\document_publications\\7beaa779-846e-4ff7-803e-3f3ce47367e7.xml"
  },
  "issues": []
}