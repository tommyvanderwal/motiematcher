{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 225\nToekomst van de Nederlandse onderzeedienst\nNr.\n48\nMOTIE VAN HET LID STOFFER C.S.\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat het kabinet voornemens is een (voorlopig) besluit te nemen over de gunning van de bouw van onderzeeboten voor de Koninklijke Marine;\noverwegende dat een demissionair kabinet terughoudendheid past in het nemen van dergelijke omvangrijke en strategische besluiten, zeker wanneer die onomkeerbaar zijn;\noverwegende dat in het licht van de veranderde geopolitieke omstandigheden en veiligheidssituatie actualisatie van de Defensie Industrie Strategie (DIS) noodzakelijk is;\noverwegende dat met deze miljardenorder enorme belangen samenhangen, met name voor onze Nederlandse defensie, maritieme maakindustrie, strategische autonomie, (regionale) economie en werkgelegenheid;\nverzoekt de regering geen besluit te nemen over de gunning van onderzeeboten en dit over te laten aan een volgend kabinet,\nen gaat over tot de orde van de dag.\nStoffer\nPool\nTuinman\nEerdmans\nVan Houwelingen\nVan Kent",
  "content_char_count": 1123,
  "source": {
    "document_id": "c9057a7a-bb0a-458b-b0d0-3b5d3634b808",
    "document_nummer": "2024D09788",
    "document_soort": "Motie",
    "publication_id": "641997fc-0e31-448f-946f-77d33ff9d154",
    "publication_content_type": "application/xml",
    "publication_length": 2659,
    "cached": false,
    "binary_path": "bronmateriaal-onbewerkt\\cache\\document_publications\\641997fc-0e31-448f-946f-77d33ff9d154.xml"
  },
  "issues": []
}