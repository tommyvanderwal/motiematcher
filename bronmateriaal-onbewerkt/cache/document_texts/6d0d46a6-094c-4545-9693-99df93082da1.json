{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n923\nMOTIE VAN HET LID VAN ZANTEN\nVoorgesteld\n11 december 2024\nDe Kamer,\ngehoord de beraadslaging,\nconstaterende dat rebellengroep HTS de macht heeft gegrepen in Syrië onder leiding van voormalig Al-Qaida-aanhanger Abu Mohammad al-Julani;\nconstaterende dat om deze reden de regering een asielbeslisstop heeft ingevoerd voor vluchtelingen afkomstig uit Syrië, maar dat deze asielbeslisstop niet geldt voor gezinshereniging;\nvan mening dat de veiligheidssituatie in Syrië op dit moment dermate onzeker is dat de instroom vanuit Syrië tijdelijk volledig moet worden stopgezet;\nverzoekt de regering om naast de tijdelijke asielbeslisstop voor Syriërs, ook een stop in te voeren voor gezinshereniging voor mensen uit Syrië, naar Oostenrijks voorbeeld,\nen gaat over tot de orde van de dag.\nVan Zanten",
  "content_char_count": 884,
  "source": {
    "document_id": "ce5e94dc-daa1-42e1-b697-3ff43cbb6280",
    "document_nummer": "2024D49182",
    "document_soort": "Motie",
    "publication_id": "6d0d46a6-094c-4545-9693-99df93082da1",
    "publication_content_type": "application/xml",
    "publication_length": 2242,
    "cached": false,
    "binary_path": "bronmateriaal-onbewerkt\\cache\\document_publications\\6d0d46a6-094c-4545-9693-99df93082da1.xml"
  },
  "issues": []
}