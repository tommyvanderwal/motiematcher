{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n70\nMOTIE VAN DE LEDEN KOSTIĆ EN GABRIËLS\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat de Omgevingswet overheden nieuwe instrumenten biedt om beter te kunnen sturen op KRW-doelen en op borging van waterkwaliteit en waterkwantiteit;\nconstaterende dat er volgens het advies van het RIVM en de Universiteit Utrecht behoefte is aan concrete handvatten en concretere randvoorwaarden vanuit het landelijk beleid, en dat daarbij nadere invulling en aanscherping van het instrumentarium van de Omgevingswet noodzakelijk is;\nverzoekt de regering op korte termijn met een handreiking te komen over de invulling van de instrumenten van de Omgevingswet en hoe ze ingezet kunnen worden door verschillende overheidslagen om de KRW-doelen te halen,\nen gaat over tot de orde van de dag.\nKostić\nGabriëls",
  "content_char_count": 1056,
  "source": {
    "document_id": "5aa40ff1-04e3-4e5d-beba-0dca5695ffe2",
    "document_nummer": "2024D03038",
    "document_soort": "Motie",
    "publication_id": "41033c2c-bb20-4415-9cf6-0034d57b615b",
    "publication_content_type": "application/xml",
    "publication_length": 2517,
    "cached": false,
    "binary_path": "bronmateriaal-onbewerkt\\cache\\document_publications\\41033c2c-bb20-4415-9cf6-0034d57b615b.xml"
  },
  "issues": []
}