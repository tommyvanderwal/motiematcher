{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n56\nMOTIE VAN HET LID PODT C.S.\nVoorgesteld\n26 juni 2025\nDe Kamer,\ngehoord de beraadslaging,\nconstaterende dat een hoog percentage statushouders gedurende lange tijd afhankelijk blijft van een uitkering, terwijl er grote krapte op de arbeidsmarkt heerst en werken zou bijdragen aan de kosten van opvang;\noverwegende dat werkgevers voor asielzoekers die mogen werken toch een tewerkstellingsvergunning moeten aanvragen en dit voor velen ook een belangrijk obstakel is;\nverzoekt de regering de tewerkstellingsvergunning voor kansrijke asielzoekers te vereenvoudigen en te versnellen en indien mogelijk te vervangen voor een meldplicht, en daarna zorg te dragen voor andere manieren om uitbuiting te voorkomen;\nverzoekt de regering tevens andere belemmeringen voor kansrijke asielzoekers en statushouders om aan het werk te gaan, zoals achterstanden bij BRP-straten en de vele verhuisbewegingen, zo veel mogelijk weg te werken,\nen gaat over tot de orde van de dag.\nPodt\nBoomsma\nVan Nispen",
  "content_char_count": 1268,
  "source": {
    "document_id": "7dfca5b4-4775-4f43-9aac-606a9d24b611",
    "document_nummer": "2025D30377",
    "document_soort": "Motie",
    "publication_id": "1d9bd8d6-c9dd-4274-9685-4dbb279026a2",
    "publication_content_type": "application/xml",
    "publication_length": 5533,
    "cached": false,
    "binary_path": "bronmateriaal-onbewerkt\\cache\\document_publications\\1d9bd8d6-c9dd-4274-9685-4dbb279026a2.xml"
  },
  "issues": []
}