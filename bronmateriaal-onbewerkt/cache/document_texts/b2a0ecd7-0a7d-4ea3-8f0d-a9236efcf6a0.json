{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n30\nMOTIE VAN DE LEDEN VAN DER PLAS EN EERDMANS\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat afgelopen week de herdenking op de Dam in Amsterdam van de pogrom op Joden op 7 oktober 2023 in Israël uit de hand is gelopen;\nconstaterende dat Joden fysiek werden aangevallen en werden geïntimideerd door pro-Palestijnse demonstranten, van wie een deel pro-Hamasdemonstranten;\nconstaterende dat Joden recht hebben op bescherming en veiligheid tijdens een herdenking, maar ook tijdens andere openbare bijeenkomsten;\nconstaterende dat meerdere politieke partijen in de Tweede Kamer voorstander zijn of waren van bufferzones rondom abortusklinieken om demonstranten te verhinderen in contact te komen met zwangere vrouwen die abortus wilden laten plegen;\nverzoekt de regering om in de dialoog met gemeenten en burgemeesters de optie voor bufferzones rondom Joodse herdenkingen, vieringen of andere bijeenkomsten mee te nemen, en de Kamer hierover te informeren,\nen gaat over tot de orde van de dag.\nVan der Plas\nEerdmans",
  "content_char_count": 1260,
  "source": {
    "document_id": "93759bc4-679c-4b17-bc66-2d7c07fd61d5",
    "document_nummer": "2024D38022",
    "document_soort": "Motie",
    "publication_id": "b2a0ecd7-0a7d-4ea3-8f0d-a9236efcf6a0",
    "publication_content_type": "application/xml",
    "publication_length": 2762,
    "cached": false,
    "binary_path": "bronmateriaal-onbewerkt\\cache\\document_publications\\b2a0ecd7-0a7d-4ea3-8f0d-a9236efcf6a0.xml"
  },
  "issues": []
}