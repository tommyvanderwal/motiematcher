{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 450\nRegels omtrent de instelling van het Adviescollege toetsing regeldruk (Instellingswet Adviescollege toetsing regeldruk)\nNr.\n42\nMOTIE VAN HET LID IDSINGA\nVoorgesteld\n12 februari 2025\nDe Kamer,\ngehoord de beraadslaging,\noverwegende dat het Adviescollege toetsing tegeldruk, ATR, structureel constateert dat er onvoldoende aandacht wordt besteed aan regeldruk door nieuwe wetgeving;\noverwegende dat ATR-adviezen vaak onvoldoende worden opgevolgd, waardoor regeldruk onnodig toeneemt;\nconstaterende dat regeldruk een directe impact heeft op ondernemers, burgers en professionals en dat effectieve toetsing en opvolging noodzakelijk zijn;\nvan mening dat het noodzakelijk is dat ATR-adviezen niet vrijblijvend blijven en dat de Kamer haar controlerende taak hierop versterkt;\nspreekt uit dat de Kamer in haar dagelijkse werkzaamheden, en met name in wetgevingstrajecten, een zwaar gewicht toekent aan de advisering door het Adviescollege toetsing regeldruk,\nen gaat over tot de orde van de dag.\nIdsinga",
  "content_char_count": 1074,
  "source": {
    "document_id": "8c686cd1-5b5a-47a2-857c-8a3d6a30003e",
    "document_nummer": "2025D06002",
    "document_soort": "Motie",
    "publication_id": "418a1690-2d64-4015-9274-6845773e2bb8",
    "publication_content_type": "application/xml",
    "publication_length": 2448,
    "cached": false,
    "binary_path": "bronmateriaal-onbewerkt\\cache\\document_publications\\418a1690-2d64-4015-9274-6845773e2bb8.xml"
  },
  "issues": []
}