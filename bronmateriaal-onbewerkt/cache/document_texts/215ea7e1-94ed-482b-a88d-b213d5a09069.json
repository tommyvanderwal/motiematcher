{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n111\nMOTIE VAN HET LID EERDMANS\nVoorgesteld\n28 november 2024\nDe Kamer,\ngehoord de beraadslaging,\nconstaterende dat Nederlandse 15-jarigen tot de slechtste lezers van de Europese Unie behoren;\nconstaterende dat de helft van onze leerlingen in het primair onderwijs het basisniveau rekenen en taal niet haalt;\noverwegende dat lesmethodes in rekenen, lezen en schrijven veel te veel in het teken staan van zelfredzaamheid en digitale hulpmiddelen;\nvan oordeel dat we terug zouden moeten keren naar het klassikale onderwijs waarbij structureel oefenen van de lesstof in de klas met goede uitleg, discipline en pen en papier tot betere schoolprestaties zal leiden;\nverzoekt de regering met de sector na te denken over een plan van aanpak «klassikaal onderwijs»,\nen gaat over tot de orde van de dag.\nEerdmans",
  "content_char_count": 1007,
  "source": {
    "document_id": "5f02c50f-4641-458c-a9b1-73b6fd84ad66",
    "document_nummer": "2024D46736",
    "document_soort": "Motie",
    "publication_id": "215ea7e1-94ed-482b-a88d-b213d5a09069",
    "publication_content_type": "application/xml",
    "publication_length": 2438,
    "cached": false,
    "binary_path": "bronmateriaal-onbewerkt\\cache\\document_publications\\215ea7e1-94ed-482b-a88d-b213d5a09069.xml"
  },
  "issues": []
}