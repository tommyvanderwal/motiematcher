{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nL\nVaststelling van de begrotingsstaat van het Nationaal Groeifonds voor het jaar 2025\nNr.\n13\nMOTIE VAN DE LEDEN VAN ZANTEN EN VERMEER\nVoorgesteld\n10 april 2025\nDe Kamer,\ngehoord de beraadslaging,\noverwegende dat het van groot economisch en geopolitiek belang is om de halfgeleiderindustrie in Europa en Nederland te versterken;\noverwegende dat het Rijk, TNO, universiteiten, de regio en het bedrijfsleven, waaronder ASM, werken aan een businesscase voor een onderzoeksinstituut voor materiaalkunde en metrologie in Almere (IAMM);\nvan mening dat dit instituut een centrale rol kan spelen bij de totstandkoming van een hightechcampus in Almere en Nederland;\nverzoekt de regering om, indien de businesscase positief is, zich maximaal in te spannen voor de realisatie van IAMM in Almere en de Kamer van de voortgang periodiek op de hoogte brengen,\nen gaat over tot de orde van de dag.\nVan Zanten\nVermeer",
  "content_char_count": 977,
  "source": {
    "document_id": "8a647b28-38af-4981-a69d-a56ab98d1702",
    "document_nummer": "2025D15995",
    "document_soort": "Motie",
    "publication_id": "f02e302f-30c8-4645-a0a2-383d3c7575c9",
    "publication_content_type": "application/xml",
    "publication_length": 2453,
    "cached": false,
    "binary_path": "bronmateriaal-onbewerkt\\cache\\document_publications\\f02e302f-30c8-4645-a0a2-383d3c7575c9.xml"
  },
  "issues": []
}