{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n125\nMOTIE VAN HET LID CEDER\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de WHO schermtijd voor kinderen tot 2 jaar afraadt;\nconstaterende dat experts waarschuwen voor de impact van schermtijd op de hersenontwikkeling van jonge kinderen met gevolgen voor onder andere taalontwikkeling en emotieregulering;\nconstaterende dat in Frankrijk een verbod geldt op het uitzenden van televisieprogramma's gericht op baby's en peuters;\noverwegende dat duidelijke normen ouders handvatten kunnen bieden bij de opvoeding van hun kinderen;\nverzoekt de regering in samenspraak met experts te verkennen op welke manier de schermtijd voor kinderen tot 2 jaar kan worden beperkt en deze verkenning zo mogelijk bij de lopende onderzoeken te betrekken,\nen gaat over tot de orde van de dag.\nCeder",
  "content_char_count": 1053,
  "source": {
    "document_id": "0d240239-9fb5-410a-8f2f-464c7cd1260f",
    "document_nummer": "2024D47193",
    "document_soort": "Motie",
    "publication_id": "15c5d699-54a0-4c64-96af-d38a0ce14d2b",
    "publication_content_type": "application/xml",
    "publication_length": 2482,
    "cached": false,
    "binary_path": "bronmateriaal-onbewerkt\\cache\\document_publications\\15c5d699-54a0-4c64-96af-d38a0ce14d2b.xml"
  },
  "issues": []
}