{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1231\nMOTIE VAN HET LID VIJLBRIEF C.S.\nVoorgesteld\n5 december 2024\nDe Kamer,\ngehoord de beraadslaging,\nconstaterende dat veel nieuwbouwprojecten vertraagd worden door lange gerechtelijke procedures;\nconstaterende dat aspirant-kopers geen partij kunnen zijn in gerechtelijke procedures over nieuwbouwprojecten;\noverwegende dat de stem en de belangen van aspirant-kopers te weinig kunnen worden meegewogen in gerechtelijke procedures;\noverwegende dat de zachte stem van woningzoekenden beter gehoord en versterkt moet worden;\noverwegende dat dit niet moet leiden tot langere procedures;\nverzoekt de regering in kaart te brengen hoe de belangen van aspirant-kopers vertegenwoordigd kunnen worden in bestuursrechtelijke procedures over nieuwbouwprojecten, bijvoorbeeld als derde belanghebbende, wanneer zij een koop-/aannemingsovereenkomst hebben gesloten, en de Kamer hier op korte termijn over te informeren,\nen gaat over tot de orde van de dag.\nVijlbrief\nPeter de Groot\nVedder\nGrinwis\nWelzijn",
  "content_char_count": 1106,
  "source": {
    "document_id": "d413e341-dbd8-4a2a-9817-bba6ae61ca44",
    "document_nummer": "2024D47981",
    "document_soort": "Motie",
    "publication_id": "0ca15aef-bc0a-4fed-85d4-e73bd6863fdc",
    "publication_content_type": "application/xml",
    "publication_length": 2642,
    "cached": false,
    "binary_path": "bronmateriaal-onbewerkt\\cache\\document_publications\\0ca15aef-bc0a-4fed-85d4-e73bd6863fdc.xml"
  },
  "issues": []
}