{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1683\nMOTIE VAN HET LID PODT\nVoorgesteld\n14 november 2024\nDe Kamer,\ngehoord de beraadslaging,\nconstaterende dat de Europese Rekenkamer het gemeenschappelijk landbouwbeleid (GLB) heeft beoordeeld en concludeert dat de plannen groener zijn, maar niet voldoen aan de milieu en klimaatambities van de EU;\nconstaterende dat uit de beoordeling blijkt dat in Frankrijk en Ierland tussen de 90% en 100% van de boeren hun landbouwpraktijken niet hoefde te veranderen na inschrijving voor de eco-regeling;\noverwegende dat een lage instapeis voor de eco-regeling leidt tot een hoge deelname, een laag doelbereik en een overschrijding van het budget, waar deelnemers de dupe van zijn, zoals in Nederland is gebleken;\nverzoekt de regering te onderzoeken of de Nederlandse instapeisen voor de eco-regeling hoog genoeg zijn, en als blijkt dat dit niet zo is, de eco-regeling aan te scherpen,\nen gaat over tot de orde van de dag.\nPodt",
  "content_char_count": 1030,
  "source": {
    "document_id": "7ce92c7a-d1d3-4ec7-bb8c-b23f8c8ad191",
    "document_nummer": "2024D44227",
    "document_soort": "Motie",
    "publication_id": "2b9bf5cf-5304-4553-a56a-a8740f84ae10",
    "publication_content_type": "application/xml",
    "publication_length": 2394,
    "cached": false,
    "binary_path": "bronmateriaal-onbewerkt\\cache\\document_publications\\2b9bf5cf-5304-4553-a56a-a8740f84ae10.xml"
  },
  "issues": []
}