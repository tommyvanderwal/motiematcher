{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3010\nMOTIE VAN DE LEDEN DASSEN EN BOSWIJK\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat de EU nu 75 schepen van de Russische schaduwvloot op haar sanctielijst heeft staan;\nconstaterende dat de Verenigde Staten onder Biden in januari nog meer dan 240 individuele Russische schepen extra hebben toegevoegd aan hun sanctielijst;\noverwegende dat we als EU hard moeten optreden tegen de Russische schaduwvloot om zijn bijdrage aan de olietoevoer voor de Russische oorlogsvoering te verminderen, net als de kans op beschadiging van Europese kritieke onderzeese infrastructuur;\nverzoekt de regering in Europees verband ervoor te pleiten om de Europese sanctielijst van de Russische schaduwvloot gelijk te trekken met die van de Verenigde Staten,\nen gaat over tot de orde van de dag.\nDassen\nBoswijk",
  "content_char_count": 960,
  "source": {
    "document_id": "fa026112-2dff-4dfe-b794-468191825fc6",
    "document_nummer": "2025D02204",
    "document_soort": "Motie",
    "publication_id": "8b5e8c63-2235-4c47-b435-fd427853f532",
    "publication_content_type": "application/xml",
    "publication_length": 2398,
    "cached": false,
    "binary_path": "bronmateriaal-onbewerkt\\cache\\document_publications\\8b5e8c63-2235-4c47-b435-fd427853f532.xml"
  },
  "issues": []
}