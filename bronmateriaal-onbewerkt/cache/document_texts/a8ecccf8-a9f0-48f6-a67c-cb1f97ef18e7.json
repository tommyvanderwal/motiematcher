{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n74\nMOTIE VAN HET LID DASSEN\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat China vooroploopt in het ontwikkelen van zowel een eigen digitale valuta (CBDC) als een bijbehorend digitaal betaalplatform (CIPS);\nconstaterende dat in Europees verband wordt gewerkt aan de introductie van een digitale euro die enkel voorziet in kleinschalige betalingen;\noverwegende dat de Europese strategische autonomie zonder een digitale euro die voorziet in de mogelijkheid tot grootschalige, grensoverstijgende betalingen, onder druk komt te staan ten opzichte van onder andere China;\nverzoekt de regering in Europees verband te pleiten voor de ontwikkeling van een wholesale-variant van de digitale euro, inclusief het opzetten van een Europees digitaal betaalplatform dat interoperabel is met digitale betaalplatformen van buiten de EU, teneinde de Europese muntmacht en de strategische autonomie te beschermen,\nen gaat over tot de orde van de dag.\nDassen",
  "content_char_count": 1161,
  "source": {
    "document_id": "50419d85-00a2-46ef-9c0d-ff896b23723e",
    "document_nummer": "2024D05721",
    "document_soort": "Motie",
    "publication_id": "a8ecccf8-a9f0-48f6-a67c-cb1f97ef18e7",
    "publication_content_type": "application/xml",
    "publication_length": 2565,
    "cached": false,
    "binary_path": "bronmateriaal-onbewerkt\\cache\\document_publications\\a8ecccf8-a9f0-48f6-a67c-cb1f97ef18e7.xml"
  },
  "issues": []
}