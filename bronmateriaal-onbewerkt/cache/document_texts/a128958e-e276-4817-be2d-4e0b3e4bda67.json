{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3237\nMOTIE VAN HET LID PATERNOTTE\nVoorgesteld\n11 september 2025\nDe Kamer,\ngehoord de beraadslaging,\nconstaterende dat deze zomer Frankrijk en het Verenigd Koninkrijk hebben aangekondigd de Palestijnse Staat te willen gaan erkennen;\nconstaterende dat het Internationaal Gerechtshof in zijn adviesopinie aangaande de bezette Palestijnse gebieden aangeeft dat er voor alle landen een taak ligt om het beëindigen van de Israëlische bezetting te bevorderen;\noverwegende dat Israël met het nederzettingenbeleid een tweestatenoplossing totaal onmogelijk maakt;\noverwegende dat België heeft aangegeven niet meer te willen wachten op Israëlische bereidheid tot een vredesproces, en de Palestijnse Staat wil gaan erkennen zodra Hamas de wapens heeft neergelegd;\nverzoekt de regering in gesprek te gaan met België over de mogelijkheid gezamenlijk in te zetten op erkenning van de Palestijnse Staat,\nen gaat over tot de orde van de dag.\nPaternotte",
  "content_char_count": 1069,
  "source": {
    "document_id": "ec4bad80-2d67-44e4-a5ca-6b9b0253c75e",
    "document_nummer": "2025D38617",
    "document_soort": "Motie",
    "publication_id": "a128958e-e276-4817-be2d-4e0b3e4bda67",
    "publication_content_type": "application/xml",
    "publication_length": 4737,
    "cached": false,
    "binary_path": "bronmateriaal-onbewerkt\\cache\\document_publications\\a128958e-e276-4817-be2d-4e0b3e4bda67.xml"
  },
  "issues": []
}