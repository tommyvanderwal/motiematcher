{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 620\nBeleidsdoelstellingen op het gebied van Volksgezondheid, Welzijn en Sport\nNr.\n307\nMOTIE VAN HET LID JOSEPH\nVoorgesteld\n4 september 2025\nDe Kamer,\ngehoord de beraadslaging,\nconstaterende dat mondzorg in het Aanvullend Zorg- en Welzijnsakkoord (AZWA) op de ontwikkelagenda staat;\noverwegende dat het project «Vermindering mijding mondzorg vanwege de kosten» inzet op samenwerking tussen Rijk, gemeenten en het sociaal vangnet, maar dat de dekking via gemeentepolissen of tandartsverzekeringen vaak tekortschiet voor mensen met achterstallige mondzorg;\nverzoekt de regering om in de toegezegde Kamerbrief over gerichte maatregelen inzichtelijk te maken of en hoe een noodfonds voor mondzorg ondersteund kan worden en spoedig aan de slag te gaan met het punt mondzorg van de ontwikkelagenda van het AZWA,\nen gaat over tot de orde van de dag.\nJoseph",
  "content_char_count": 922,
  "source": {
    "document_id": "17fb6c8c-b37d-4caf-8b67-3a8d91ea8b1a",
    "document_nummer": "2025D37058",
    "document_soort": "Motie",
    "publication_id": "5e50f56d-8a55-4725-b8d1-44a71c112d3c",
    "publication_content_type": "application/xml",
    "publication_length": 4487,
    "cached": false,
    "binary_path": "bronmateriaal-onbewerkt\\cache\\document_publications\\5e50f56d-8a55-4725-b8d1-44a71c112d3c.xml"
  },
  "issues": []
}