{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n29\nMOTIE VAN DE LEDEN ERKENS EN POSTMA\nVoorgesteld\n7 november 2024\nDe Kamer,\ngehoord de beraadslaging,\nconstaterende dat er een ibo Bekostiging Elektriciteitsinfrastructuur loopt dat in het voorjaar van 2025 beleidsopties zal publiceren;\noverwegende dat de regering de ambitie heeft om ervoor te zorgen dat de energiekosten niet significant uit de pas lopen met buurlanden, maar dat dit momenteel wel gebeurt op het gebied van elektriciteit;\nverzoekt de regering om na de publicatie van het ibo Bekostiging Elektriciteitsinfrastructuur te kiezen voor maatregelen die ervoor zorgen dat het gelijke speelveld van de Nederlandse industrie op het gebied van elektriciteit zo veel mogelijk wordt hersteld en dat elektrificatie weer loont;\nverzoekt de regering om zich binnen de EU in te spannen voor Europees beleid dat het gelijke speelveld met de rest van de wereld herstelt op het gebied van elektrificatie,\nen gaat over tot de orde van de dag.\nErkens\nPostma",
  "content_char_count": 1154,
  "source": {
    "document_id": "7bc198f8-e4c7-442c-91b9-58378bd194d2",
    "document_nummer": "2024D42808",
    "document_soort": "Motie",
    "publication_id": "3f29cff9-b641-409c-a367-6db7b89e4d6f",
    "publication_content_type": "application/xml",
    "publication_length": 2634,
    "cached": false,
    "binary_path": "bronmateriaal-onbewerkt\\cache\\document_publications\\3f29cff9-b641-409c-a367-6db7b89e4d6f.xml"
  },
  "issues": []
}