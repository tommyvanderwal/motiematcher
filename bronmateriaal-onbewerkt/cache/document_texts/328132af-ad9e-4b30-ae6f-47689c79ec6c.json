{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 715\nStaat van de Europese Unie 2025\nNr.\n8\nMOTIE VAN DE LEDEN VAN CAMPEN EN BONTENBAL\nVoorgesteld\n12 juni 2025\nDe Kamer,\ngehoord de beraadslaging,\noverwegende dat in Polen een onderzoekscommissie heeft vastgesteld dat Rusland en Belarus subtiel het vertrouwen ondermijnen in democratische instellingen, de Poolse regering, de NAVO en de EU;\noverwegende dat deze onderzoekscommissie heeft aangetoond dat de Poolse overheid gebrekkig handelt tegen de campagnes van Rusland en Belarus;\noverwegende dat deze informatie ook relevant is in het licht van de Nederlandse verkiezingen, in navolging van de beïnvloeding van de verkiezingen in Roemenië en Polen;\nverzoekt de regering een commissie op te richten die onderzoek doet naar de Russische en Belarussische beïnvloeding en die specifiek toetst of de Nederlandse overheid effectief hiertegen handelt, en hierover halfjaarlijks aan de Kamer te rapporteren,\nen gaat over tot de orde van de dag.\nVan Campen\nBontenbal",
  "content_char_count": 1033,
  "source": {
    "document_id": "bad28331-025a-4637-afde-e05ac5950e0c",
    "document_nummer": "2025D27634",
    "document_soort": "Motie",
    "publication_id": "328132af-ad9e-4b30-ae6f-47689c79ec6c",
    "publication_content_type": "application/xml",
    "publication_length": 4821,
    "cached": false,
    "binary_path": "bronmateriaal-onbewerkt\\cache\\document_publications\\328132af-ad9e-4b30-ae6f-47689c79ec6c.xml"
  },
  "issues": []
}