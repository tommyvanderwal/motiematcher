{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 389\nVergrijzing en het integrale ouderenbeleid\nNr.\n139\nMOTIE VAN HET LID PAULUSMA\nVoorgesteld\n27 november 2024\nDe Kamer,\ngehoord de beraadslaging,\noverwegende dat iedereen in Nederland moet kunnen rekenen op goede en veilige verpleeghuiszorg en wijkverpleging en dat duidelijke vergelijkbare informatie over uitkomsten van zorg helpt om zorg te verbeteren en misstanden te voorkomen;\nconstaterende dat de minder strikte afspraken in het Generiek kompas leiden tot minder inzicht op kwaliteit en veiligheid;\nverzoekt de regering om samen met zorgaanbieders de kwaliteit en de veiligheid van verpleeghuiszorg en wijkverpleging op een duidelijke en vergelijkbare manier inzichtelijk te maken met informatie over bijvoorbeeld medicatieveiligheid, valpreventie, acute zorg en zorgplanning;\nverzoekt de regering om met zorgaanbieders en patiÃ«nten in 2025 concrete normen en indicatoren te realiseren, en de Kamer hier voor het zomerreces over te informeren,\nen gaat over tot de orde van de dag.\nPaulusma",
  "content_char_count": 1071,
  "source": {
    "document_id": "0ac5b68d-07d4-4e5e-bd40-87a62013704f",
    "document_nummer": "2024D46501",
    "document_soort": "Motie",
    "publication_id": "038a15b1-91f7-4e2c-9935-eed9da658c7f",
    "publication_content_type": "application/xml",
    "publication_length": 2424,
    "cached": false,
    "binary_path": "bronmateriaal-onbewerkt\\cache\\document_publications\\038a15b1-91f7-4e2c-9935-eed9da658c7f.xml"
  },
  "issues": []
}