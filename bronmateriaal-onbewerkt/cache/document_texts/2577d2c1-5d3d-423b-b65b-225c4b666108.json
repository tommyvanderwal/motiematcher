{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2242\nMOTIE VAN HET LID OMTZIGT C.S.\nVoorgesteld\n18 maart 2025\nDe Kamer,\ngehoord de beraadslaging,\nconstaterende dat er bij een EU-conferentie onlangs 5,8 miljard is toegezegd aan Syrië en diens buurlanden, terwijl de situatie in Syrië voor minderheden zeer penibel is, na recente gruweldaden tegen de alawitische en christelijke gemeenschappen;\nconstaterende dat de voorgestelde nieuwe Grondwet, waarin wordt vastgelegd dat de president een moslim moet zijn en dat het islamitisch recht een belangrijke rol van wetgeving wordt, religieuze minderheden marginaliseert;\nconstaterende dat nieuwe verkiezingen met vijf jaar zijn uitgesteld;\nconstaterende dat president Al-Sharaa in eerdere verklaringen heeft aangegeven zich te willen inzetten voor de rechten van minderheden en een inclusiever Syrië;\nverzoekt de regering om zich in EU-verband actief in te zetten voor de bescherming van minderheden in Syrië en de politieke druk op het interim-bestuur aanzienlijk op te voeren, onder andere door bij een verdere trend van negatieve ontwikkelingen die de positie van minderheden schaadt te pleiten voor een snapback van sancties,\nen gaat over tot de orde van de dag.\nOmtzigt\nDiederik van Dijk\nBikker\nBontenbal\nVermeer",
  "content_char_count": 1314,
  "source": {
    "document_id": "380008ff-2adc-42fb-94b9-adf473653b26",
    "document_nummer": "2025D11606",
    "document_soort": "Motie",
    "publication_id": "2577d2c1-5d3d-423b-b65b-225c4b666108",
    "publication_content_type": "application/xml",
    "publication_length": 2844,
    "cached": false,
    "binary_path": "bronmateriaal-onbewerkt\\cache\\document_publications\\2577d2c1-5d3d-423b-b65b-225c4b666108.xml"
  },
  "issues": []
}