{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n86\nMOTIE VAN HET LID MARTENS-AMERICA\nVoorgesteld\n28 november 2024\nDe Kamer,\ngehoord de beraadslaging,\nconstaterende dat het kabinet ernaar streeft om het percentage bbl-studenten binnen het middelbaar beroepsonderwijs te verhogen naar 35%;\nconstaterende dat dit percentage momenteel op 28% ligt en naar verwachting zal dalen tot 22% in 2028;\noverwegende dat de combinatie van werken en leren binnen een bbl-opleiding ervoor zorgt dat studenten zich beter voorbereiden op de arbeidsmarkt van de toekomst;\noverwegende dat grote maatschappelijke opgaven vragen om veel getalenteerde studenten, en dat bbl-studenten eerder dan bol-studenten een bijdrage leveren aan deze uitdagingen;\nverzoekt de regering om, samen met onderwijsinstellingen en het bedrijfsleven, het bbl-offensief te intensiveren en te streven naar een percentage van 35%,\nen gaat over tot de orde van de dag.\nMartens-America",
  "content_char_count": 1094,
  "source": {
    "document_id": "fae4acbb-b725-469c-86b2-1b76eb60e14b",
    "document_nummer": "2024D46692",
    "document_soort": "Motie",
    "publication_id": "5d9a77eb-f654-47d6-a15c-6f00ba24f814",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\5d9a77eb-f654-47d6-a15c-6f00ba24f814.xml"
  },
  "issues": []
}