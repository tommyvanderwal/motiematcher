{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2119\nMOTIE VAN HET LID DIJK\nVoorgesteld\n15 oktober 2024\nDe Kamer,\ngehoord de beraadslaging,\nconstaterende dat de Nederlandse Arbeidsinspectie aangeeft dat het aanpakken van misstanden bij uitzendbureaus «dweilen met de kraan open» is;\nconstaterende dat de helft van dakloze mensen in de grote steden arbeidsmigrant is;\nconstaterende dat de huidige omvang van arbeidsmigratie leidt tot sociale ontwrichting in zowel Nederland als de landen van herkomst;\nverzoekt de regering een werkvergunning in te voeren voor werknemers uit Midden- en Oost-Europa en hiertoe dit jaar een plan van aanpak en tijdspad aan de Kamer te zenden,\nen gaat over tot de orde van de dag.\nDijk",
  "content_char_count": 767,
  "source": {
    "document_id": "15f4655c-91fd-4908-8bb7-85a755a3ed87",
    "document_nummer": "2024D38775",
    "document_soort": "Motie",
    "publication_id": "9df4d35f-913b-4192-b25e-27d8563cf44b",
    "publication_content_type": "application/xml",
    "publication_length": 2134,
    "cached": false,
    "binary_path": "bronmateriaal-onbewerkt\\cache\\document_publications\\9df4d35f-913b-4192-b25e-27d8563cf44b.xml"
  },
  "issues": []
}