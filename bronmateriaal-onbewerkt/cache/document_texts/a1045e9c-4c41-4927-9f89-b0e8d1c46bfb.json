{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n29\nMOTIE VAN DE LEDEN PETER DE GROOT EN GRINWIS\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat het Nationaal Fonds Betaalbare Koopwoningen nu gevuld is met 70 miljoen euro, waarmee naar verwachting in eerste instantie ongeveer 2.000 huishoudens geholpen kunnen worden met een koopwoning;\noverwegende dat een grote groep starters en middengroepen tot 35 jaar geen koopwoning kan betalen, mede door een hoge woonquote;\noverwegende dat de woonlasten van starters en middengroepen de afgelopen jaren alleen maar toegenomen zijn;\noverwegende dat er in potentie veel funding beschikbaar is, bij bijvoorbeeld pensioenfondsen, NHG en verzekeraars, om het revolverend fonds aan te vullen;\nverzoekt de regering om in gesprek te gaan met partijen om het revolverend fonds fors uit te breiden,\nen gaat over tot de orde van de dag.\nPeter de Groot\nGrinwis",
  "content_char_count": 1089,
  "source": {
    "document_id": "c79a52dc-704d-4eef-914c-49ade41ad088",
    "document_nummer": "2024D40571",
    "document_soort": "Motie",
    "publication_id": "a1045e9c-4c41-4927-9f89-b0e8d1c46bfb",
    "publication_content_type": "application/xml",
    "publication_length": 2589,
    "cached": false,
    "binary_path": "bronmateriaal-onbewerkt\\cache\\document_publications\\a1045e9c-4c41-4927-9f89-b0e8d1c46bfb.xml"
  },
  "issues": []
}