{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n337\nMOTIE VAN HET LID VAN CAMPEN C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat de ministeriële commissie gericht is op het uitwerken van een concreet programma met als doel om Nederland van het slot te halen en perspectief te bieden aan sectoren die zijn geraakt door de rechterlijke uitspraken;\nconstaterende dat het tweede spoor van de commissie gericht is op een geborgde daling van stikstofemissie en geborgd natuurherstel- en verbetering;\noverwegende dat wetenschappers en juristen bepleiten dat een geborgde dalende stikstofuitstoot noodzakelijk is voor de juridische houdbaarheid van maatregelen in het «juridische spoor»;\noverwegende dat juridische houdbaarheid noodzakelijk is om ondernemers en bedrijven zekerheid te geven;\noverwegende dat het van belang is dat emissiereducerende maatregelen in voldoende mate leiden tot een structurele daling voor het landelijke doelbereik;\nverzoekt de regering helder te zijn over welke emissiereductie, op basis van absolute reductiedoelen, nodig is voor het landelijke doelbereik, te onderbouwen hoe de maatregelen uit het tweede spoor daaraan bijdragen, en de mate van emissiereductie te laten doorrekenen door het PBL,\nen gaat over tot de orde van de dag.\nVan Campen\nHolman\nPodt\nGrinwis\nVedder\nKoekkoek\nBromet\nBeckerman",
  "content_char_count": 1431,
  "source": {
    "document_id": "4e883744-c0a0-4d37-9ca0-acd19cfc4e1b",
    "document_nummer": "2025D07557",
    "document_soort": "Motie",
    "publication_id": "be309d3e-4738-4d52-a2f9-3f4c75849256",
    "publication_content_type": "application/xml",
    "publication_length": 3038,
    "cached": false,
    "binary_path": "bronmateriaal-onbewerkt\\cache\\document_publications\\be309d3e-4738-4d52-a2f9-3f4c75849256.xml"
  },
  "issues": []
}