{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2002\nGEWIJZIGDE MOTIE VAN HET LID DIEDERIK VAN DIJK C.S. TER VERVANGING VAN DIE GEDRUKT ONDER NR. 1980\nVoorgesteld\n13 december 2023\nDe Kamer,\ngehoord de beraadslaging,\nconstaterende dat er een voorstel van de Europese Commissie ligt om het MFK met 65,8 miljard Euro te verhogen;\noverwegende dat, zoals ook het kabinet aangeeft, het vertrek van het Verenigd Koninkrijk uit de Europese Unie adequaat gereflecteerd dient te worden in het MFK 2021–2027, en dat ambitieuze hervorming van de begroting hand in hand moet gaan met het realiseren van bezuinigingen;\noverwegende dat een verhoging van het MFK in de nadagen van een Commissie en voor de EP-verkiezingen niet opportuun is;\nverzoekt de regering, zich ervoor in te zetten dat de omvang van het herziene MFK ten opzichte van het huidige MFK bij voorkeur krimpt, maar hooguit gelijk blijft;\nverzoekt de regering voorts de steungelden voor de Oekraïne zoveel mogelijk binnen het huidige MFK te dekken;\nen gaat over tot de orde van de dag.\nDiederik van Dijk\nDijk\nTuinman\nVeldkamp",
  "content_char_count": 1128,
  "source": {
    "document_id": "c7a04e1d-c316-44db-ae14-a3d70a1d2858",
    "document_nummer": "2023D49069",
    "document_soort": "Motie (gewijzigd/nader)",
    "publication_id": "9eec3fa1-96f5-421c-9707-b684a795b7e6",
    "publication_content_type": "application/xml",
    "publication_length": 2635,
    "cached": false,
    "binary_path": "bronmateriaal-onbewerkt\\cache\\document_publications\\9eec3fa1-96f5-421c-9707-b684a795b7e6.xml"
  },
  "issues": []
}