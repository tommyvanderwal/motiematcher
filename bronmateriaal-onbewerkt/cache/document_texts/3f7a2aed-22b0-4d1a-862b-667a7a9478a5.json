{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n45\nMOTIE VAN HET LID TEUNISSEN\nVoorgesteld\n7 november 2024\nDe Kamer,\ngehoord de beraadslaging,\noverwegende dat aanvullend beleid nodig is om de klimaatdoelen te halen;\noverwegende dat de coalitiepartijen zich hebben gecommitteerd aan het behalen van de klimaatdoelen;\noverwegende dat volgens de meest recente KEV er slechts 5% kans is dat de doelen voor 2030 worden bereikt;\noverwegende dat er nu nieuwe voornemens zijn van het kabinet om beleid te maken dat schadelijk is voor het klimaat, zoals het uitstellen van de Lelylijn, vergunningen afgeven voor nieuwe stallen, gas winnen onder de Waddenzee en het vertragen van het invoeren van zero-emissiezones;\nverzoekt de regering om, interdepartementaal, geen beleid te voeren dat nadelig is voor het behalen van de klimaatdoelen,\nen gaat over tot de orde van de dag.\nTeunissen",
  "content_char_count": 1024,
  "source": {
    "document_id": "f17fda5d-94f8-44e5-887d-9056e8ee0ef9",
    "document_nummer": "2024D42824",
    "document_soort": "Motie",
    "publication_id": "3f7a2aed-22b0-4d1a-862b-667a7a9478a5",
    "publication_content_type": "application/xml",
    "publication_length": 2454,
    "cached": false,
    "binary_path": "bronmateriaal-onbewerkt\\cache\\document_publications\\3f7a2aed-22b0-4d1a-862b-667a7a9478a5.xml"
  },
  "issues": []
}