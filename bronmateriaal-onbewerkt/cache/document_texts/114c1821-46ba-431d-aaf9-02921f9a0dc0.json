{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1281\nMOTIE VAN HET LID BUSHOFF\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat steeds meer mensen hun zorgpremie niet meer kunnen betalen, waarna zij te maken krijgen met een wanbetalersregeling of überhaupt geen zorgverzekering afsluiten met hoge boetes als gevolg;\noverwegende dat het niet betalen of niet afsluiten van een zorgverzekering voor de meeste mensen niet voortkomt uit onwil, maar uit gebrek aan financiële middelen;\noverwegende dat mensen die geen zorgverzekering afsluiten omdat ze die niet kunnen betalen, hoge boetes krijgen opgelegd die zij vervolgens ook niet kunnen betalen, waardoor zij nog verder in de problemen komen;\noverwegende dat de bestuursrechtelijke premie voor wanbetalers sinds 1 juli 2024 is verlaagd van 120% tot 110% van de standaardpremie;\nverzoekt de regering om de boetes voor het niet hebben van een zorgverzekering te verlagen, en voor de zomer de eerste effecten van de verlaging van de bestuursrechtelijke premie voor wanbetalers te melden aan de Kamer,\nen gaat over tot de orde van de dag.\nBushoff",
  "content_char_count": 1179,
  "source": {
    "document_id": "f3be41a0-d954-4f0c-8453-3242efb5bf5c",
    "document_nummer": "2025D11727",
    "document_soort": "Motie",
    "publication_id": "114c1821-46ba-431d-aaf9-02921f9a0dc0",
    "publication_content_type": "application/xml",
    "publication_length": 2556,
    "cached": false,
    "binary_path": "bronmateriaal-onbewerkt\\cache\\document_publications\\114c1821-46ba-431d-aaf9-02921f9a0dc0.xml"
  },
  "issues": []
}