{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n366\nMOTIE VAN HET LID CEDER\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat de Minister voornemens is om met de NPO en omroepen in gesprek te gaan over hoe de generieke coördinatie verder kan worden uitgewerkt;\noverwegende dat er in een toekomstbestendig omroepbestel plaats moet zijn voor een coördinerend orgaan dat verantwoordelijk is voor de budgetverdeling, een faciliterende rol van de NPO en inhoudelijke autonomie van de omroephuizen;\nverzoekt de regering bij de verdere ontwikkeling van het wetsvoorstel en de gesprekken met de NPO en de omroepen de smallere coördinerende rol van de NPO in te richten op basis van een gezamenlijke strategie van omroephuizen en NPO, en een verhoging van de garantiebudgetten voor de omroephuizen als uitgangspunt te nemen, om op deze manier gelijkwaardigheid in het stelsel te bewerkstelligen,\nen gaat over tot de orde van de dag.\nCeder",
  "content_char_count": 1042,
  "source": {
    "document_id": "bfc71c53-7fe2-49e4-be4f-81582c5fc62f",
    "document_nummer": "2025D16852",
    "document_soort": "Motie",
    "publication_id": "b1635edf-05ca-49ba-9d00-529066190942",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\b1635edf-05ca-49ba-9d00-529066190942.xml"
  },
  "issues": []
}