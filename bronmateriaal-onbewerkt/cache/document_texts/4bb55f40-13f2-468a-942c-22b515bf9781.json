{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1228\nMOTIE VAN DE LEDEN MOOIMAN EN WELZIJN\nVoorgesteld\n5 december 2024\nDe Kamer,\ngehoord de beraadslaging,\nconstaterende dat het Rijk met provincies heeft afgesproken 30% meer plancapaciteit beschikbaar te hebben dan nodig is;\noverwegende dat enkele provincies het onwenselijk vinden om regionale plancapaciteit boven de 130% toe te staan, zelfs wanneer aangrenzende regio's met een tekort aan plancapaciteit kampen;\noverwegende dat de vraag naar woningen gemeente- en regiogrenzen overstijgt, dat tekorten juist aangevuld kunnen worden met extra plancapaciteit in aangrenzende regio's en dat dit gelet op de woningcrisis niet zou moeten worden belemmerd;\nverzoekt de regering met alle provincies af te spreken dat zij ruimte geven aan regio's om meer dan 130% plancapaciteit te hanteren, zeker wanneer er sprake is van tekorten in aangrenzende regio's,\nen gaat over tot de orde van de dag.\nMooiman\nWelzijn",
  "content_char_count": 1022,
  "source": {
    "document_id": "b783755f-bf31-458d-a664-d51cccfa3d9c",
    "document_nummer": "2024D47976",
    "document_soort": "Motie",
    "publication_id": "4bb55f40-13f2-468a-942c-22b515bf9781",
    "publication_content_type": "application/xml",
    "publication_length": 2447,
    "cached": false,
    "binary_path": "bronmateriaal-onbewerkt\\cache\\document_publications\\4bb55f40-13f2-468a-942c-22b515bf9781.xml"
  },
  "issues": []
}