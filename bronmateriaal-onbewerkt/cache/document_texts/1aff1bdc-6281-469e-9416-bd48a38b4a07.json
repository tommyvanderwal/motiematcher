{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n37\nMOTIE VAN HET LID VELTMAN\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat tientallen gemeenten hebben aangekondigd een zero-emissiezone in te stellen, waarvan bijna de helft al per 1 januari 2025;\noverwegende dat er op dit moment negen verschillende soorten ontheffingen zijn waarop ondernemers aanspraak kunnen maken, de uitvoering tussen gemeenten verschillend is, de laadinfrastructuur nog niet op orde is en de aanschafprijs van een elektrische bestelbus nog te hoog ligt voor ondernemers;\noverwegende dat zero-emissiezones er voor bepaalde ondernemers voor zorgen dat binnensteden niet meer bereikbaar zijn en zij hun werk niet meer kunnen doen met de middelen die hun tot beschikking staan;\nconstaterende dat het kabinet in het regeerprogramma aangeeft dat bezien wordt op welke manier het instellen van zero-emissiezones kan worden uitgesteld, onder andere om uitzonderingen voor ondernemers landelijk te standaardiseren;\nverzoekt de regering om voor 1 november 2024 met een plan te komen hoe invulling kan worden gegeven aan een landelijk gestandaardiseerde uitzondering van zero-emissiezones voor ondernemers tot 2029,\nen gaat over tot de orde van de dag.\nVeltman",
  "content_char_count": 1409,
  "source": {
    "document_id": "37c0e885-3c73-4dec-a3ba-22b310f9fa92",
    "document_nummer": "2024D37900",
    "document_soort": "Motie",
    "publication_id": "1aff1bdc-6281-469e-9416-bd48a38b4a07",
    "publication_content_type": "application/xml",
    "publication_length": 2838,
    "cached": false,
    "binary_path": "bronmateriaal-onbewerkt\\cache\\document_publications\\1aff1bdc-6281-469e-9416-bd48a38b4a07.xml"
  },
  "issues": []
}