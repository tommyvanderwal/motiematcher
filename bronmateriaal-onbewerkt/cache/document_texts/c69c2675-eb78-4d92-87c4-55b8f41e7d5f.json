{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 209\nSchoon en zuinig\nNr.\n251\nMOTIE VAN HET LID GABRIËLS C.S.\nVoorgesteld\n10 april 2024\nDe Kamer,\ngehoord de beraadslaging,\noverwegende dat er in de voorgestelde MilieuPrestatie Gebouwen (MPG) sprake is van onevenwichtige voordelen voor materialen die in de verre toekomst (75–100 jaar) vermeende klimaat- en milieuvoordelen bij «end of life» mogen aftrekken van emissies die nu worden gerealiseerd;\noverwegende dat de toepassing van deze methode kan leiden tot hogere emissies nu, wat de door de Minister toegezegde hogere wegingsfactor op de Global Warming Potential (GWP) teniet zal doen;\noverwegende dat deze omissie wordt veroorzaakt door module D, als onderdeel van de MPG-score, een eenpuntsscore te laten zijn;\nverzoekt de regering module D geen onderdeel te laten uitmaken van de MPG,\nen gaat over tot de orde van de dag.\nGabriëls\nGrinwis\nKostić\nWelzijn",
  "content_char_count": 935,
  "source": {
    "document_id": "77403e8b-9131-4212-ac6d-370507b5122a",
    "document_nummer": "2024D14239",
    "document_soort": "Motie",
    "publication_id": "c69c2675-eb78-4d92-87c4-55b8f41e7d5f",
    "publication_content_type": "application/xml",
    "publication_length": 2412,
    "cached": false,
    "binary_path": "bronmateriaal-onbewerkt\\cache\\document_publications\\c69c2675-eb78-4d92-87c4-55b8f41e7d5f.xml"
  },
  "issues": []
}