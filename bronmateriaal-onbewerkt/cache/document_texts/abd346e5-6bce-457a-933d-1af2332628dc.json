{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 561\nStructuurvisie Windenergie op Zee (SV WoZ)\nNr.\n93\nMOTIE VAN HET LID KRÖGER\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat de uitrol van wind op zee cruciaal is voor het halen van de klimaatdoelen;\nconstaterende dat de marktomstandigheden voor windturbineontwikkelaars zijn verslechterd, waardoor het voor producenten minder rendabel is geworden te investeren in wind op zee;\noverwegende dat de ontwikkeling van het reeds vergunde IJmuiden Ver Alpha hierdoor lijkt te stagneren, wat grote implicaties kan hebben voor Nederlandse bedrijven betrokken bij het project;\nverzoekt de regering om aan tafel te gaan met de partijen die betrokken zijn bij de ontwikkeling van IJmuiden Ver Alpha en er, binnen de juridische mogelijkheden, alles aan te doen om ervoor te zorgen dat de bouw van het windpark doorgang zal vinden binnen de geplande termijn,\nen gaat over tot de orde van de dag.\nKröger",
  "content_char_count": 996,
  "source": {
    "document_id": "c657507e-0326-46cd-ac1d-41089ad93c96",
    "document_nummer": "2025D42942",
    "document_soort": "Motie",
    "publication_id": "abd346e5-6bce-457a-933d-1af2332628dc",
    "publication_content_type": "application/xml",
    "publication_length": 4567,
    "cached": false,
    "binary_path": "bronmateriaal-onbewerkt\\cache\\document_publications\\abd346e5-6bce-457a-933d-1af2332628dc.xml"
  },
  "issues": []
}