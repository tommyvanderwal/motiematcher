{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n43\nMOTIE VAN HET LID VEDDER C.S.\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat de regering toe wil werken naar doelsturing met haalbare bedrijfsspecifieke normen in de landbouw;\noverwegende dat het belangrijk is om op korte termijn in de praktijk ervaring op te doen met doelsturing;\nconstaterende dat er op het gebied van gewasbescherming vanuit de sector zelf al vergevorderde plannen zijn voor een systeem van benchmarking van de milieu-impact van het gebruik van gewasbeschermingsmiddelen;\noverwegende dat er met een snelle invoering van dit benchmarkingsysteem veel geleerd kan worden op het gebied van doelsturing;\nverzoekt de regering in overleg met in ieder geval BO Akkerbouw zo snel mogelijk met een concreet stappenplan te komen voor de gefaseerde invoering van het benchmarkingsysteem gewasbescherming,\nen gaat over tot de orde van de dag.\nVedder\nGrinwis\nVan Campen\nHolman\nFlach",
  "content_char_count": 1176,
  "source": {
    "document_id": "318ab4af-5da6-4713-ab07-c496d9198338",
    "document_nummer": "2024D39238",
    "document_soort": "Motie",
    "publication_id": "3e2d2d45-daf5-4528-be63-b76825062662",
    "publication_content_type": "application/xml",
    "publication_length": 2744,
    "cached": false,
    "binary_path": "bronmateriaal-onbewerkt\\cache\\document_publications\\3e2d2d45-daf5-4528-be63-b76825062662.xml"
  },
  "issues": []
}