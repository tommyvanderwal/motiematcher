{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3371\nMOTIE VAN HET LID PODT C.S.\nVoorgesteld\n13 februari 2025\nDe Kamer,\ngehoord de beraadslaging,\nconstaterende dat de Inspectie Justitie en Veiligheid ernstige zorgen heeft over de veiligheid van bewoners en medewerkers van het aanmeldcentrum in Ter Apel en enkele aanbevelingen doet om dit te verbeteren;\noverwegende dat zij constateren dat veel van de problemen voortkomen uit het feit dat het aanmeldcentrum niet geschikt is voor langdurig verblijf, maar mensen hier noodgedwongen voor langere tijd verblijven;\nverzoekt het kabinet het advies van de Inspectie Justitie en Veiligheid op te volgen en voor de zomer van 2025 voorzieningen te realiseren die geschikt zijn voor langdurig verblijf, inclusief betere voorzieningen voor kinderen, zoals formeel onderwijs en privacy,\nen gaat over tot de orde van de dag.\nPodt\nPiri\nVan Nispen\nCeder",
  "content_char_count": 944,
  "source": {
    "document_id": "900d8ce8-5f6f-4a63-9bda-6fd40ae39c7c",
    "document_nummer": "2025D06269",
    "document_soort": "Motie",
    "publication_id": "c430db17-f110-4523-928e-72e5abd3dbe1",
    "publication_content_type": "application/xml",
    "publication_length": 2394,
    "cached": false,
    "binary_path": "bronmateriaal-onbewerkt\\cache\\document_publications\\c430db17-f110-4523-928e-72e5abd3dbe1.xml"
  },
  "issues": []
}