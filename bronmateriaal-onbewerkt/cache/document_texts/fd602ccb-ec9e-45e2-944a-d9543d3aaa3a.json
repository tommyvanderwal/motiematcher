{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 828\nFraudebestrijding in de zorg\nNr.\n153\nMOTIE VAN HET LID VAN HOUWELINGEN\nVoorgesteld\n21 mei 2025\nDe Kamer,\ngehoord de beraadslaging,\noverwegende dat voor onderzoek naar eventuele bijwerkingen van de coronavaccins een goede registratie van vaccins essentieel is;\nconstaterende dat er twijfels bestaan over de kwaliteit van de coronavaccinregistratie;\noverwegende dat voor vertrouwen in vaccins zo veel mogelijk transparantie belangrijk is;\nconstaterende dat professor Kant dit principe in haar oratie onderschrijft maar desondanks, als directeur van Lareb, weigert de benodigde data te delen;\nverzoekt de Minister er zorg voor te dragen dat Lareb de benodigde data aanlevert voor het onderzoek van professor Meester naar de kwaliteit van de coronavaccinregistraties,\nen gaat over tot de orde van de dag.\nVan Houwelingen",
  "content_char_count": 894,
  "source": {
    "document_id": "b5df0f46-adca-47ca-abab-cde709fde4c9",
    "document_nummer": "2025D22942",
    "document_soort": "Motie",
    "publication_id": "fd602ccb-ec9e-45e2-944a-d9543d3aaa3a",
    "publication_content_type": "application/xml",
    "publication_length": 4624,
    "cached": false,
    "binary_path": "bronmateriaal-onbewerkt\\cache\\document_publications\\fd602ccb-ec9e-45e2-944a-d9543d3aaa3a.xml"
  },
  "issues": []
}