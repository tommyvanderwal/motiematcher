{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 652\nSpoorbeveiligingssysteem European Rail Traffic Management System (ERTMS)\nNr.\n103\nGEWIJZIGDE MOTIE VAN DE LEDEN DE HOOP EN STOFFER TER VERVANGING VAN DIE GEDRUKT ONDER NR. 98\nVoorgesteld\n19 december 2024\nDe Kamer,\ngehoord de beraadslaging,\nconstaterende dat de Zeeuwse lijn is aangewezen als proefbaanvak voor het ERTMS, waardoor er in 2029 vier maanden geen spoorvervoer mogelijk is op een deel van dit traject en er aansluitend nog maanden lang verstoringen verwacht worden;\noverwegende dat deze langdurige stremming de bereikbaarheid van Zeeland fors beperkt voor veel onrust veroorzaakt onder Zeeuwse reizigers;\noverwegende dat er ook nu al zorgen zijn over de bereikbaarheid met het openbaar vervoer van delen van Zeeland;\nverzoekt de regering om op korte termijn met de provincie Zeeland en vertegenwoordigers van ov-reizigers in gesprek te gaan over een passende compensatie gedurende de ERMTS-proefperiode en hierbij ook de wensen ter verbetering van het aanbod van het openbaar vervoer in Zeeland mee te nemen en de Kamer hierover te informeren,\nen gaat over tot de orde van de dag.\nDe Hoop\nStoffer",
  "content_char_count": 1184,
  "source": {
    "document_id": "b094074e-dc87-4bc4-bc61-8559b9a79114",
    "document_nummer": "2024D51500",
    "document_soort": "Motie (gewijzigd/nader)",
    "publication_id": "ed00b766-99e0-4541-a303-e3c413ccc467",
    "publication_content_type": "application/xml",
    "publication_length": 2608,
    "cached": false,
    "binary_path": "bronmateriaal-onbewerkt\\cache\\document_publications\\ed00b766-99e0-4541-a303-e3c413ccc467.xml"
  },
  "issues": []
}