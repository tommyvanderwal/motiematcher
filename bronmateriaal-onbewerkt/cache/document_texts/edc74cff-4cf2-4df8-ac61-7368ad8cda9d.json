{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2064\nGEWIJZIGDE MOTIE VAN DE LEDEN KOEKKOEK EN DASSEN TER VERVANGING VAN DIE GEDRUKT ONDER NR. 2045\nVoorgesteld\n20 maart 2024\nDe Kamer,\ngehoord de beraadslaging,\nconstaterende dat uit onderzoekt blijkt dat olietankers uit de zogenoemde Russische schaduwvloot stookolie bunkeren via ankerplaats Everingen in Zeeland, waarmee o.a. Nederlandse bedrijven Rusland indirect faciliteren in het ontwijken van westerse sancties;\noverwegende dat hierop zowel in nationaal als in Europees verband strenger gehandhaafd moet worden, evenals mogelijke aanvullende maatregelen verkend dienen te worden;\nverzoekt de regering zo spoedig mogelijk te komen tot een pakket aan maatregelen teneinde de situatie omtrent de Russische schaduwvloot in Nederland aan te pakken;\nverzoekt de regering bovendien in Europees verband te komen tot een effectief pakket aan maatregelen teneinde de ondermijning van de Russische schaduwvloot te intensiveren, zoals het aanscherpen van het Europese beleid ten aanzien van de zogenoemde flags of convenience,\nen gaat over tot de orde van de dag.\nKoekkoek\nDassen",
  "content_char_count": 1176,
  "source": {
    "document_id": "f55e8bb6-482e-4427-af6c-cf19f341ab15",
    "document_nummer": "2024D10743",
    "document_soort": "Motie (gewijzigd/nader)",
    "publication_id": "edc74cff-4cf2-4df8-ac61-7368ad8cda9d",
    "publication_content_type": "application/xml",
    "publication_length": 2612,
    "cached": false,
    "binary_path": "bronmateriaal-onbewerkt\\cache\\document_publications\\edc74cff-4cf2-4df8-ac61-7368ad8cda9d.xml"
  },
  "issues": []
}