{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 377\nRegels over een bestuursrechtelijke aanpak van online kinderpornografisch materiaal (Wet bestuursrechtelijke aanpak online kinderpornografisch materiaal)\nNr.\n17\nMOTIE VAN HET LID SIX DIJKSTRA\nVoorgesteld tijdens het wetgevingsoverleg van\n16 mei 2024\nDe Kamer,\ngehoord de beraadslaging,\nconstaterende dat de voorgestelde bestuursrechtelijke aanpak hoofdzakelijk hosting- en communicatiediensten verantwoordelijk houdt voor het ontoegankelijk maken van online kinderpornografisch materiaal;\noverwegende dat het vernietigen van dit materiaal preferabel is boven het ontoegankelijk maken via bijvoorbeeld DNS-blokkades, die vaak niet effectief zijn;\noverwegende dat Nederland uitstekende cyberaanvalscapaciteiten heeft bij onder meer de politie, de I&V-diensten en Defensie;\nverzoekt de regering te onderzoeken of en hoe een grote offensieve aanpak geïmplementeerd of geïntensiveerd kan worden, waarbij websites en platforms die kinderpornografisch materiaal aanbieden gehackt, gesaboteerd en volledig ontmanteld worden;\nverzoekt de regering in dit onderzoek ook een soortgelijke aanpak jegens terroristisch materiaal en deepfakes mee te nemen,\nen gaat over tot de orde van de dag.\nSix Dijkstra",
  "content_char_count": 1268,
  "source": {
    "document_id": "9bc5dabd-ed01-4b35-b00d-6c391a33105f",
    "document_nummer": "2024D19770",
    "document_soort": "Motie",
    "publication_id": "b31b5ca0-3419-4d0e-86f3-f9f905a97edd",
    "publication_content_type": "application/xml",
    "publication_length": 2646,
    "cached": false,
    "binary_path": "bronmateriaal-onbewerkt\\cache\\document_publications\\b31b5ca0-3419-4d0e-86f3-f9f905a97edd.xml"
  },
  "issues": []
}