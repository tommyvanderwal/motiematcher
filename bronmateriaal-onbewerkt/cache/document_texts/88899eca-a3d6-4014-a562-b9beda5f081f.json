{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1288\nMOTIE VAN HET LID EL ABASSI\nVoorgesteld\n2 september 2025\nDe Kamer,\ngehoord de beraadslaging,\nconstaterende dat uit het rapport van de Inspectie Justitie en Veiligheid blijkt dat politieoptreden bij demonstraties regelmatig escalerend werkt en dat er sprake is van willekeur in de handhaving;\noverwegende dat geweldloos protest een fundamenteel recht is in een democratische rechtsstaat en dat de overheid ertoe gehouden is dit recht te beschermen;\noverwegende dat disproportioneel optreden van politie tegen geweldloze demonstranten leidt tot aantasting van vertrouwen in de overheid en uitoefening van grondrechten;\nverzoekt de regering om richtlijnen vast te leggen die garanderen dat geweldloos protest niet met disproportioneel geweld wordt beantwoord, en deze richtlijnen actief te implementeren binnen de politieorganisatie en handhavingspraktijk,\nen gaat over tot de orde van de dag.\nEl Abassi",
  "content_char_count": 995,
  "source": {
    "document_id": "8b59fb4e-1af7-4e5e-a604-dad0b15e2eb6",
    "document_nummer": "2025D36655",
    "document_soort": "Motie",
    "publication_id": "88899eca-a3d6-4014-a562-b9beda5f081f",
    "publication_content_type": "application/xml",
    "publication_length": 4534,
    "cached": false,
    "binary_path": "bronmateriaal-onbewerkt\\cache\\document_publications\\88899eca-a3d6-4014-a562-b9beda5f081f.xml"
  },
  "issues": []
}