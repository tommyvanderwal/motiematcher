{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n742\nMOTIE VAN DE LEDEN BOSWIJK EN DIEDERIK VAN DIJK\nVoorgesteld\n19 december 2024\nDe Kamer,\ngehoord de beraadslaging,\nconstaterende dat in het DTN wordt gesteld dat in 2025 terrorismeveroordeelden met een hoogrisicoprofiel op vrije voeten komen;\nconstaterende dat deze mensen mogelijk een onacceptabele dreiging kunnen vormen voor de nationale veiligheid;\nconstaterende dat bij het vrijkomen van deze ex-terroristen veel verschillende organisaties zich met deze individuen bezighouden en dat daarbij coördinatie noodzakelijk is;\nverzoekt de regering de Nationaal Coördinator Terrorismebestrijding en Veiligheid opdracht te geven om te coördineren bij en de regie te voeren op casuïstiek met een hoogrisicoprofiel, waar deze ex-terroristen toe behoren, ten behoeve van het borgen van de nationale veiligheid,\nen gaat over tot de orde van de dag.\nBoswijk\nDiederik van Dijk",
  "content_char_count": 973,
  "source": {
    "document_id": "30342279-76e8-4b04-ab77-5e15383dffa4",
    "document_nummer": "2024D51561",
    "document_soort": "Motie",
    "publication_id": "1e1b0a3a-fd07-4ec0-b263-28d831749259",
    "publication_content_type": "application/xml",
    "publication_length": 2401,
    "cached": false,
    "binary_path": "bronmateriaal-onbewerkt\\cache\\document_publications\\1e1b0a3a-fd07-4ec0-b263-28d831749259.xml"
  },
  "issues": []
}