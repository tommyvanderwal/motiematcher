{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n862\nMOTIE VAN HET LID DE HOOP\nVoorgesteld tijdens het notaoverleg van\n26 juni 2025\nDe Kamer,\ngehoord de beraadslaging,\noverwegende dat de aanbesteding van de Waddenveren moet leiden tot een robuuste, frequente, betaalbare en duurzame verbinding tussen de wal en de eilanden;\noverwegende dat we nu niet alleen moeten vastleggen wat we in 2029 willen hebben, maar ook in 2045;\noverwegende dat biedende rederijen moeten weten waar ze aan toe zijn en welk schip hiervoor nodig is;\nverzoekt de regering om in het PvE op te nemen dat alle Waddenveren uiterlijk in 2035 elektrisch varen en te garanderen dat de hiervoor benodigde (laad)faciliteiten worden geleverd,\nen gaat over tot de orde van de dag.\nDe Hoop",
  "content_char_count": 802,
  "source": {
    "document_id": "4b3c784f-2ecb-4ac5-b2af-ec84ed5fe15e",
    "document_nummer": "2025D30353",
    "document_soort": "Motie",
    "publication_id": "d42fe6ba-df5f-4cdc-9282-f6fb76c73d9f",
    "publication_content_type": "application/xml",
    "publication_length": 4236,
    "cached": false,
    "binary_path": "bronmateriaal-onbewerkt\\cache\\document_publications\\d42fe6ba-df5f-4cdc-9282-f6fb76c73d9f.xml"
  },
  "issues": []
}