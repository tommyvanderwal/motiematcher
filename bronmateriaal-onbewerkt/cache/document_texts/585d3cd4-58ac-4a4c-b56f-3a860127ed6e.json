{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXIII\nWijziging van de begrotingsstaat van het Ministerie van Klimaat en Groene Groei (XXIII) voor het jaar 2025 (wijziging samenhangende met de Voorjaarsnota)\nNr.\n6\nMOTIE VAN HET LID ROODERKERK\nVoorgesteld\n2 juli 2025\nDe Kamer,\ngehoord de beraadslaging,\nconstaterende dat bedrijven, vakbonden en werkgeversorganisaties VNO-NCW en MKB-Nederland alarm slaan over de positie van de Nederlandse economie;\noverwegende dat zonder de CO2-heffing de businesscase voor investeringen in schone technologie verslechtert;\noverwegende dat bedrijven in Nederland voldoende investeringsruimte moeten hebben om te kunnen investeren in groene technologie;\nvan mening dat we bedrijven op wie de CO2-heffing betrekking heeft moeten stimuleren om te verduurzamen;\nverzoekt de regering in de overlegtafel CO2-heffing de optie uit te werken om de opbrengsten van de CO2-heffing van bedrijven te reserveren voor een bedrijfseigen verduurzamingspot en indien een bedrijf dit niet gebruikt de opbrengsten terug te laten vloeien in het Klimaatfonds,\nen gaat over tot de orde van de dag.\nRooderkerk",
  "content_char_count": 1150,
  "source": {
    "document_id": "2398b4ea-ba0b-4b7c-8f36-39b9fa82c805",
    "document_nummer": "2025D31745",
    "document_soort": "Motie",
    "publication_id": "585d3cd4-58ac-4a4c-b56f-3a860127ed6e",
    "publication_content_type": "application/xml",
    "publication_length": 4996,
    "cached": false,
    "binary_path": "bronmateriaal-onbewerkt\\cache\\document_publications\\585d3cd4-58ac-4a4c-b56f-3a860127ed6e.xml"
  },
  "issues": []
}