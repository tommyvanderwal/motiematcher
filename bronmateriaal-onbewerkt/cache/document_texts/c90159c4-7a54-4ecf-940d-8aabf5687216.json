{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n218\nMOTIE VAN HET LID MEULENKAMP\nVoorgesteld\n3 april 2025\nDe Kamer,\ngehoord de beraadslaging,\noverwegende dat in de Nota Ruimte keuzes worden gemaakt over hoe we de komende jaren omgaan met onze ruimte;\noverwegende dat ruimte voor bedrijven om te groeien essentieel is voor onze economie en voor onze werkgelegenheid;\nconstaterende dat in het voorontwerp van de Nota Ruimte onvoldoende aandacht wordt besteed aan het creÃ«ren van ruimte voor het bedrijfsleven;\nverzoekt de regering de Nota Ruimte zodanig vorm te geven dat er voldoende ruimte is voor bedrijven en economische activiteiten om flink te groeien;\nverzoekt hierin ook relevante regelgeving die een rem zet op de groei van bedrijven af te schaffen, zoals de Ladder voor duurzame verstedelijking voor economische activiteit, zodat het bedrijfsleven ruimte heeft om te groeien,\nen gaat over tot de orde van de dag.\nMeulenkamp",
  "content_char_count": 990,
  "source": {
    "document_id": "f0dafacf-c9c1-4cc9-9085-9bee778734fa",
    "document_nummer": "2025D14662",
    "document_soort": "Motie",
    "publication_id": "c90159c4-7a54-4ecf-940d-8aabf5687216",
    "publication_content_type": "application/xml",
    "publication_length": 2364,
    "cached": false,
    "binary_path": "bronmateriaal-onbewerkt\\cache\\document_publications\\c90159c4-7a54-4ecf-940d-8aabf5687216.xml"
  },
  "issues": []
}