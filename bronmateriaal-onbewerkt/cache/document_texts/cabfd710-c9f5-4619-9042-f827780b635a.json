{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n25 087\nInternationaal fiscaal (verdrags)beleid\nNr.\n333\nMOTIE VAN DE LEDEN IDSINGA EN VAN EIJK\nVoorgesteld\n4 april 2024\nDe Kamer,\ngehoord de beraadslaging,\nverzoekt de regering zich actief te blijven inspannen, bijvoorbeeld door middel van het vormen van een kopgroep met andere welwillende landen zoals Frankrijk, voor de invoering van een wereldwijde minimumbelasting ten aanzien van zogenaamde hypermobile wealthy individuals, en de Kamer voor het zomerreces van 2024 te informeren over de stand van zaken en de vervolgstappen;\nverzoekt verder de regering als terugvaloptie een pakket mogelijke maatregelen uit te werken, en de Kamer daarover uiterlijk in het najaar van 2024 te berichten, op basis waarvan Nederlandse belastingheffing mogelijk is direct na emigratie naar een land met geen of een laag tarief aan belasting of een anderszins ruimhartig regime, om te voorkomen dat deze personen hun belastingdruk door fiscaal gedreven emigratie onaanvaardbaar kunnen verlagen,\nen gaat over tot de orde van de dag.\nIdsinga\nVan Eijk",
  "content_char_count": 1103,
  "source": {
    "document_id": "7f1c6b5f-8a89-401c-9f6b-e9454380969f",
    "document_nummer": "2024D13521",
    "document_soort": "Motie",
    "publication_id": "cabfd710-c9f5-4619-9042-f827780b635a",
    "publication_content_type": "application/xml",
    "publication_length": 2485,
    "cached": false,
    "binary_path": "bronmateriaal-onbewerkt\\cache\\document_publications\\cabfd710-c9f5-4619-9042-f827780b635a.xml"
  },
  "issues": []
}