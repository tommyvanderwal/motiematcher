{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n90\nMOTIE VAN DE LEDEN PATERNOTTE EN VAN DER BURG\nVoorgesteld\n19 november 2024\nDe Kamer,\ngehoord de beraadslaging,\nconstaterende dat Nederlandse en Europese bedrijven indirect bijdragen aan de Russische oorlogskas;\noverwegende dat het verboden is om Russisch vloeibaar gas door te voeren via Europese havens, maar dat dergelijk onderhoud aan de schepen een grijs gebied is;\nverzoekt de regering er in Europees verband voor te pleiten alle diensten te sanctioneren die bijdragen aan economische activiteiten van Rusland die gesanctioneerd zijn, zoals het doorvoeren van vloeibaar gas;\nverzoekt de regering tevens om, tot deze diensten gesanctioneerd zijn, binnen Nederland het bieden van dergelijke diensten zo veel als mogelijk te ontmoedigen en alle beschikbare instrumentaria hiervoor in te zetten,\nen gaat over tot de orde van de dag.\nPaternotte\nVan der Burg",
  "content_char_count": 1045,
  "source": {
    "document_id": "26806902-8247-4196-8338-a194dc61a6ea",
    "document_nummer": "2024D44969",
    "document_soort": "Motie",
    "publication_id": "cc8e3492-44cd-420a-85cf-705d71518af9",
    "publication_content_type": "application/xml",
    "publication_length": 2521,
    "cached": false,
    "binary_path": "bronmateriaal-onbewerkt\\cache\\document_publications\\cc8e3492-44cd-420a-85cf-705d71518af9.xml"
  },
  "issues": []
}