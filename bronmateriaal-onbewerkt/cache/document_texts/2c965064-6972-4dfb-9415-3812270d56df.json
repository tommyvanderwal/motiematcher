{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 561\nWijziging van de Zorgverzekeringswet in verband met het bevorderen van zorgcontractering\nNr.\n10\nMOTIE VAN HET LID TIELEN\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat het aanvullend zorg- en welzijnsakkoord nodig is om duidelijkheid en sturing mogelijk te maken op de kwaliteit en de inzet van zorgpersoneel en de blijvende betaalbaarheid van de zorg;\noverwegende dat in sommige domeinen van de zorg, zoals wijkverpleging en ggz, heel veel zorgaanbieders actief zijn die lang niet allemaal contracten hebben met zorgverzekeraars, maar wel vergoed dienen te worden zonder degelijke controles op kwaliteit, inzet en betaalbaarheid;\noverwegende dat dit kan leiden tot spookzorg, verwaarlozing, oneigenlijk gebruik en soms zelfs fraude;\noverwegende dat contractering een belangrijke voorwaarde kan zijn om dit te voorkomen via controles door zorgverzekeraars, maar dat het wetsvoorstel om contractering te bevorderen is ingetrokken;\nverzoekt de regering om met een voorstel te komen om alsnog met behulp van contracten meer grip te krijgen en fraude te voorkomen,\nen gaat over tot de orde van de dag.\nTielen",
  "content_char_count": 1215,
  "source": {
    "document_id": "5089c877-e98d-45ce-b839-367060164cb8",
    "document_nummer": "2025D11736",
    "document_soort": "Motie",
    "publication_id": "2c965064-6972-4dfb-9415-3812270d56df",
    "publication_content_type": "application/xml",
    "publication_length": 2588,
    "cached": false,
    "binary_path": "bronmateriaal-onbewerkt\\cache\\document_publications\\2c965064-6972-4dfb-9415-3812270d56df.xml"
  },
  "issues": []
}