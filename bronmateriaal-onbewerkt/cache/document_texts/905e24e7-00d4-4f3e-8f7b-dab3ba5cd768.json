{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3467\nMOTIE VAN DE LEDEN VAN VROONHOVEN EN PODT\nVoorgesteld\n4 september 2025\nDe Kamer,\ngehoord de beraadslaging,\nconstaterende dat de tijdelijke opvang van Oekraïense ontheemden vaak gepaard gaat met hoge kosten door kortere huurcontracten en noodoplossingen;\noverwegende dat gemeenten in veel gevallen bereid zijn om opvanglocaties structureler in te richten, mits deze dan ook na afloop van de Richtlijn Tijdelijke Bescherming kunnen worden benut voor andere doelgroepen;\noverwegende dat dergelijke locaties ook kunnen worden ingezet voor de opvang van statushouders of andere urgente woningzoekenden;\nverzoekt de regering om het voor gemeenten financieel en juridisch mogelijk te maken om meerjarige contracten af te sluiten voor opvangvoorzieningen voor Oekraïners;\nverzoekt de regering tevens om in overleg met gemeenten een kader op te stellen voor flexibele inzet van deze locaties op de langere termijn,\nen gaat over tot de orde van de dag.\nVan Vroonhoven\nPodt",
  "content_char_count": 1069,
  "source": {
    "document_id": "02a9a255-254e-444e-aa14-c5cbe2d6519b",
    "document_nummer": "2025D37365",
    "document_soort": "Motie",
    "publication_id": "905e24e7-00d4-4f3e-8f7b-dab3ba5cd768",
    "publication_content_type": "application/xml",
    "publication_length": 4877,
    "cached": false,
    "binary_path": "bronmateriaal-onbewerkt\\cache\\document_publications\\905e24e7-00d4-4f3e-8f7b-dab3ba5cd768.xml"
  },
  "issues": []
}