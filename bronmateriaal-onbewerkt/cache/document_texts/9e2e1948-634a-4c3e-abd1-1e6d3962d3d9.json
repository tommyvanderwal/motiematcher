{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n13\nMOTIE VAN HET LID JETTEN C.S.\nVoorgesteld\n19 september 2024\nDe Kamer,\ngehoord de beraadslaging,\nconstaterende dat deze regering in het hoofdlijnenakkoord de ambitie heeft om te werken aan een herstelplan kwaliteit onderwijs;\nconstaterende dat deze regering in het regeerakkoord zelf juist bezuinigt op onderwijs, zoals de brede brugklas, lerarensalarissen in het voortgezet onderwijs en extra huiswerkbegeleiding buiten school;\nverzoekt de regering om boter bij de vis te doen voor scholen en wel geld beschikbaar te blijven stellen om scholen echt te helpen met extra taal- en rekenlessen of voor kleinere klassen op scholen met grote achterstanden;\nverzoekt de regering voor dekking hiervan bijvoorbeeld te kijken naar het aanscherpen van de earningsstrippingmaatregel, het verhogen van de kartelboetes en het beperken van constructies waarmee winstbelasting wordt ontweken,\nen gaat over tot de orde van de dag.\nJetten\nDijk\nBontenbal\nOuwehand\nTimmermans\nStoffer\nDassen\nBikker\nVan Baarle",
  "content_char_count": 1118,
  "source": {
    "document_id": "b128fae2-0edf-47d1-b6d7-02ffaff9d7a2",
    "document_nummer": "2024D34087",
    "document_soort": "Motie",
    "publication_id": "9e2e1948-634a-4c3e-abd1-1e6d3962d3d9",
    "publication_content_type": "application/xml",
    "publication_length": 2705,
    "cached": false,
    "binary_path": "bronmateriaal-onbewerkt\\cache\\document_publications\\9e2e1948-634a-4c3e-abd1-1e6d3962d3d9.xml"
  },
  "issues": []
}