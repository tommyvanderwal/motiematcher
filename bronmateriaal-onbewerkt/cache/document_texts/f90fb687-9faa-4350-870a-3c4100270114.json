{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n892\nMOTIE VAN HET LID VAN NISPEN C.S.\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat met deepfakepornovideo's op het internet de integriteit van mensen ernstig wordt geschonden;\noverwegende dat een laagdrempelige voorziening bij ernstige privacyschendingen noodzakelijk is en hier al eerder een motie over is aangenomen (\n34 602, nr. 3\n);\nverzoekt de regering om in overleg met de politie, Slachtofferhulp, de AP en de ATKM aan de slag te gaan met het bewerkstelligen van één duidelijk loket waar mensen die slachtoffer zijn van ernstige privacyschendingen op het internet terechtkunnen en waar gewerkt kan worden aan opsporing, het verwijderen van de beelden en het bieden van hulp aan slachtoffers die dat wensen, en voor het einde van het jaar de Kamer hierover te rapporteren,\nen gaat over tot de orde van de dag.\nVan Nispen\nMutluer\nMichon-Derkzen",
  "content_char_count": 994,
  "source": {
    "document_id": "a23e94c9-9c47-4852-8ec4-96905fcf08d7",
    "document_nummer": "2024D40201",
    "document_soort": "Motie",
    "publication_id": "f90fb687-9faa-4350-870a-3c4100270114",
    "publication_content_type": "application/xml",
    "publication_length": 2489,
    "cached": false,
    "binary_path": "bronmateriaal-onbewerkt\\cache\\document_publications\\f90fb687-9faa-4350-870a-3c4100270114.xml"
  },
  "issues": []
}