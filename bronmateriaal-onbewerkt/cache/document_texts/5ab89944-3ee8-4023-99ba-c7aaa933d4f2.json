{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n447\nMOTIE VAN HET LID TESEGGAI C.S.\nVoorgesteld\n19 maart 2025\nDe Kamer,\ngehoord de beraadslaging,\noverwegende dat Roma, Sinti en woonwagenbewoners tot nu toe tevergeefs hebben gevraagd om erkenning als nationale minderheid en uitgesloten worden van toepassing van het Kaderverdrag inzake de bescherming van nationale minderheden van de Raad van Europa;\noverwegende dat deze groepen op terreinen zoals onderwijs en huisvesting regelmatig slachtoffer worden van ongelijke behandeling en etnische profilering;\noverwegende dat uitblijvende erkenning van deze groepen als nationale minderheid wordt betreurd door het Adviescomité voor het Kaderverdrag inzake de bescherming van nationale minderheden;\nverzoekt de regering om Roma, Sinti en woonwagenbewoners als nationale minderheid zoals bepaald in het Kaderverdrag inzake de bescherming van nationale minderheden te erkennen, en de Kamer hierover nader te informeren,\nen gaat over tot de orde van de dag.\nTseggai\nKostić\nBamenga",
  "content_char_count": 1081,
  "source": {
    "document_id": "1c478553-4e72-4648-90d0-80e0dd6b224c",
    "document_nummer": "2025D11686",
    "document_soort": "Motie",
    "publication_id": "5ab89944-3ee8-4023-99ba-c7aaa933d4f2",
    "publication_content_type": "application/xml",
    "publication_length": 2530,
    "cached": false,
    "binary_path": "bronmateriaal-onbewerkt\\cache\\document_publications\\5ab89944-3ee8-4023-99ba-c7aaa933d4f2.xml"
  },
  "issues": []
}