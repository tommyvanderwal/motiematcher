{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n60\nMOTIE VAN HET LID PAULUSMA\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat voor gegevensuitwisseling en het op orde brengen van de basis van het gezondheidsinformatiestelsel ruim 1,4 miljard euro is gereserveerd, die ook tot besparing dient te leiden als gevolg van bijvoorbeeld snellere overdrachten;\nconstaterende dat nog 1 miljard euro op de aanvullende post resteert waardoor deze middelen nog niet beschikbaar zijn voor het zorgveld en de noodzakelijke veranderingen hierdoor vertraging oplopen;\noverwegende dat de partijen die verbonden zijn aan het Integraal Zorgakkoord zeer gecommitteerd zijn aan de uitvoering hiervan;\nverzoekt de regering om bij de Voorjaarsnota het resterende bedrag op de aanvullende post, waarvoor bestedingsplannen zijn opgesteld, beschikbaar te stellen aan het zorgveld zodat het uitvoeringsakkoord uitgevoerd kan worden;\nverzoekt de regering voorts om met overbruggingsfinanciering te komen,\nen gaat over tot de orde van de dag.\nPaulusma",
  "content_char_count": 1213,
  "source": {
    "document_id": "43ff5478-af03-4ab3-b9d0-4b29680ac212",
    "document_nummer": "2024D02662",
    "document_soort": "Motie",
    "publication_id": "72910b69-95a5-4761-869c-5f1714fd18ae",
    "publication_content_type": "application/xml",
    "publication_length": 2692,
    "cached": false,
    "binary_path": "bronmateriaal-onbewerkt\\cache\\document_publications\\72910b69-95a5-4761-869c-5f1714fd18ae.xml"
  },
  "issues": []
}