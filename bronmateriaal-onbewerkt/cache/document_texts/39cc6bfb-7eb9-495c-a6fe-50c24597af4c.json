{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n890\nMOTIE VAN DE LEDEN VAN DER WERF EN BECKER\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat het centraal samenbrengen van meldingen en kennis over rode vlaggen cruciaal is voor snel en adequaat ingrijpen om femicide te voorkomen;\nconstaterende dat uit onderzoek blijkt dat maar een deel van de slachtoffers wordt bereikt met bestaande meldpunten en omstanders worstelen met de signalen die zij opvangen;\noverwegende dat al geruime tijd is gesproken over varianten, maar die nog niet van de grond zijn gekomen;\noverwegende dat professionals voldoende kennis nodig hebben om goed door te kunnen vragen en te kunnen bepalen wanneer ingrijpen nodig is;\noverwegende dat er goede ervaringen zijn met het Landelijk Expertise Centrum Eergerelateerd Geweld bij de politie;\nverzoekt de regering om expertise op het terrein van femicide landelijk samen te brengen ter ondersteuning van een laagdrempelige 24/7-hulplijn, waar signalen van rode vlaggen voor femicide sneller en beter worden opgepakt,\nen gaat over tot de orde van de dag.\nVan der Werf\nBecker",
  "content_char_count": 1188,
  "source": {
    "document_id": "4d35dba9-aced-48a5-8e23-ac3caa9a884c",
    "document_nummer": "2024D40199",
    "document_soort": "Motie",
    "publication_id": "39cc6bfb-7eb9-495c-a6fe-50c24597af4c",
    "publication_content_type": "application/xml",
    "publication_length": 2654,
    "cached": false,
    "binary_path": "bronmateriaal-onbewerkt\\cache\\document_publications\\39cc6bfb-7eb9-495c-a6fe-50c24597af4c.xml"
  },
  "issues": []
}