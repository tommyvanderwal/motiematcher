{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n27\nMOTIE VAN HET LID SIX DIJKSTRA C.S.\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\noverwegende dat als de overheid gebruikmaakt van soevereine generatieve Al in plaats van bigtechoplossingen, dit ten gunste komt van onze weerbaarheid, onze strategische autonomie, de privacy van onze burgers en de volwassenheid van de Nederlandse en Europese markt;\noverwegende dat een gezamenlijke inkoop van soevereine Al-tools bovendien in veel gevallen significant goedkoper uitpakt dan het afnemen van pakketten van hyperscalers;\nverzoekt de Staatssecretaris ten minste jaarlijks aan de Kamer te rapporteren, via de voortgangsrapportage van de NDS, hoe de overheidsbrede samenwerking op soevereine AI vordert, en daarbij specifiek inzichtelijk te maken hoe gehoor wordt gegeven aan het NDS-uitgangspunt om zo veel mogelijk gebruik te maken van in Europa ontwikkelde toepassingen en opensourceoplossingen,\nen gaat over tot de orde van de dag.\nSix Dijkstra\nVan der Werf\nCeder\nKathmann",
  "content_char_count": 1193,
  "source": {
    "document_id": "1974fe36-fee0-4f18-9335-6c21b7ac6959",
    "document_nummer": "2025D31060",
    "document_soort": "Motie",
    "publication_id": "457d5bc6-da51-4616-9cf7-f8f9ac927e83",
    "publication_content_type": "application/xml",
    "publication_length": 5229,
    "cached": false,
    "binary_path": "bronmateriaal-onbewerkt\\cache\\document_publications\\457d5bc6-da51-4616-9cf7-f8f9ac927e83.xml"
  },
  "issues": []
}