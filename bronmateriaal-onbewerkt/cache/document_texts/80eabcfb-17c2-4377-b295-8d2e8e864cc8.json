{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1332\nMOTIE VAN DE LEDEN KRÖGER EN BECKERMAN\nVoorgesteld\n24 april 2025\nDe Kamer,\ngehoord de beraadslaging,\nconstaterende dat in de sociale huursector de laatste jaren een inhaalslag gaande was met de aanleg van zonnepanelen;\nconstaterende dat na de afschaffing van de salderingsregeling de netto-opbrengst voor veel huurders vrijwel nul wordt of zelfs negatief;\noverwegende dat juist huurders vaak relatief veel te winnen hebben bij een betaalbare energierekening;\noverwegende dat het onwenselijk zou zijn als huurders hun verhuurder verzoeken om zonnepanelen weer van het dak te halen, maar een deel dit nu wel overweegt;\nverzoekt de regering om een deel, waarvan de hoogte bepaald wordt in overleg met Aedes, van de restwaarde van zonnepanelen af te kopen van woningbouwcorporaties zodat de servicekosten kunnen worden verlaagd tot een punt waarop zonnepanelen aantrekkelijk blijven voor huurders,\nen gaat over tot de orde van de dag.\nKröger\nBeckerman",
  "content_char_count": 1068,
  "source": {
    "document_id": "013ef117-ad63-4110-b803-1f7427bc39c1",
    "document_nummer": "2025D18896",
    "document_soort": "Motie",
    "publication_id": "80eabcfb-17c2-4377-b295-8d2e8e864cc8",
    "publication_content_type": "application/xml",
    "publication_length": 4806,
    "cached": false,
    "binary_path": "bronmateriaal-onbewerkt\\cache\\document_publications\\80eabcfb-17c2-4377-b295-8d2e8e864cc8.xml"
  },
  "issues": []
}