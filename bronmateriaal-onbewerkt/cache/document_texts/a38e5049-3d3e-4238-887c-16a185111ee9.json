{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n132\nMOTIE VAN DE LEDEN DANIËLLE JANSEN EN BUSHOFF\nVoorgesteld\n27 november 2024\nDe Kamer,\ngehoord de beraadslaging,\noverwegende dat het belangrijk is dat iedere inwoner van Nederland laagdrempelig toegang heeft tot een eigen huisarts;\noverwegende dat mensen met een vaste huisarts in de wijk langer en gezonder leven;\noverwegende dat de financiering van huisvesting voor huisartsen steeds vaker een knelpunt vormt;\nconstaterende dat een waarborgfonds zorginstellingen die intramurale zorg verlenen, helpt met toegang tot financiering onder gunstige voorwaarden, maar dat dit niet beschikbaar is voor huisartsen;\nverzoekt de Minister om te onderzoeken of en in hoeverre een apart waarborgfonds voor huisartsen juridisch haalbaar is binnen de kaders van de Europese staatssteunregels;\nverzoekt de Minister om de Kamer binnen een halfjaar te informeren over de uitkomsten van deze verkenning,\nen gaat over tot de orde van de dag.\nDaniëlle Jansen\nBushoff",
  "content_char_count": 1047,
  "source": {
    "document_id": "10e603e0-32ae-40c9-8775-7444ed3d5042",
    "document_nummer": "2024D46486",
    "document_soort": "Motie",
    "publication_id": "a38e5049-3d3e-4238-887c-16a185111ee9",
    "publication_content_type": "application/xml",
    "publication_length": 2515,
    "cached": false,
    "binary_path": "bronmateriaal-onbewerkt\\cache\\document_publications\\a38e5049-3d3e-4238-887c-16a185111ee9.xml"
  },
  "issues": []
}