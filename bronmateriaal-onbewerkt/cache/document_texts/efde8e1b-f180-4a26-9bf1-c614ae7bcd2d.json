{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1172\nMOTIE VAN HET LID KATHMANN\nVoorgesteld\n16 mei 2024\nDe Kamer,\ngehoord de beraadslaging,\nconstaterende dat de politie gebruikmaakt van gezichtsherkenningssoftware conform een zelf opgesteld «inzetkader gezichtsherkenningstechnologie», maar een formele juridische grondslag nog altijd ontbreekt;\nconstaterende dat uit de AVG reeds volgt dat de persoonlijke levenssfeer slechts per wet mag worden beperkt en hier een juridische grondslag voor nodig is;\nvan mening dat de belangenafweging voor het proportioneel inzetten van gezichtsherkenning een zware politieke keuze betreft en deze democratisch vastgestelde kaders vereist;\nverzoekt de regering om een juridische grondslag te ontwikkelen met kaders voor het gebruik van gezichtsherkenning door de politie en de mate waarin andere rechten mogen worden ingeperkt;\nverzoekt de regering om te bevorderen dat het gebruik van gezichtsherkenning bij de politie altijd is voorzien van een juridische grondslag, uitbreidingen zonder grondslag niet toe te staan, en nieuwe toepassingen verplicht op te nemen in het Algoritmeregister,\nen gaat over tot de orde van de dag.\nKathmann",
  "content_char_count": 1250,
  "source": {
    "document_id": "8b0370d3-02ea-4160-b4df-112dda37770e",
    "document_nummer": "2024D19672",
    "document_soort": "Motie",
    "publication_id": "efde8e1b-f180-4a26-9bf1-c614ae7bcd2d",
    "publication_content_type": "application/xml",
    "publication_length": 2626,
    "cached": false,
    "binary_path": "bronmateriaal-onbewerkt\\cache\\document_publications\\efde8e1b-f180-4a26-9bf1-c614ae7bcd2d.xml"
  },
  "issues": []
}