{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nFinancieel Jaarverslag van het Rijk 2024\nNr.\n12\nMOTIE VAN HET LID INGE VAN DIJK C.S.\nVoorgesteld\n11 juni 2025\nDe Kamer,\ngehoord de beraadslaging,\noverwegende dat de ontwikkeling van de consumptieve uitgaven en de investeringsuitgaven de afgelopen twintig jaar steeds verder uit elkaar zijn gaan lopen;\noverwegende dat het kabinet geen apart uitgavenkader meer hanteert voor investeringen, terwijl zicht op verschillende typen uitgaven juist nodig is om te kunnen controleren of deze in balans zijn, nu, maar ook voor de lange termijn;\nverzoekt de regering jaarlijks in de Miljoenennota centraal te rapporteren over het niveau en de ontwikkeling van de investeringsuitgaven ten opzichte van de consumptieve uitgaven, inclusief een uitsplitsing van het aantal investeringen in toekomstig verdienvermogen;\nverzoekt de regering daarbij ook een verantwoordingsparagraaf toe te voegen over de balans tussen de verschillende typen uitgaven, voor de korte maar ook de lange termijn,\nen gaat over tot de orde van de dag.\nInge van Dijk\nGrinwis\nVan der Lee\nDassen",
  "content_char_count": 1130,
  "source": {
    "document_id": "f8dc424f-eb93-44df-af02-1f83010939f4",
    "document_nummer": "2025D27292",
    "document_soort": "Motie",
    "publication_id": "8b9754a8-8055-40ed-861f-182d12af2f18",
    "publication_content_type": "application/xml",
    "publication_length": 5074,
    "cached": false,
    "binary_path": "bronmateriaal-onbewerkt\\cache\\document_publications\\8b9754a8-8055-40ed-861f-182d12af2f18.xml"
  },
  "issues": []
}