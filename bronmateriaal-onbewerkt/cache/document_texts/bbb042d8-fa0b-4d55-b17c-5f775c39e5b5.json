{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 545\nWet- en regelgeving financiële markten\nNr.\n219\nMOTIE VAN HET LID IDSINGA C.S.\nVoorgesteld\n30 januari 2025\nDe Kamer,\ngehoord de beraadslaging,\nconstaterende dat de ACM de spaarmarkt heeft onderzocht;\noverwegende dat de ACM tot de conclusie is gekomen dat de spaarmarkt een oligopolistisch karakter heeft en dat het aannemelijk is dat sprake is van stilzwijgende afstemming tussen banken;\nverder overwegende dat de ACM het volgende in overweging geeft: «Mocht het niet mogelijk blijken om de concurrentie op de spaarmarkt te verbeteren met de (...) voorgestelde aanbevelingen en aanvullende maatregelen, dan valt in het uiterste geval te overwegen om spaarrentes meer direct te beïnvloeden. Dit komt neer op regulering van de hoogte van de spaarrente. Dit is een zeer ingrijpende maatregel die grondig voorafgaand onderzoek vergt»;\nverzoekt de regering een dergelijk onderzoek te starten, en de Kamer over de uitkomsten daarvan te informeren,\nen gaat over tot de orde van de dag.\nIdsinga\nVan der Lee\nFlach\nInge van Dijk\nGrinwis",
  "content_char_count": 1103,
  "source": {
    "document_id": "7ea1cd34-9c20-4c6f-b721-bb2e9d001fea",
    "document_nummer": "2025D03759",
    "document_soort": "Motie",
    "publication_id": "bbb042d8-fa0b-4d55-b17c-5f775c39e5b5",
    "publication_content_type": "application/xml",
    "publication_length": 2651,
    "cached": false,
    "binary_path": "bronmateriaal-onbewerkt\\cache\\document_publications\\bbb042d8-fa0b-4d55-b17c-5f775c39e5b5.xml"
  },
  "issues": []
}