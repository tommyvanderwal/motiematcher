{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n64\nMOTIE VAN HET LID CRIJNS\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat fusies binnen de jeugdzorg op dit moment zonder voorafgaande toetsing door gemeenten of de Nederlandse Zorgautoriteit (NZa) kunnen plaatsvinden;\noverwegende dat fusies niet mogen leiden tot verdere versnippering, bestuurlijke instabiliteit of onzekere zorgsituaties voor kwetsbare jongeren;\noverwegende dat gemeenten verantwoordelijk zijn voor de uitvoering en financiering van de jeugdzorg en daarom een stem moeten hebben in fusiebesluiten die impact kunnen hebben op de continu√Øteit en kwaliteit van zorg;\nverzoekt de regering te verkennen of fusies van jeugdzorginstellingen alleen kunnen plaatsvinden na goedkeuring van de Nederlandse Zorgautoriteit op grond van een jeugdhulpspecifieke concentratietoets, waarbij moet worden aangetoond dat de fusie zorgvuldig is verlopen en bijdraagt aan de kwaliteit en beschikbaarheid van zorg,\nen gaat over tot de orde van de dag.\nCrijns",
  "content_char_count": 1378,
  "source": {
    "document_id": "41799c50-9b99-4176-9667-1c77ef54cfc6",
    "document_nummer": "2025D13229",
    "document_soort": "Motie",
    "publication_id": "591bb2d9-2b8e-4407-8f10-472d0fe90fdd",
    "publication_content_type": "application/xml",
    "publication_length": 2789,
    "cached": false,
    "binary_path": "bronmateriaal-onbewerkt\\cache\\document_publications\\591bb2d9-2b8e-4407-8f10-472d0fe90fdd.xml"
  },
  "issues": []
}