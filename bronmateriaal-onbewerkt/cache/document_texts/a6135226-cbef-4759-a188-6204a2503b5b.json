{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 755\nWijziging van de Omgevingswet (maatwerkaanpak PAS-projecten)\nNr.\n22\nMOTIE VAN HET LID VEDDER C.S.\nVoorgesteld\n10 september 2025\nDe Kamer,\ngehoord de beraadslaging,\nconstaterende dat PAS-melders niet de enige ondernemers zijn die door onrechtmatig overheidshandelen niet beschikken over een toereikende natuurvergunning;\nconstaterende dat dit bijvoorbeeld ook geldt voor interim-mers, ondernemers die een activiteit zijn begonnen of hebben gewijzigd voor 1 februari 2009 maar na de datum waarop artikel 6, derde lid, van de Habitatrichtlijn is gaan gelden voor het betrokken Natura 2000-gebied, en waarvoor geen passende beoordeling is gemaakt;\noverwegende dat deze categorie ook gelegaliseerd dient te worden, omdat deze bedrijven, zeker in de agrarische sector, zonder legalisatie geen bijdrage kunnen leveren aan emissiereductie;\nverzoekt de regering om in het legalisatieprogramma een clausule op te nemen om ondernemers die door onrechtmatig overheidshandelen in de problemen zijn gekomen, zoals de interim-mers, op eenzelfde manier als de PAS-melders van een oplossing te voorzien,\nen gaat over tot de orde van de dag.\nVedder\nGrinwis\nFlach\nHolman",
  "content_char_count": 1229,
  "source": {
    "document_id": "f8d7b8c7-12d5-4d91-b405-5381abda0183",
    "document_nummer": "2025D38325",
    "document_soort": "Motie",
    "publication_id": "a6135226-cbef-4759-a188-6204a2503b5b",
    "publication_content_type": "application/xml",
    "publication_length": 5433,
    "cached": false,
    "binary_path": "bronmateriaal-onbewerkt\\cache\\document_publications\\a6135226-cbef-4759-a188-6204a2503b5b.xml"
  },
  "issues": []
}