{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1287\nMOTIE VAN DE LEDEN KATHMANN EN SIX DIJKSTRA\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat overheden nog altijd algoritmes gebruiken om mensen te selecteren voor fraudecontroles op basis van niet transparante risico-indicatoren;\nconstaterende dat de Autoriteit Persoonsgegevens meermaals geadviseerd heeft om transparant te zijn over algoritmes, dit een ambitie is in het regeerprogramma, en dit reeds volgt uit de artikelen 3.45 en 6.23 van de Algemene wet bestuursrecht;\nvan mening dat burgers altijd het recht behouden om in bezwaar te gaan tegen een algoritmisch besluit of de gebruikte risico-indicatoren en de overheid hier proactief op moet wijzen;\nverzoekt de regering om:\n•\nhet advies van de Autoriteit Persoonsgegevens op te volgen en burgers altijd te informeren wanneer er ten aanzien van hen (deels) geautomatiseerde risicoselectie heeft plaatsgevonden en dit tot een besluit heeft geleid;\n•\nhier duidelijk in de brieven en communicatie richting burgers melding van te maken, en te wijzen op alle mogelijkheden om bezwaar te maken of een klacht in te dienen;\n•\ndeze mogelijkheid samen met de Autoriteit Persoonsgegevens vorm te geven en de Kamer binnen drie maanden te informeren over de uitkomst,\nen gaat over tot de orde van de dag.\nKathmann\nSix Dijkstra",
  "content_char_count": 1437,
  "source": {
    "document_id": "52302550-61fd-4b97-99d0-451b7b419f4f",
    "document_nummer": "2025D07227",
    "document_soort": "Motie",
    "publication_id": "3c5036e0-db63-4bc5-b15d-c011a96e9386",
    "publication_content_type": "application/xml",
    "publication_length": 3333,
    "cached": false,
    "binary_path": "bronmateriaal-onbewerkt\\cache\\document_publications\\3c5036e0-db63-4bc5-b15d-c011a96e9386.xml"
  },
  "issues": []
}