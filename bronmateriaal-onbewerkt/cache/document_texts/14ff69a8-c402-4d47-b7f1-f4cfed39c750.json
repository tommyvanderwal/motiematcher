{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n388\nMOTIE VAN DE LEDEN GRINWIS EN VEDDER\nVoorgesteld\n22 mei 2025\nDe Kamer,\ngehoord de beraadslaging,\noverwegende dat het IMF constateert dat Nederland steeds meer tegen zijn capaciteitsgrenzen aanloopt en dat naast het IMF het NFIA constateert dat stikstof en vergunningsonzekerheid in toenemende mate van negatieve invloed is op de aantrekkelijkheid van Nederland als vestigingslocatie;\noverwegende dat het ook na het startpakket Nederland van het slot van de ministeriële commissie volstrekt onduidelijk is wanneer provincies weer vergunningen kunnen gaan verlenen en er daarmee vooralsnog – en mogelijk zelfs vele jaren – onzekerheid blijft voor (agrarische) ondernemers en projecten, ondanks de doelstelling Nederland dit jaar geleidelijk van het slot te krijgen;\nverzoekt de regering, mede aan de hand van de doorrekening van het startpakket door het PBL en een analyse van de landsadvocaat, op Prinsjesdag een zodanig maatregelenpakket, inclusief wetgeving, aan de Kamer aan te bieden dat aantoonbaar afdoende is voor doelbereik en het weer op gang brengen van de vergunningverlening later dit jaar,\nen gaat over tot de orde van de dag.\nGrinwis\nVedder",
  "content_char_count": 1276,
  "source": {
    "document_id": "83dfff6e-0dcd-4db4-aef2-eb433d0d5a35",
    "document_nummer": "2025D23666",
    "document_soort": "Motie",
    "publication_id": "14ff69a8-c402-4d47-b7f1-f4cfed39c750",
    "publication_content_type": "application/xml",
    "publication_length": 5167,
    "cached": false,
    "binary_path": "bronmateriaal-onbewerkt\\cache\\document_publications\\14ff69a8-c402-4d47-b7f1-f4cfed39c750.xml"
  },
  "issues": []
}