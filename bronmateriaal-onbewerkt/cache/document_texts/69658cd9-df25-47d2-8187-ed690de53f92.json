{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3075\nMOTIE VAN DE LEDEN VAN BAARLE EN DOBBE\nVoorgesteld\n13 maart 2025\nDe Kamer,\ngehoord de beraadslaging,\nconstaterende dat de toegang tot Gaza van hulpgoederen op dit moment wordt geblokkeerd door Israël en dat ook de elektriciteit is afgesloten;\noverwegende dat dit de al schrijnende humanitaire positie van de Palestijnen in Gaza verder verslechtert en dat deze blokkade daarom per direct opgeheven moet worden;\nvan mening dat honger nooit ingezet mag worden als wapen en dat dit een oorlogsmisdaad is;\nverzoekt de regering om de Israëlische blokkade van Gaza te veroordelen en maximale druk op Israël te bepleiten om de blokkade van Gaza op te heffen,\nen gaat over tot de orde van de dag.\nVan Baarle\nDobbe",
  "content_char_count": 843,
  "source": {
    "document_id": "f25f9775-2fc5-4777-8440-b0aa0359ccee",
    "document_nummer": "2025D10653",
    "document_soort": "Motie",
    "publication_id": "69658cd9-df25-47d2-8187-ed690de53f92",
    "publication_content_type": "application/xml",
    "publication_length": 2283,
    "cached": false,
    "binary_path": "bronmateriaal-onbewerkt\\cache\\document_publications\\69658cd9-df25-47d2-8187-ed690de53f92.xml"
  },
  "issues": []
}