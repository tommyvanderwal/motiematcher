{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n509\nMOTIE VAN HET LID VEDDER C.S.\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat de Schiphol Group in april van dit jaar «voor de zekerheid» de stikstofrechten van twee Zuid-Hollandse boeren heeft gekocht, zodat Rotterdam The Hague Airport een natuurvergunning kon krijgen;\nconstaterende dat een woordvoerder van de Schiphol Group destijds meldde dat de stikstofrechten bij de overheid aangeboden zouden worden als deze toch overbodig bleken;\nconstaterende dat de Minister met de Schiphol Group in gesprek gaat over hoe deze vrijgekomen stikstofruimte een bijdrage kan leveren aan de oplossing voor andere knelpunten;\noverwegende dat het legaliseren van PAS-melders nog steeds zeer traag verloopt en dit de hoogste prioriteit zou moeten hebben;\nverzoekt de regering om de Schiphol Group direct bij de transactie van de stikstofrechten te verzoeken de verworven stikstofdepositieruimte voor Rotterdam The Hague Airport bij de overheid aan te bieden om in te kunnen zetten voor het legaliseren van PAS-melders,\nen gaat over tot de orde van de dag.\nVedder\nGrinwis\nFlach\nHertzberger\nPierik",
  "content_char_count": 1224,
  "source": {
    "document_id": "1d15cf06-edb2-477d-81a0-f4b37d0114fb",
    "document_nummer": "2024D26206",
    "document_soort": "Motie",
    "publication_id": "3ec5e3c4-c6e9-49e3-aaf5-3c8c20e37eec",
    "publication_content_type": "application/xml",
    "publication_length": 2740,
    "cached": false,
    "binary_path": "bronmateriaal-onbewerkt\\cache\\document_publications\\3ec5e3c4-c6e9-49e3-aaf5-3c8c20e37eec.xml"
  },
  "issues": []
}