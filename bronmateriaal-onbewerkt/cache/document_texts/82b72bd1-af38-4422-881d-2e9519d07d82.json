{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 352\nUitvoering en evaluatie Participatiewet\nNr.\n332\nMOTIE VAN HET LID LAHLAH C.S.\nVoorgesteld\n23 januari 2025\nDe Kamer,\ngehoord de beraadslaging,\noverwegende dat door het verlagen van de algemene heffingskorting en het verhogen van de arbeidskorting de lonen van medewerkers in de sociaal ontwikkelbedrijven erop achteruitgaan;\noverwegende dat zij vaak niet méér uren kunnen werken, omdat zij al werken naar maximale capaciteit;\nconstaterende dat nu het Belastingplan is vastgesteld, de cao de enige weg is om deze financiële achteruitgang te repareren;\nverzoekt de regering als stelselverantwoordelijke voor de uitvoering van de Participatiewet de regie te nemen door met oplossingen te komen voor de financiële achteruitgang voor medewerkers van sociaal ontwikkelbedrijven als bijeffect van het Belastingplan, en de Kamer hier bij de voorjaarsbesluitvorming over te informeren,\nen gaat over tot de orde van de dag.\nLahlah\nCeder\nVan Kent\nDassen",
  "content_char_count": 1019,
  "source": {
    "document_id": "ae8ba27d-552d-4653-8f47-ee7a83578247",
    "document_nummer": "2025D02389",
    "document_soort": "Motie",
    "publication_id": "82b72bd1-af38-4422-881d-2e9519d07d82",
    "publication_content_type": "application/xml",
    "publication_length": 2493,
    "cached": false,
    "binary_path": "bronmateriaal-onbewerkt\\cache\\document_publications\\82b72bd1-af38-4422-881d-2e9519d07d82.xml"
  },
  "issues": []
}