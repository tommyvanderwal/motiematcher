{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 009\nInnovatiebeleid\nNr.\n173\nGEWIJZIGDE MOTIE VAN HET LID THIJSSEN TER VERVANGING VAN DIE GEDRUKT ONDER NR. 169\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de stikstofruimte schaars is en dat voorlopig ook zal blijven;\nconstaterende dat te veel stikstof niet alleen de natuur schaadt, maar ook woningbouw verhindert en een economische schade veroorzaakt van 15 miljard euro per jaar;\nconstaterende dat veel bedrijven niet weten of ze wel een natuurvergunning kunnen krijgen en dat zelfs de uitbreiding van ASML geen gelopen koers is;\noverwegende dat het hoognodig is om regie te nemen in de stikstofhandel, zodat de overheid na een maatschappelijke afweging kan bepalen waarvoor de schaarse stikstofruimte wordt ingezet en voor welke economische ontwikkeling;\nverzoekt de regering om alle verhandelde stikstofrechten te laten verlopen via een stikstofbank en deze primair in te zetten voor het legaliseren van PAS-melders, natuurherstel, woningbouw, de energietransitie en economische investeringen met de hoogste maatschappelijke waarde,\nen gaat over tot de orde van de dag.\nThijssen",
  "content_char_count": 1194,
  "source": {
    "document_id": "776cedf2-1c4a-42eb-b459-51310cac13eb",
    "document_nummer": "2025D43264",
    "document_soort": "Motie (gewijzigd/nader)",
    "publication_id": "ffe1bea1-ff62-4c64-82a0-2aef4aece53d",
    "publication_content_type": "application/xml",
    "publication_length": 4755,
    "cached": false,
    "binary_path": "bronmateriaal-onbewerkt\\cache\\document_publications\\ffe1bea1-ff62-4c64-82a0-2aef4aece53d.xml"
  },
  "issues": []
}