{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 763\nToekomst van de krijgsmacht\nNr.\n168\nMOTIE VAN HET LID BOSWIJK C.S.\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de krijgsmacht moet uitbreiden, maar dat hiervoor te weinig opleidingscapaciteit beschikbaar is;\noverwegende dat een deel van de oplossing het uitbreiden van de externe opleidingscapaciteit kan zijn, maar dat bedrijven die die kunnen leveren, aangeven voor het opschalen hiervan langjarige zekerheid nodig te hebben;\nvan mening dat we toe moeten werken naar een gezonde balans tussen eigen opleidingscapaciteit van Defensie en externe opleidingscapaciteit;\nverzoekt de regering een langjarige strategie te ontwikkelen, waaruit duidelijk wordt hoeveel externe opleidingscapaciteit er nodig is om de krijgsmacht snel te laten groeien en door te laten groeien, en de Kamer hierover voor het eind van 2025 te informeren,\nen gaat over tot de orde van de dag.\nBoswijk\nEllian\nDiederik van Dijk\nVan der Werf\nHeite.",
  "content_char_count": 1032,
  "source": {
    "document_id": "d6d9ea4b-488f-48b4-ba9e-6e7d08ffbe95",
    "document_nummer": "2025D43332",
    "document_soort": "Motie",
    "publication_id": "4422eae1-d1fc-4fe9-9a8f-a1eac6918a55",
    "publication_content_type": "application/xml",
    "publication_length": 5194,
    "cached": false,
    "binary_path": "bronmateriaal-onbewerkt\\cache\\document_publications\\4422eae1-d1fc-4fe9-9a8f-a1eac6918a55.xml"
  },
  "issues": []
}