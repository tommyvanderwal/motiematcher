{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 706\nWijziging van de Wet inkomstenbelasting 2001 om een tegenbewijsregeling te introduceren bij het bepalen van het belastbare inkomen uit sparen en beleggen (Wet tegenbewijsregeling box 3)\nNr.\n17\nMOTIE VAN HET LID INGE VAN DIJK\nVoorgesteld\n5 juni 2025\nDe Kamer,\ngehoord de beraadslaging,\noverwegende dat een nieuw box 3-stelsel op basis van werkelijk rendement zo snel mogelijk moet worden ingevoerd, om te voorkomen dat er nog langer een oneerlijk en juridisch kwetsbaar box 3-stelsel in stand blijft dat ook nog ieder jaar zo'n 2 miljard derving voor de schatkist betekent;\nconstaterende dat er nog steeds veel onzekerheden bestaan rondom de mogelijkheid tot invoering van een nieuw stelsel per 2028, terwijl we ons verder uitstel niet willen veroorloven;\noverwegende dat het initieel en tijdelijk loslaten van de vooringevulde aangifte (VIA) de invoering van een nieuw stelsel zou kunnen versnellen;\noverwegende dat we deze systematiek ook kennen bij mkb-aangiftes, die op basis van steekproeven gecontroleerd worden;\nverzoekt de regering vóór het zomerreces een brief naar de Kamer te sturen, waarin de mogelijkheid is uitgewerkt om bij de invoering van het nieuwe stelsel van box 3 op basis van werkelijk rendement de VIA initieel en tijdelijk los te laten, en waarin staat hoeveel sneller het stelsel in dat geval kan worden ingevoerd,\nen gaat over tot de orde van de dag.\nInge van Dijk",
  "content_char_count": 1467,
  "source": {
    "document_id": "44f240ba-b696-4e0d-8734-19afb1208184",
    "document_nummer": "2025D26366",
    "document_soort": "Motie",
    "publication_id": "ebbbc05e-5de4-4f25-8a8a-87add8cdfc47",
    "publication_content_type": "application/xml",
    "publication_length": 5424,
    "cached": false,
    "binary_path": "bronmateriaal-onbewerkt\\cache\\document_publications\\ebbbc05e-5de4-4f25-8a8a-87add8cdfc47.xml"
  },
  "issues": []
}