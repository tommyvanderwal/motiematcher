{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1128\nGEWIJZIGDE MOTIE VAN DE LEDEN HEUTINK EN VEDDER TER VERVANGING VAN DIE GEDRUKT ONDER NR. 1117\nVoorgesteld\n24 september 2024\nDe Kamer,\ngehoord de beraadslaging,\nconstaterende dat alleen in 2023 al 26.264 expats via de 30%-regeling hun buitenlandse rijbewijs, zonder enige vorm van toetsing, hebben kunnen omzetten naar een Nederlands rijbewijs,\nconstaterende dat onder meer Veilig Verkeer Nederland waarschuwt voor het negatieve effect op de verkeersveiligheid in Nederland hiervan,\nconstaterende dat Nederland bij uitvoering van «advies Roemer» juist inzet op een verhoging van het algehele rijvaardigheidsniveau van Nederland ten einde de verkeersveiligheid te stimuleren,\nverzoekt de regering om te onderzoeken uit welke landen de expats komen die op basis van de 30%-regeling een Nederlands rijbewijs krijgen, of deze landen daar geschikt voor zijn en of de kennis om aan het verkeer deel te nemen voldoende aanwezig is,\nen gaat over tot de orde van de dag.\nHeutink\nVedder",
  "content_char_count": 1093,
  "source": {
    "document_id": "046cfe46-21cc-4853-8393-38f32c3c5cc7",
    "document_nummer": "2024D34774",
    "document_soort": "Motie (gewijzigd/nader)",
    "publication_id": "9ab20709-3b50-4f4c-b95c-5c760f2edbf8",
    "publication_content_type": "application/xml",
    "publication_length": 2520,
    "cached": false,
    "binary_path": "bronmateriaal-onbewerkt\\cache\\document_publications\\9ab20709-3b50-4f4c-b95c-5c760f2edbf8.xml"
  },
  "issues": []
}