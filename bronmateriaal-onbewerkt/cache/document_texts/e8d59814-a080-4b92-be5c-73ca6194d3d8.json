{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2059\nMOTIE VAN HET LID VAN HOUWELINGEN\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat op 26 september 2022 de Nord Stream-gaspijpleiding onherstelbaar beschadigd raakte na een onderwaterexplosie;\nconstaterende dat de dader of daders van het opblazen van deze gaspijpleiding nog niet bekend zijn;\nconstaterende dat de Nederlandse Gasunie aandeelhouder is van de Nord Stream-gaspijpleiding met een belang van 9%;\nconstaterende dat Zweden en Denemarken zijn gestopt met hun onderzoek naar de explosies en alleen Duitsland nu nog een lopend onderzoek heeft;\noverwegende dat Nederland directe belangen heeft bij het achterhalen van de dader of daders en daarom niet afhankelijk moet zijn van het onderzoek van Duitsland, dat mogelijk net zoals Denemarken en Zweden het onderzoek voortijdig zal stoppen;\nroept de regering op om zelf een onderzoek te starten naar de explosies van de Nord Stream-gaspijpleiding op 26 september 2022,\nen gaat over tot de orde van de dag.\nVan Houwelingen",
  "content_char_count": 1112,
  "source": {
    "document_id": "4c564c7b-2a23-41eb-b0ab-f48df3beab6d",
    "document_nummer": "2024D10691",
    "document_soort": "Motie",
    "publication_id": "e8d59814-a080-4b92-be5c-73ca6194d3d8",
    "publication_content_type": "application/xml",
    "publication_length": 2521,
    "cached": false,
    "binary_path": "bronmateriaal-onbewerkt\\cache\\document_publications\\e8d59814-a080-4b92-be5c-73ca6194d3d8.xml"
  },
  "issues": []
}