{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n68\nMOTIE VAN HET LID EL ABASSI\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat de Deskundigencommissie Hervormingsagenda Jeugd in haar rapport Groeipijn kritische conclusies trekt over de haalbaarheid van de huidige Hervormingsagenda Jeugd en de financiële risicoverdeling tussen Rijk en gemeenten;\noverwegende dat de commissie stelt dat de huidige aanpak niet volstaat om een goed werkend, beter beheersbaar en financieel houdbaar jeugdstelsel te realiseren;\noverwegende dat de commissie nadrukkelijk oproept om onder andere de financiële tekorten structureel op te vangen, de besparingen op de jeugdzorg uit te stellen en steviger regie te voeren op de hervormingen;\nroept de regering op de adviezen uit het rapport «Groeipijn; Advies Deskundigencommissie Hervormingsagenda Jeugd» integraal over te nemen en deze zo spoedig mogelijk om te zetten in beleid,\nen gaat over tot de orde van de dag.\nEl Abassi",
  "content_char_count": 1327,
  "source": {
    "document_id": "73f45271-8d52-438c-9d9d-8c6aae4fe8f8",
    "document_nummer": "2025D13233",
    "document_soort": "Motie",
    "publication_id": "dbd99840-6a70-415c-9cb9-24f93711f5a5",
    "publication_content_type": "application/xml",
    "publication_length": 2682,
    "cached": false,
    "binary_path": "bronmateriaal-onbewerkt\\cache\\document_publications\\dbd99840-6a70-415c-9cb9-24f93711f5a5.xml"
  },
  "issues": []
}