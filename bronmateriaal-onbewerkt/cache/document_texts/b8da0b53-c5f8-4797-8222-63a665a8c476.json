{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n57\nMOTIE VAN DE LEDEN PATERNOTTE EN BREKELMANS\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat de destabiliserende activiteiten van Iran in het Midden-Oosten, waaronder de steun aan gewapende groeperingen en de toename van aanvallen op Amerikaanse doelen, een serieuze bedreiging vormen voor de regionale veiligheid en stabiliteit;\noverwegende dat het essentieel is dat de internationale gemeenschap, en in het bijzonder Nederland, een duidelijk signaal afgeeft tegen de destabiliserende acties van Iran in het Midden-Oosten;\nvan mening dat aanvullende maatregelen noodzakelijk zijn om de druk op Iran te verhogen en te zorgen voor stabiliteit in de regio;\nroept het kabinet op zich in te spannen voor aanvullende maatregelen om de destabiliserende rol van Iran in de regio aan te kunnen pakken,\nen gaat over tot de orde van de dag.\nPaternotte\nBrekelmans",
  "content_char_count": 1074,
  "source": {
    "document_id": "ca80696f-3e0c-438f-ba81-81c7ebf42953",
    "document_nummer": "2024D05704",
    "document_soort": "Motie",
    "publication_id": "b8da0b53-c5f8-4797-8222-63a665a8c476",
    "publication_content_type": "application/xml",
    "publication_length": 2601,
    "cached": false,
    "binary_path": "bronmateriaal-onbewerkt\\cache\\document_publications\\b8da0b53-c5f8-4797-8222-63a665a8c476.xml"
  },
  "issues": []
}