{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n78\nMOTIE VAN HET LID EERDMANS\nVoorgesteld tijdens het Wetgevingsoverleg van\n12 februari 2024\nDe Kamer,\ngehoord de beraadslaging,\nconstaterende dat zowel kabinet als COA een einddatum hebben toegezegd van 1 november 2032 ten aanzien van de opvang van asielzoekers in het voormalige hotel in Albergen;\nconstaterende dat de deur naar langduriger opvang echter nog altijd op een kier staat aangezien het COA als eigenaar van het pand geen bindende afspraak wil maken met de gemeente Tubbergen;\noverwegende dat dit tot veel onrust en een deuk in het vertrouwen bij omwonenden leidt;\nverzoekt de regering er zorg voor te dragen dat de overeengekomen einddatum van 1 november 2032 in de bestuursovereenkomst tussen de gemeente en het COA juridisch bindend wordt;\nverzoekt de regering tevens zorg te dragen voor verkoop van het pand door het COA ruim voor deze einddatum voor een vergelijkbaar bedrag als het aankoopbedrag, teneinde de asielopvang definitief te laten stoppen na 1 november 2032,\nen gaat over tot de orde van de dag.\nEerdmans",
  "content_char_count": 1225,
  "source": {
    "document_id": "42de53b7-9164-481a-b6d2-86ce114f6d90",
    "document_nummer": "2024D05250",
    "document_soort": "Motie",
    "publication_id": "fb5b5b75-2abe-4498-b6c8-6bcd507d8027",
    "publication_content_type": "application/xml",
    "publication_length": 2654,
    "cached": false,
    "binary_path": "bronmateriaal-onbewerkt\\cache\\document_publications\\fb5b5b75-2abe-4498-b6c8-6bcd507d8027.xml"
  },
  "issues": []
}