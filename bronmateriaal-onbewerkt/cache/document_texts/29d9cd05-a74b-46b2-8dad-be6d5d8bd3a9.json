{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n685\nMOTIE VAN DE LEDEN PODT EN BROMET\nVoorgesteld\n19 december 2024\nDe Kamer,\ngehoord de beraadslaging,\noverwegende dat omwonenden van lelietelers en andere akkerbouwers bezorgd zijn over hun gezondheid in relatie tot het gebruik van bestrijdingsmiddelen;\noverwegende dat transparantie over het middelengebruik vertrouwen tussen telers en omwonenden kan vergroten;\noverwegende dat telers hun middelengebruik al registreren;\nverzoekt de regering om voor 1 januari 2026 een centraal register op te zetten waarbij het professioneel middelengebruik op percelen binnen twee weken na toepassing wordt geregistreerd en deze openbaar te maken,\nen gaat over tot de orde van de dag.\nPodt\nBromet",
  "content_char_count": 789,
  "source": {
    "document_id": "8c79c844-a15c-49a8-807c-fdb4d2baefbd",
    "document_nummer": "2024D51051",
    "document_soort": "Motie",
    "publication_id": "29d9cd05-a74b-46b2-8dad-be6d5d8bd3a9",
    "publication_content_type": "application/xml",
    "publication_length": 2214,
    "cached": false,
    "binary_path": "bronmateriaal-onbewerkt\\cache\\document_publications\\29d9cd05-a74b-46b2-8dad-be6d5d8bd3a9.xml"
  },
  "issues": []
}