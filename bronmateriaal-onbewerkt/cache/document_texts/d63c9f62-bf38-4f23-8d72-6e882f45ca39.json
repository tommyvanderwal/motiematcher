{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3485\nMOTIE VAN HET LID VAN ZANTEN\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat er non-gouvernementele organisaties (ngo's) en instellingen zijn die, al dan niet bewust, mensensmokkel faciliteren of ondersteunen;\noverwegende dat dit kan leiden tot levensgevaarlijke situaties, bijvoorbeeld op zee;\noverwegende dat het onverteerbaar is wanneer kinderen het slachtoffer worden van dergelijke praktijken;\noverwegende dat organisaties die mensensmokkel mogelijk maken daarmee ingaan tegen de rechtsstaat en het Nederlandse migratiebeleid ondermijnen;\noverwegende dat organisaties die dergelijke praktijken ondersteunen kunnen profiteren van fiscale voordelen via de anbistatus en subsidies vanuit de overheid;\nverzoekt de regering te onderzoeken hoe de anbistatus en eventuele subsidies kunnen worden ingetrokken van organisaties die mensensmokkel faciliteren of daaraan bijdragen,\nen gaat over tot de orde van de dag.\nVan Zanten",
  "content_char_count": 1062,
  "source": {
    "document_id": "104beb93-1ffa-475c-a845-9f20c918a735",
    "document_nummer": "2025D43165",
    "document_soort": "Motie",
    "publication_id": "d63c9f62-bf38-4f23-8d72-6e882f45ca39",
    "publication_content_type": "application/xml",
    "publication_length": 4776,
    "cached": false,
    "binary_path": "bronmateriaal-onbewerkt\\cache\\document_publications\\d63c9f62-bf38-4f23-8d72-6e882f45ca39.xml"
  },
  "issues": []
}