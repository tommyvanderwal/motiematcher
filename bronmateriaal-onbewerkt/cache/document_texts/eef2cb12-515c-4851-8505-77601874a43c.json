{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n174\nMOTIE VAN DE LEDEN DE KORTE EN BIKKER\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat in de afgelopen twee jaar het aantal abortussen is gestegen van ongeveer 31.000 naar 40.000;\noverwegende dat lopend onderzoek naar de factoren die leiden tot onbedoelde zwangerschap, de stijging niet afdoende kan verklaren;\noverwegende dat het ondergaan van een abortus voor sommige vrouwen psychisch belastend kan zijn, met mogelijk langdurige gevolgen voor hun welzijn, en dat het dus wenselijk is om onbedoelde zwangerschappen, waar mogelijk, te voorkomen;\nverzoekt de regering om de evaluatie Wet afbreking zwangerschap binnen twee jaar te starten en expliciet aandacht te geven aan de mogelijke oorzaken en andere relevante factoren en ontwikkelingen die bijdragen aan de stijging van het aantal abortussen, en de uitkomsten van dit onderzoek zo spoedig mogelijk voor te leggen aan de Kamer,\nen gaat over tot de orde van de dag.\nDe Korte\nBikker",
  "content_char_count": 1179,
  "source": {
    "document_id": "f582fdb9-76c6-426d-9d1e-5c6240e7389a",
    "document_nummer": "2025D07303",
    "document_soort": "Motie",
    "publication_id": "eef2cb12-515c-4851-8505-77601874a43c",
    "publication_content_type": "application/xml",
    "publication_length": 2658,
    "cached": false,
    "binary_path": "bronmateriaal-onbewerkt\\cache\\document_publications\\eef2cb12-515c-4851-8505-77601874a43c.xml"
  },
  "issues": []
}