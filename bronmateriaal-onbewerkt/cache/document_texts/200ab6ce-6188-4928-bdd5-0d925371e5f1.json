{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is â€“ Strategie voor Buitenlandse Handel en Ontwikkelingssamenwerking\nNr.\n122\nMOTIE VAN HET LID DOBBE C.S.\nVoorgesteld\n14 november 2024\nDe Kamer,\ngehoord de beraadslaging,\nconstaterende dat in verschillende conflict- en rampgebieden hulpverleners groot gevaar lopen en steeds vaker slachtoffer worden van bewuste directe en indirecte aanvallen vanuit strijdende partijen;\noverwegende dat Nederland een verplichting heeft internationaal recht te bevorderen en specifiek ook de verplichting heeft betrokken partijen bij conflicten op te roepen de regels van het humanitair oorlogsrecht te eerbiedigen, waarmee het ook de verplichting heeft bij te dragen aan de bescherming van hulpverleners;\nverzoekt de regering zich uit te spreken tegen geweld tegen hulpverleners, betrokken partijen op te roepen het humanitair oorlogsrecht te respecteren en zorgen te uiten over mogelijke schendingen van het recht;\nverzoekt de regering internationaal een leidende rol te nemen in de bescherming van hulpverleners, het vervolgen van personen die geweld tegen hulpverleners plegen en staten daarvoor aansprakelijk te stellen,\nen gaat over tot de orde van de dag.\nDobbe\nHirsch\nBamenga",
  "content_char_count": 1272,
  "source": {
    "document_id": "beac62a1-561a-4358-b4ce-7838466a8918",
    "document_nummer": "2024D44264",
    "document_soort": "Motie",
    "publication_id": "200ab6ce-6188-4928-bdd5-0d925371e5f1",
    "publication_content_type": "application/xml",
    "publication_length": 2721,
    "cached": false,
    "binary_path": "bronmateriaal-onbewerkt\\cache\\document_publications\\200ab6ce-6188-4928-bdd5-0d925371e5f1.xml"
  },
  "issues": []
}