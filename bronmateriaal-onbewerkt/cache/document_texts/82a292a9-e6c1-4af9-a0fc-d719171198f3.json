{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 477\nBestrijden witwassen en terrorismefinanciering\nNr.\n110\nGEWIJZIGDE MOTIE VAN DE LEDEN ERGIN EN VAN DER LEE TER VERVANGING VAN DIE GEDRUKT ONDER NR. 106\nVoorgesteld\n4 februari 2025\nDe Kamer,\ngehoord de beraadslaging,\nconstaterende dat uit onderzoek van de Nederlandse Vereniging van Banken blijkt dat er sprake is van discriminatie en uitsluiting in de richting van islamitische Nederlanders maar ook van bijvoorbeeld kermisexploitanten;\noverwegende dat de Minister in gesprek is met poortwachters van de WWFT aan de hand van een aantal concrete voorstellen die zijn gedaan onder het mom van NextGen Poortwachters;\nvan mening dat de regering blijvende aandacht moet houden voor het tegengaan van discriminatie en uitsluiting door banken en poortwachters;\noverwegende dat poortwachters in hun NextGen-visie hebben voorgesteld om te werken met een Nationaal Co√∂rdinator Anti-Witwassen en een nationale prioriteitenlijst,\nverzoekt de regering om bij de doorontwikkeling van de zogeheten NextGen Poortwachters het voorkomen van discriminatie en uitsluiting door poortwachters als prioriteit te benoemen,\nen gaat over tot de orde van de dag.\nErgin\nvan der Lee",
  "content_char_count": 1230,
  "source": {
    "document_id": "abb0c243-4122-4186-b9b5-aa9398f64293",
    "document_nummer": "2025D03821",
    "document_soort": "Motie (gewijzigd/nader)",
    "publication_id": "82a292a9-e6c1-4af9-a0fc-d719171198f3",
    "publication_content_type": "application/xml",
    "publication_length": 2677,
    "cached": false,
    "binary_path": "bronmateriaal-onbewerkt\\cache\\document_publications\\82a292a9-e6c1-4af9-a0fc-d719171198f3.xml"
  },
  "issues": []
}