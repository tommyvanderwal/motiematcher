{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n449\nMOTIE VAN HET LID MICHON-DERKZEN\nVoorgesteld\n26 september 2024\nDe Kamer,\ngehoord de beraadslaging,\nconstaterende dat gebrekkige informatiedeling een groot knelpunt is bij het voorkomen van fraude en het bestrijden van de georganiseerde misdaad;\nconstaterende dat publieke en private partijen die betrokken zijn bij de aanpak van ondermijning rondom Schiphol grote zorgen hebben geuit over het gebrek aan mogelijkheden voor het uitwisselen van relevante informatie;\nconstaterende dat betrokken publieke en private organisaties aangeven dat signalen over het doorspelen van informatie aan criminelen en zelfs het meehelpen aan drugssmokkel niet tijdig kunnen worden gedeeld binnen het bestaande juridische kader;\noverwegende dat de Wet gegevensverwerking door samenwerkingsverbanden (WGS) voorziet in een juridische basis voor de verwerking van persoonsgegevens door samenwerkingsverbanden en naar verwachting per 1 januari 2025 in werking zal treden;\nverzoekt de regering een verkenning te starten naar de mogelijkheden om met publieke en private partners op en rondom Schiphol informatiedeling te bevorderen, bijvoorbeeld via een AMvB onder de WGS, en de Kamer over de resultaten voor het einde van het jaar te berichten,\nen gaat over tot de orde van de dag.\nMichon-Derkzen",
  "content_char_count": 1400,
  "source": {
    "document_id": "27038576-e0d0-4e0e-8743-d4e49e34cada",
    "document_nummer": "2024D35451",
    "document_soort": "Motie",
    "publication_id": "b2aa0891-7bdd-4547-aa65-5b5fda59d2c1",
    "publication_content_type": "application/xml",
    "publication_length": 2776,
    "cached": false,
    "binary_path": "bronmateriaal-onbewerkt\\cache\\document_publications\\b2aa0891-7bdd-4547-aa65-5b5fda59d2c1.xml"
  },
  "issues": []
}