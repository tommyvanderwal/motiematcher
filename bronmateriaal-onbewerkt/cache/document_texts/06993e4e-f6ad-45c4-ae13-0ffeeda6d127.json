{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n344\nMOTIE VAN HET LID PAULUSMA C.S.\nVoorgesteld\n10 december 2024\nDe Kamer,\ngehoord de beraadslaging,\nconstaterende dat mensen in Nederland met een beperking nog steeds in grote mate niet mee kunnen doen in de maatschappij;\noverwegende dat de uitvoering van het VN-verdrag inzake de rechten van personen met een handicap achterblijft;\noverwegende dat het VN-comit√© aangeeft dat mensen met een handicap of beperking, met name vrouwen en kinderen, onvoldoende betrokken zijn bij de uitvoering van het VN-verdrag en hier verbetering in mogelijk is;\nverzoekt de regering om op nationaal niveau nauwe betrokkenheid en representatie van mensen met een beperking te organiseren bij de uitvoering van en besluitvorming rond het VN-verdrag en dit op lokaal en regionaal niveau aan te jagen;\nverzoekt de regering hierbij met name aandacht te geven aan betrokkenheid van groepen die nu onvoldoende zijn vertegenwoordigd, zoals vrouwen en kinderen,\nen gaat over tot de orde van de dag.\nPaulusma\nWesterveld\nKrul\nDobbe\nEl Abassi\nBevers",
  "content_char_count": 1122,
  "source": {
    "document_id": "08b6ad81-03af-4a3e-989f-de58e037bc41",
    "document_nummer": "2024D48975",
    "document_soort": "Motie",
    "publication_id": "06993e4e-f6ad-45c4-ae13-0ffeeda6d127",
    "publication_content_type": "application/xml",
    "publication_length": 2660,
    "cached": false,
    "binary_path": "bronmateriaal-onbewerkt\\cache\\document_publications\\06993e4e-f6ad-45c4-ae13-0ffeeda6d127.xml"
  },
  "issues": []
}