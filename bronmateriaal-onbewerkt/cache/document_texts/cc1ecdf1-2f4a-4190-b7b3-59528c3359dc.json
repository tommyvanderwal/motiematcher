{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 646\nRegels voor het inzichtelijk maken van donaties ontvangen door maatschappelijke organisaties en tot het tegengaan van ondermijning door maatschappelijke organisaties, alsmede tot wijziging van het Burgerlijk Wetboek, de Handelsregisterwet 2007 en de Wet op de economische delicten in verband met het deponeren van de balans en de staat van baten en lasten door stichtingen (Wet transparantie en tegengaan ondermijning door maatschappelijke organisaties)\nNr.\n41\nMOTIE VAN HET LID BECKER\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat de regering invoering van de Wtmo overweegt per 1 juli 2026;\noverwegende dat de problematiek die dit wetsvoorstel adresseert, zeer urgent is en het politieke debat hierover al meer dan tien jaar gevoerd wordt;\noverwegende dat de Kamer al jaren wacht op behandeling van deze wet;\nspreekt uit dat de Wtmo indien deze wordt aangenomen zo snel mogelijk in werking moet treden;\nverzoekt de regering alles in het werk te zetten om de Wtmo per 1 januari 2026 in te kunnen voeren,\nen gaat over tot de orde van de dag.\nBecker",
  "content_char_count": 1160,
  "source": {
    "document_id": "bd360462-791e-4078-bfc5-68be85aa8277",
    "document_nummer": "2025D11942",
    "document_soort": "Motie",
    "publication_id": "cc1ecdf1-2f4a-4190-b7b3-59528c3359dc",
    "publication_content_type": "application/xml",
    "publication_length": 2534,
    "cached": false,
    "binary_path": "bronmateriaal-onbewerkt\\cache\\document_publications\\cc1ecdf1-2f4a-4190-b7b3-59528c3359dc.xml"
  },
  "issues": []
}