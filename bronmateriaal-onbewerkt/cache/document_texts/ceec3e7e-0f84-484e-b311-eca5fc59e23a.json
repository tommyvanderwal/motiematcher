{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n94\nMOTIE VAN HET LID BAMENGA\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de NAM stopt met het meebetalen aan het perspectief voor Groningen;\noverwegende dat de NAM jarenlang heeft geprofiteerd van de gaswinning in Groningen;\nconstaterende dat de president-directeur van Shell in 2023 in de media opriep te stoppen met de gaswinning;\noverwegende dat de NAM heeft toegezegd te blijven meebetalen aan het perspectief van Groningen tot 2030;\noverwegende dat zolang de NAM de betalingen richting Groningen niet hervat, zij geen betrouwbare partij is waar de overheid zaken mee zou moeten doen;\nverzoekt de regering om geen nieuwe gaswinningen of verlengingen van bestaande gaswinningen goed te keuren voor de NAM zolang zij niet volledig voldoet aan de afspraken over het meebetalen aan het schadeherstel en het verbeteren van het economische en sociale perspectief van Groningen, door geen nieuwe winningsvergunningen af te geven en geen nieuwe winningsplannen goed te keuren,\nen gaat over tot de orde van de dag.\nBamenga",
  "content_char_count": 1302,
  "source": {
    "document_id": "ee152c39-ef13-4ebd-b616-617cbd64fb67",
    "document_nummer": "2024D47071",
    "document_soort": "Motie",
    "publication_id": "ceec3e7e-0f84-484e-b311-eca5fc59e23a",
    "publication_content_type": "application/xml",
    "publication_length": 2750,
    "cached": false,
    "binary_path": "bronmateriaal-onbewerkt\\cache\\document_publications\\ceec3e7e-0f84-484e-b311-eca5fc59e23a.xml"
  },
  "issues": []
}