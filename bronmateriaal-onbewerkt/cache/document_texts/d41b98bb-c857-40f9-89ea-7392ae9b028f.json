{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 332\nWijziging van de Vreemdelingenwet 2000 in verband met de implementatie van richtlijn (EU) 2021/1883 van het Europees parlement en de Raad van 20 oktober 2021 betreffende de voorwaarden voor toegang en verblijf van onderdanen van derde landen met het oog op een hooggekwalificeerde baan, en tot intrekking van Richtlijn 2009/50/EG van de Raad (PbEU 2021, L 382/1)\nNr.\n43\nMOTIE VAN DE LEDEN CEDER EN VAN NISPEN\nVoorgesteld\n20 mei 2025\nDe Kamer,\ngehoord de beraadslaging,\noverwegende dat het huidige kennismigratiebeleid vraaggestuurd is en daarmee onvoldoende rekening wordt gehouden met de gevolgen van migratiebewegingen in landen van herkomst, maar deze vrij ernstig kunnen zijn;\nverzoekt de regering om toelatingsvoorwaarden te ontwikkelen die ervoor zorgen dat mensen buiten Europa niet in Nederland kunnen komen werken als voor dat werk in het land van herkomst forse tekorten bestaan, en samen met werkgevers te werken aan een stevige inbedding van ethisch wervingsbeleid,\nen gaat over tot de orde van de dag.\nCeder\nVan Nispen",
  "content_char_count": 1109,
  "source": {
    "document_id": "2d63574e-8983-4141-89ef-7d3d99ef3ce3",
    "document_nummer": "2025D22723",
    "document_soort": "Motie",
    "publication_id": "d41b98bb-c857-40f9-89ea-7392ae9b028f",
    "publication_content_type": "application/xml",
    "publication_length": 5371,
    "cached": false,
    "binary_path": "bronmateriaal-onbewerkt\\cache\\document_publications\\d41b98bb-c857-40f9-89ea-7392ae9b028f.xml"
  },
  "issues": []
}