{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1259\nMOTIE VAN HET LID AARTSEN\nVoorgesteld\n27 november 2024\nDe Kamer,\ngehoord de beraadslaging,\nconstaterende dat een werknemer na het beëindigen van een arbeidsovereenkomst of het aflopen van een tijdelijk contract vaak een transitievergoeding krijgt van de werkgever;\nconstaterende dat slechts 12% van de werknemers deze transitievergoeding besteedt aan een opleiding of cursus voor het vinden van nieuw werk;\nconstaterende dat 44% nog niet weet waaraan die de vergoeding wil besteden en dat 38% een andere besteding in gedachten heeft;\noverwegende dat het doel van de transitievergoeding moet zijn om mensen te begeleiden naar nieuw werk;\nverzoekt de regering onderzoek te laten doen naar hoe beide zojuist genoemde groepen die hun transitievergoeding niet besteden aan een opleiding of cursus daar wél hun vergoeding aan kunnen besteden en daarbij in gedachten te houden waarvoor de transitievergoeding bedoeld is,\nen gaat over tot de orde van de dag.\nAartsen",
  "content_char_count": 1064,
  "source": {
    "document_id": "6f132c7d-f59a-4718-ac9e-d13de3b996c1",
    "document_nummer": "2024D46328",
    "document_soort": "Motie",
    "publication_id": "fd4b7829-7774-419c-9eb5-ba5985cf54f7",
    "publication_content_type": "application/xml",
    "publication_length": 2440,
    "cached": false,
    "binary_path": "bronmateriaal-onbewerkt\\cache\\document_publications\\fd4b7829-7774-419c-9eb5-ba5985cf54f7.xml"
  },
  "issues": []
}