{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n105\nMOTIE VAN DE LEDEN BRUYNING EN CEDER\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat er binnen het jeugd- en familierecht gebruik wordt gemaakt van een procesreglement waarin middels de meldbriefprocedure kinderbeschermingsmaatregelen worden verlengd zonder voorafgaande mondelinge behandeling;\nconstaterende dat uit het reflectierapport van de kinder- en familierechters blijkt dat rechters de meldbriefprocedure problematisch vinden, omdat de rechtsbescherming van ouders tekortschiet;\nconstaterende dat in 30% van de verlengingsverzoeken deze meldbriefprocedure wordt gebruikt;\nvan oordeel dat de meldbriefprocedure op gespannen voet staat met meerdere internationale verdragen, zoals het IVRK en het EVRM;\nverzoekt het kabinet te bevorderen dat de meldbriefprocedure niet meer gebruikt gaat worden,\nen gaat over tot de orde van de dag.\nBruyning\nCeder",
  "content_char_count": 1248,
  "source": {
    "document_id": "ebb04f20-1180-4918-b5d3-68fe1e21bbe9",
    "document_nummer": "2024D03083",
    "document_soort": "Motie",
    "publication_id": "b4c3cad0-567e-4ff9-b41f-f963598d9f1e",
    "publication_content_type": "application/xml",
    "publication_length": 2925,
    "cached": false,
    "binary_path": "bronmateriaal-onbewerkt\\cache\\document_publications\\b4c3cad0-567e-4ff9-b41f-f963598d9f1e.xml"
  },
  "issues": []
}