{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1713\nMOTIE VAN HET LID VAN DER PLAS\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de Europese Commissie werkt aan vereenvoudigingsvoorstellen voor milieuwetgeving in de EU;\nconstaterende dat Luxemburg en Oostenrijk in de Landbouw- en Visserijraad van 26 mei een oproep hebben gedaan om de Ontbossingsverordening mee te nemen in deze vereenvoudigingsvoorstellen en dat ze op dit moment een uitvraag bij alle landbouwministers hebben gedaan om een brief te ondertekenen die dit bepleit;\noverwegende dat met de implementatie van de Ontbossingsverordening onnodig aanvullende administratieve lasten zullen ontstaan bij het verhandelen van vee in Nederland en dat het introduceren van een categorie met landen met verwaarloosbaar risico op ontbossing dit kan voorkomen;\nverzoekt de regering om het pleidooi van Luxemburg en Oostenrijk te ondersteunen door het ondertekenen van een gezamenlijke brief en in EU-verband te pleiten voor het meenemen van de Ontbossingsverordening in een volgend vereenvoudigingspakket,\nen gaat over tot de orde van de dag.\nVan der Plas",
  "content_char_count": 1205,
  "source": {
    "document_id": "46f03659-8887-42d3-b25a-a3f0afdb6571",
    "document_nummer": "2025D28886",
    "document_soort": "Motie",
    "publication_id": "f6b0df8f-168b-4b4d-b1ff-36d8da65d8ee",
    "publication_content_type": "application/xml",
    "publication_length": 4893,
    "cached": false,
    "binary_path": "bronmateriaal-onbewerkt\\cache\\document_publications\\f6b0df8f-168b-4b4d-b1ff-36d8da65d8ee.xml"
  },
  "issues": []
}