{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3200\nMOTIE VAN HET LID KAHRAMAN\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat uit onderzoek van persbureau Reuters is gebleken dat Syrische regeringstroepen betrokken waren bij een massamoord op alawitische burgers in maart, waarbij naar schatting 1.500 doden zijn gevallen;\nconstaterende dat Syrisch onafhankelijk onderzoek in samenwerking met de onafhankelijke VN Commission of Inquiry naar verwachting op korte termijn met uitsluitsel komt;\noverwegende dat deze recente slachtpartij past in een brede trend van toenemende onderdrukking van minderheden, waaronder een zelfmoordaanslag op een kerk, etnisch gemotiveerde moorden en structurele intimidatie van christenen;\nverzoekt de regering om in EU-verband actief aan te sturen op het instellen van gerichte, persoonlijke sancties tegen individuen die verantwoordelijk zijn voor of betrokken zijn geweest bij deze gruweldaden, ook indien zij onderdeel uitmaken van de overgangsregering,\nen gaat over tot de orde van de dag.\nKahraman",
  "content_char_count": 1151,
  "source": {
    "document_id": "56dbc292-5674-47f2-9337-154084c2ec91",
    "document_nummer": "2025D32300",
    "document_soort": "Motie",
    "publication_id": "4134d9e9-00e4-4b06-85fe-b4341a57aa5c",
    "publication_content_type": "application/xml",
    "publication_length": 4826,
    "cached": false,
    "binary_path": "bronmateriaal-onbewerkt\\cache\\document_publications\\4134d9e9-00e4-4b06-85fe-b4341a57aa5c.xml"
  },
  "issues": []
}