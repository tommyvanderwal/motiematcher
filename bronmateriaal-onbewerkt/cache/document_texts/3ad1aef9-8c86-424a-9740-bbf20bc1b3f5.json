{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n659\nMOTIE VAN HET LID TEUNISSEN\nVoorgesteld\n14 mei 2025\nDe Kamer,\ngehoord de beraadslaging,\nconstaterende dat het bbp een verouderde, wetenschappelijk achterhaalde en veel te smalle maatstaf is voor vooruitgang, die geen rekening houdt met welzijn, sociale ongelijkheid en planetaire grenzen, en zelfs negatieve effecten van economische activiteit, zoals milieuschade, volledig buiten beschouwing laat;\nconstaterende dat beleid nu nog vooral wordt beoordeeld op economische groei, terwijl dit niet alleen onvoldoende toekomstbestendig is, maar ook aantoonbaar leidt tot achteruitgang van leefmilieu, welzijn en veerkracht van de samenleving;\nconstaterende dat het vasthouden aan eenzijdige bbp-sturing schadelijk is voor mens en planeet, en sturing op welzijn binnen de grenzen van de planeet van levensbelang is, nu en voor toekomstige generaties;\nconstaterende dat de huidige bredewelvaartsindicatoren die nu worden gehanteerd, te vrijblijvend en oppervlakkig zijn;\nverzoekt de regering om bij elke begroting, elk wetsvoorstel en elke investeringsbeslissing structureel het effect op welzijn en de planetaire grenzen te laten meewegen en dit inzichtelijk te maken voor de Kamer,\nen gaat over tot de orde van de dag.\nTeunissen",
  "content_char_count": 1345,
  "source": {
    "document_id": "f368325c-fedc-4c35-be59-03aec63eeace",
    "document_nummer": "2025D21451",
    "document_soort": "Motie",
    "publication_id": "3ad1aef9-8c86-424a-9740-bbf20bc1b3f5",
    "publication_content_type": "application/xml",
    "publication_length": 5002,
    "cached": false,
    "binary_path": "bronmateriaal-onbewerkt\\cache\\document_publications\\3ad1aef9-8c86-424a-9740-bbf20bc1b3f5.xml"
  },
  "issues": []
}