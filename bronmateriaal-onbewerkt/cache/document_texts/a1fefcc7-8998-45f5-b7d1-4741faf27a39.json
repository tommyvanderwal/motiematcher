{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n22\nMOTIE VAN DE LEDEN VAN DER VELDE EN VAN ZANTEN\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat de regionale spreiding van cultuur een veelbesproken thema is binnen deze Kamer;\nconstaterende dat eerdere moties voor betere regionale spreiding zijn aangenomen, maar dat culturele instellingen nog steeds weinig worden gestimuleerd om zich buiten de Randstad te vestigen;\nverzoekt de regering om bij de eerstvolgende herverdeling van de BIS-middelen niet alleen rekening te houden met het aantal culturele instellingen per regio, maar ook met het aantal inwoners per regio en de middelen per inwoner, om vestiging buiten de Randstad aantrekkelijker te maken en zo een evenwichtige regionale spreiding van cultuurmiddelen te waarborgen,\nen gaat over tot de orde van de dag.\nVan der Velde\nVan Zanten",
  "content_char_count": 1071,
  "source": {
    "document_id": "3f5c97a5-d365-4402-b480-f64c1d6c4fe8",
    "document_nummer": "2024D43125",
    "document_soort": "Motie",
    "publication_id": "a1fefcc7-8998-45f5-b7d1-4741faf27a39",
    "publication_content_type": "application/xml",
    "publication_length": 2529,
    "cached": false,
    "binary_path": "bronmateriaal-onbewerkt\\cache\\document_publications\\a1fefcc7-8998-45f5-b7d1-4741faf27a39.xml"
  },
  "issues": []
}