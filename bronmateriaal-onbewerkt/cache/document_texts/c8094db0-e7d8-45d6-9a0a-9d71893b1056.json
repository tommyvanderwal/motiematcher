{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n87\nMOTIE VAN DE LEDEN MARTENS-AMERICA EN PATERNOTTE\nVoorgesteld\n28 november 2024\nDe Kamer,\ngehoord de beraadslaging,\nconstaterende dat zo'n 2.000 Chinese studenten in Nederland een PhD-traject bekostigd vanuit een CSC-beurs doen, waarvoor zij een contract hebben moeten ondertekenen om strenge loyaliteit aan China te betuigen;\noverwegende dat de Kamer in mei 2024 de motie-Martens-America c.s. (\n31 288, nr. 1131\n) heeft aangenomen waarin de regering is verzocht om in overleg met kennisinstellingen te treden zodat er geen nieuwe PhD-studenten met een CSC-beurs worden toegelaten tot gevoelige onderzoeksgebieden;\noverwegende dat uit recent gepubliceerde onderzoeken is gebleken dat ook niet-cruciale werkvelden worden gebruikt om te infiltreren in ons onderwijs;\noverwegende dat het Nederlandse onderwijs daarmee in brede zin toegankelijk is voor buitenlandse inmenging;\nverzoekt de regering de reeds aangenomen motie-Martens-America c.s. in breder perspectief te bezien en daarbij de meest recente onderzoeken over dit onderwerp te betrekken, en de te nemen stappen en acties voor het commissiedebat Kennisveiligheid aan de Kamer te doen toekomen,\nen gaat over tot de orde van de dag.\nMartens-America\nPaternotte",
  "content_char_count": 1421,
  "source": {
    "document_id": "51437949-35ce-490d-a2e3-548acfe2a775",
    "document_nummer": "2024D46693",
    "document_soort": "Motie",
    "publication_id": "c8094db0-e7d8-45d6-9a0a-9d71893b1056",
    "publication_content_type": "application/xml",
    "publication_length": 2991,
    "cached": false,
    "binary_path": "bronmateriaal-onbewerkt\\cache\\document_publications\\c8094db0-e7d8-45d6-9a0a-9d71893b1056.xml"
  },
  "issues": []
}