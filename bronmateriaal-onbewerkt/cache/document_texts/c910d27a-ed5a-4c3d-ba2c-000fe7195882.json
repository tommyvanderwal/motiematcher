{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n32\nMOTIE VAN HET LID BRUYNING\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het reflectierapport «Breder kijken dan het kind» laat zien dat de jeugdbescherming tekortschiet in het betrekken van de gezinscontext, en professionals te eenzijdig risicogestuurd werken;\noverwegende dat duurzame veiligheid en herstel alleen kunnen ontstaan door relationeel, contextueel en systemisch werken;\nverzoekt de regering:\n–\nbinnen de hele jeugdbeschermingsketen een systemische en relationele benadering te bevorderen waarin het gezin, netwerk en herstel centraal staan;\n–\nde betrokken organisaties op te roepen te reflecteren op hun handelen, machtsdynamiek en transparante besluitvorming te reflecteren via structurele intervisie met inzet van ervaringsdeskundigen;\n–\nmet bij- en nascholing voor jeugdbeschermingsprofessionals aandacht te besteden aan herstelgericht en gezinsgericht werken, met actieve inbreng van jongeren en ouders, en met gebruikmaking van de opgedane inzichten van het Ondersteuningsteam,\nen gaat over tot de orde van de dag.\nBruyning",
  "content_char_count": 1169,
  "source": {
    "document_id": "a3e32513-dbe2-4348-8b25-7d64f526ad67",
    "document_nummer": "2025D32267",
    "document_soort": "Motie",
    "publication_id": "c910d27a-ed5a-4c3d-ba2c-000fe7195882",
    "publication_content_type": "application/xml",
    "publication_length": 5432,
    "cached": false,
    "binary_path": "bronmateriaal-onbewerkt\\cache\\document_publications\\c910d27a-ed5a-4c3d-ba2c-000fe7195882.xml"
  },
  "issues": []
}