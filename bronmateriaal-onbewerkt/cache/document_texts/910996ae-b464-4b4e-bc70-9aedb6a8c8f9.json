{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n159\nMOTIE VAN HET LID DE KORTE\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat er in de beleidsbrief Ontwikkelingssamenwerking niet gesproken wordt over het recht op leefbaar loon, zoals omschreven in artikel 23 van het Europees Verdrag voor de Rechten van de Mens;\noverwegende dat het leefbaar loon als minimale vorm van bestaanszekerheid een essentiële basis vormt voor de verdere ontwikkeling van mensen in ontwikkelingslanden;\nverzoekt de regering om het recht op leefbaar loon, zoals omschreven in artikel 23 van het Europees Verdrag voor de Rechten van de Mens, voor mensen die op lokaal niveau werkzaam zijn voor organisaties expliciet en integraal als ambitie op te nemen in de nieuwe subsidiekaders van alle programma's voor ontwikkelingshulp en onderwerp van gesprek te maken in alle verdere samenwerkingen,\nen gaat over tot de orde van de dag.\nDe Korte",
  "content_char_count": 1072,
  "source": {
    "document_id": "0090a0fa-2baa-4a7a-8258-c0afb7195d41",
    "document_nummer": "2025D24518",
    "document_soort": "Motie",
    "publication_id": "910996ae-b464-4b4e-bc70-9aedb6a8c8f9",
    "publication_content_type": "application/xml",
    "publication_length": 4732,
    "cached": false,
    "binary_path": "bronmateriaal-onbewerkt\\cache\\document_publications\\910996ae-b464-4b4e-bc70-9aedb6a8c8f9.xml"
  },
  "issues": []
}