{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nFinancieel jaarverslag van het Rijk 2023\nNr.\n8\nMOTIE VAN HET LID SNELLER\nVoorgesteld\n29 mei 2024\nDe Kamer,\ngehoord de beraadslaging,\noverwegende dat we net door een cyclus zijn gegaan waarin fors bezuinigd werd op de financiële functie (stap 1), de financiële functie op verschillende ministeries «door het ijs zakte» toen deze in een crisissituatie op de proef gesteld werd (stap 2) en de financiële functie vervolgens weer versterkt moest worden qua capaciteit (stap 3) en dat dit ten koste is gegaan van aandacht voor uitvoering en vertrouwen in de overheid;\noverwegende dat we gedoemd zijn om fouten te herhalen als we niet leren van het verleden;\nverzoekt de regering om de komende jaren niet te bezuinigen op de financiële functie van het Rijk,\nen gaat over tot de orde van de dag.\nSneller",
  "content_char_count": 873,
  "source": {
    "document_id": "4c4408a8-131b-45ff-a859-d167223e41f2",
    "document_nummer": "2024D21934",
    "document_soort": "Motie",
    "publication_id": "782598ca-7686-4378-92b4-db91ba995baa",
    "publication_content_type": "application/xml",
    "publication_length": 2208,
    "cached": false,
    "binary_path": "bronmateriaal-onbewerkt\\cache\\document_publications\\782598ca-7686-4378-92b4-db91ba995baa.xml"
  },
  "issues": []
}