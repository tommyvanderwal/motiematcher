{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n167\nMOTIE VAN HET LID DIEDERIK VAN DIJK C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat het aantal abortussen in 2022 en 2023 zeer snel is gestegen tot het hoogste aantal sinds de inwerkingtreding van de abortuswet, en dat het Ministerie van VWS er rekening mee houdt dat de verhoogde abortuscijfers ook over 2024 en 2025 zullen aanhouden;\nconstaterende dat een toelichting of duiding van de mogelijke oorzaken van deze stijging ontbreekt omdat de IGJ alleen kerncijfers registreert en publiceert;\noverwegende dat het registreren van factoren of motieven die een rol spelen bij een abortus(verzoek) kan bijdragen aan het verbeteren van de zorg en ondersteuning voor de onbedoeld zwangere vrouw en haar (ongeboren) kind;\nverzoekt de regering om te bewerkstelligen dat factoren en motieven voor een abortus(verzoek) voortaan worden geregistreerd en deze informatie jaarlijks geaggregeerd en geanonimiseerd openbaar wordt gemaakt via de jaarrapportages van de IGJ,\nen gaat over tot de orde van de dag.\nDiederik van Dijk\nVan der Plas\nBikker",
  "content_char_count": 1281,
  "source": {
    "document_id": "6b4b255a-7d61-4a13-a542-8ffc35d547dd",
    "document_nummer": "2025D07285",
    "document_soort": "Motie",
    "publication_id": "1fc8c357-0320-40f8-ba63-e205c3f6d917",
    "publication_content_type": "application/xml",
    "publication_length": 2783,
    "cached": false,
    "binary_path": "bronmateriaal-onbewerkt\\cache\\document_publications\\1fc8c357-0320-40f8-ba63-e205c3f6d917.xml"
  },
  "issues": []
}