{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n149\nMOTIE VAN HET LID MUTLUER\nVoorgesteld\n28 mei 2025\nDe Kamer,\ngehoord de beraadslaging,\noverwegende dat uit WODC-onderzoek blijkt dat, om kwalijke praktijken door belangenbehartigers bij letselschade tegen te gaan en de kwaliteit daarvan te verbeteren, er een brede aanpak nodig is;\noverwegende dat de regering heeft aangegeven in het derde kwartaal van 2025 met een reactie te komen op de aanbevelingen uit dit onderzoek;\nvan mening dat naast de aanbevelingen uit het WODC-onderzoek ook een verplicht keurmerk voor belangenbehartigers bij letselschade nodig is om de kwaliteit te verbeteren en slachtoffers te beschermen;\nverzoekt de regering om in het derde kwartaal van 2025 tevens aan te geven hoe een verplicht keurmerk voor belangenbehartigers bij letselschade ingevoerd gaat worden,\nen gaat over tot de orde van de dag.\nMutluer",
  "content_char_count": 1028,
  "source": {
    "document_id": "e353714d-8047-4cf3-b1d7-c837600f0353",
    "document_nummer": "2025D24716",
    "document_soort": "Motie",
    "publication_id": "7d90cdfa-8fc6-4c76-968c-b8b80bc92ff8",
    "publication_content_type": "application/xml",
    "publication_length": 4706,
    "cached": false,
    "binary_path": "bronmateriaal-onbewerkt\\cache\\document_publications\\7d90cdfa-8fc6-4c76-968c-b8b80bc92ff8.xml"
  },
  "issues": []
}