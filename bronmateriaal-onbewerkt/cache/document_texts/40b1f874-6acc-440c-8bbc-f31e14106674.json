{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n128\nMOTIE VAN HET LID VAN NISPEN\nVoorgesteld tijdens het Wetgevingsoverleg van\n12 februari 2024\nDe Kamer,\ngehoord de beraadslaging,\noverwegende dat eerder aangenomen moties nog niet tot het resultaat hebben geleid dat er één loket is waar sporters met een beperking ruimhartig sporthulpmiddelen verstrekt krijgen;\nconstaterende dat het centraal loket voor sporthulpmiddelen waarschijnlijk pas eind dit jaar gerealiseerd kan worden en sporters met een beperking tot die tijd nog afhankelijk zijn van het fonds Uniek Sporten Hulpmiddelen;\noverwegende dat dit fonds vanaf 1 juni waarschijnlijk 1 miljoen euro tekortkomt, waardoor sporters in de knel komen;\nverzoekt de regering om de financiering van het fonds Uniek Sporten Hulpmiddelen dit jaar voort te zetten om te voorkomen dat dit fonds halverwege het jaar uitgeput wordt,\nen gaat over tot de orde van de dag.\nVan Nispen",
  "content_char_count": 1078,
  "source": {
    "document_id": "983db3c5-eeb7-475e-aff8-b02cb83b33e7",
    "document_nummer": "2024D05275",
    "document_soort": "Motie",
    "publication_id": "40b1f874-6acc-440c-8bbc-f31e14106674",
    "publication_content_type": "application/xml",
    "publication_length": 2488,
    "cached": false,
    "binary_path": "bronmateriaal-onbewerkt\\cache\\document_publications\\40b1f874-6acc-440c-8bbc-f31e14106674.xml"
  },
  "issues": []
}