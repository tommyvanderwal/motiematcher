{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2971\nMOTIE VAN HET LID PATERNOTTE C.S.\nVoorgesteld\n14 november 2024\nDe Kamer,\ngehoord de beraadslaging,\nconstaterende dat Taiwan en Nederland dankzij de chipindustrie en ASML samen de slagader van de wereldeconomie vormen;\noverwegende dat China steeds intimiderender wordt richting Taiwan en dat een escalatie tot meer economische schade zou leiden dan de financiële crisis en de coronapandemie bij elkaar;\noverwegende dat Nederland met de grootste haven van Europa en de chipindustrie een extra belang heeft bij goede banden met Taiwan en stabiliteit in de regio;\noverwegende dat het aanhalen van de economische banden met Taiwan niet alleen economische voordelen heeft, maar ook een duidelijk signaal geeft aan China dat Europa de status quo wil behouden;\nverzoekt het kabinet te pleiten voor het starten van officiële onderhandelingen over een investeringsovereenkomst tussen Taiwan en een kopgroep van Europese landen,\nen gaat over tot de orde van de dag.\nPaternotte\nBoswijk\nKamminga\nStoffer\nHirsch",
  "content_char_count": 1136,
  "source": {
    "document_id": "6407ba65-09f6-46a6-b926-f3ba90d5296f",
    "document_nummer": "2024D44271",
    "document_soort": "Motie",
    "publication_id": "5ff0af75-4ccd-4ffb-9e7d-c9fd9b3e3ac9",
    "publication_content_type": "application/xml",
    "publication_length": 2665,
    "cached": false,
    "binary_path": "bronmateriaal-onbewerkt\\cache\\document_publications\\5ff0af75-4ccd-4ffb-9e7d-c9fd9b3e3ac9.xml"
  },
  "issues": []
}