{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 325\nBouwregelgeving\nNr.\n286\nMOTIE VAN DE LEDEN MOOIMAN EN ESSER\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat in minstens 400.000 Nederlandse daken nog altijd asbest zit verwerkt, dat het Asbestfonds tot voor kort beperkt gebruikt werd en dat het kabinet recent wijzigingen heeft aangebracht om sanering te stimuleren;\noverwegende dat het de schijn heeft dat de asbestsanering niet in alle Nederlandse gemeenten een prioriteit is en dat er nog steeds gemeenten zijn die geen inzicht hebben in de aanwezigheid van onder andere asbesthoudende daken binnen hun grenzen;\nverzoekt de regering gemeenten op te roepen actief asbestsaneringsbeleid te voeren en de bekendheid van bestaande fondsen en instrumenten te vergroten teneinde de asbestsanering te bespoedigen,\nen gaat over tot de orde van de dag.\nMooiman\nEsser",
  "content_char_count": 917,
  "source": {
    "document_id": "bb6656c5-4114-4bc9-a8da-3933322d1eac",
    "document_nummer": "2025D31917",
    "document_soort": "Motie",
    "publication_id": "6643fc93-74f9-437d-b722-ce97904551d5",
    "publication_content_type": "application/xml",
    "publication_length": 4473,
    "cached": false,
    "binary_path": "bronmateriaal-onbewerkt\\cache\\document_publications\\6643fc93-74f9-437d-b722-ce97904551d5.xml"
  },
  "issues": []
}