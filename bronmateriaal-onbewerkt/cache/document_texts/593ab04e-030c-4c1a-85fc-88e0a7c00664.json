{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1046\nGEWIJZIGDE MOTIE VAN HET LID SNELLER C.S. TER VERVANGING VAN DIE GEDRUKT ONDER NR. 1042\nVoorgesteld\n25 maart 2025\nDe Kamer,\ngehoord de beraadslaging,\noverwegende dat sprake is van «code zwart» in het gevangeniswezen en dat daardoor op korte termijn onwenselijke maatregelen onvermijdelijk zijn;\noverwegende dat het kabinet tot nu toe echter onvoldoende perspectief heeft geboden op een structurele oplossing voor de problematiek in het gevangeniswezen en het «wegwerken» van de grote voorraad zelfmelders;\nverzoekt de regering om de Regeling tijdelijk verlaten van de inrichting (Rtvi) alleen aan te passen om gedetineerden langer dan drie dagen voor het einde van hun detentie te kunnen «heenzenden» als het kabinet zich duidelijk gecommitteerd heeft aan:\n• het creëren van de randvoorwaarden om voldoende, gekwalificeerd personeel te\nwerven en het voorzien in structureel voldoende fysieke detentiecapaciteit;\n• het maximaal faciliteren van slimmere straffen alsmede het waar mogelijk en nodig\ninzetten op intensivering van advisering door de reclassering van de rechter-\ncommissaris bij de beslissing over (het schorsen van) de voorlopige hechtenis,\nen gaat over tot de orde van de dag.\nSneller\nVan Nispen\nBoswijk\nLahlah",
  "content_char_count": 1334,
  "source": {
    "document_id": "0d502066-bf09-430b-a494-d5f8fc1ec819",
    "document_nummer": "2025D12454",
    "document_soort": "Motie (gewijzigd/nader)",
    "publication_id": "593ab04e-030c-4c1a-85fc-88e0a7c00664",
    "publication_content_type": "application/xml",
    "publication_length": 2960,
    "cached": false,
    "binary_path": "bronmateriaal-onbewerkt\\cache\\document_publications\\593ab04e-030c-4c1a-85fc-88e0a7c00664.xml"
  },
  "issues": []
}