{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n42\nMOTIE VAN DE LEDEN AUKJE DE VRIES EN VAN EIJK\nVoorgesteld\n3 april 2025\nDe Kamer,\ngehoord de beraadslaging,\nconstaterende dat in het overhedenoverleg is overeengekomen met de hoogst mogelijke urgentie op korte termijn verder te spreken over de inhoudelijke contouren van de aanpak om de kosten van de jeugdzorg houdbaar en beheersbaar te maken;\noverwegende dat het belangrijk is om de kosten van gemeenten voor andere taken, zoals bijvoorbeeld de Wmo en onderwijshuisvesting ook houdbaar en beheersbaar te maken en te houden;\noverwegende dat hierbij wet- en regelgeving aan de orde is, waardoor gemeenten weinig tot geen grip en sturingsmogelijkheden hebben om de kosten te beteugelen en/of te beperken, zoals bij de jeugdzorg en Wmo het geval is, of om te zorgen voor minder regels voor lagere kosten, zoals bij onderwijshuisvesting;\nverzoekt de regering om hierbij niet alleen naar de jeugdzorg te kijken maar ook naar andere beleidsterreinen;\nverzoekt de regering in kaart te brengen wat gemeenten nu al aan instrumenten en sturingsmogelijkheden hebben om de kosten te beperken en daartoe een overzicht met best practices op te stellen;\nverzoekt de regering de Tweede Kamer voor het zomerreces 2025 hierover te informeren,\nen gaat over tot de orde van de dag.\nAukje de Vries\nVan Eijk",
  "content_char_count": 1449,
  "source": {
    "document_id": "a5170a78-6f32-4fcb-8290-ac7bbeda72e6",
    "document_nummer": "2025D14638",
    "document_soort": "Motie",
    "publication_id": "d6a72d8a-0260-4886-a43c-07ee02fb07c2",
    "publication_content_type": "application/xml",
    "publication_length": 2967,
    "cached": false,
    "binary_path": "bronmateriaal-onbewerkt\\cache\\document_publications\\d6a72d8a-0260-4886-a43c-07ee02fb07c2.xml"
  },
  "issues": []
}