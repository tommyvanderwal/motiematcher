{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3188\nMOTIE VAN HET LID VELDKAMP\nVoorgesteld\n21 december 2023\nDe Kamer,\ngehoord de beraadslaging,\nconstaterende dat momenteel naar aanleiding van de resultaten van een recente factfindingmissie de toetreding van Bulgarije tot Schengen wordt bezien;\noverwegende dat één EU-lidstaat (Oostenrijk) momenteel een gefaseerde toetreding van Bulgarije bepleit (Air Schengen) waarbij nog niet direct toepassing op de landgrenzen plaatsvindt;\nverzoekt het kabinet om een eventueel onderhandelingsresultaat te kunnen steunen, waaruit blijkt dat Bulgarije gefaseerd toetreedt tot de Schengenzone, bijvoorbeeld door middel van een Raadsbesluit waarbij eerst alleen de luchtgrenzen worden geopend, waarna onder leiding van de Commissie een aanvullende evaluatie wordt uitgevoerd en aan de Raad wordt gecommuniceerd, voordat openen van landsgrenzen plaatsvindt, en dit binnen de EU (Oostenrijk, Commissie, EU-voorzitterschap) kenbaar te maken,\nen gaat over tot de orde van de dag.\nVeldkamp",
  "content_char_count": 1075,
  "source": {
    "document_id": "ad3f337b-cca2-44c0-8da7-6e50721a12b0",
    "document_nummer": "2023D51193",
    "document_soort": "Motie",
    "publication_id": "9c85adf2-3c0d-4c87-bb3c-0ee92f926892",
    "publication_content_type": "application/xml",
    "publication_length": 2409,
    "cached": false,
    "binary_path": "bronmateriaal-onbewerkt\\cache\\document_publications\\9c85adf2-3c0d-4c87-bb3c-0ee92f926892.xml"
  },
  "issues": []
}