{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n816\nMOTIE VAN HET LID ROODERKERK C.S.\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat er diep in de nacht tot een bezuiniging is besloten op 455.000 van de meest kwetsbare leerlingen, zonder dat coalitieleiders wisten wat de effecten waren;\nconstaterende dat nu blijkt dat scholen soms wel 8% van hun leraren moeten ontslaan, dat landelijk gaat over een aantal van tot wel 1.700 fulltime leraren op voornamelijk vmbo-scholen en praktijkscholen;\nconstaterende dat de onderwijsinspectie stelt dat de onderwijskwaliteit het meeste onder druk staat op vmbo-scholen;\noverwegende dat er grote arbeidsmarkttekorten zijn voor praktische beroepen en ambachten;\nvan mening dat het daarom een bijzonder slecht idee is om te bezuinigen op vmbo- en pro-leerlingen;\nverzoekt de regering deze bezuiniging op de armste kinderen terug te draaien, bijvoorbeeld door het eigen risico ongeveer met â‚¬ 7 minder te verlagen,\nen gaat over tot de orde van de dag.\nRooderkerk\nEerdmans\nKrul\nCeder\nStoffer",
  "content_char_count": 1107,
  "source": {
    "document_id": "83f02e1d-7a93-4944-85e9-e86bb99432d3",
    "document_nummer": "2025D23408",
    "document_soort": "Motie",
    "publication_id": "2bcc661e-0491-4064-9381-73f711d1ca66",
    "publication_content_type": "application/xml",
    "publication_length": 5233,
    "cached": false,
    "binary_path": "bronmateriaal-onbewerkt\\cache\\document_publications\\2bcc661e-0491-4064-9381-73f711d1ca66.xml"
  },
  "issues": []
}