{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n99\nMOTIE VAN DE LEDEN DIEDERIK VAN DIJK EN SNELLER\nVoorgesteld\n21 november 2024\nDe Kamer,\ngehoord de beraadslaging,\nconstaterende dat synthetische opiaten zoals fentanyl wereldwijd in toenemende mate gebruikt worden door drugsgebruikers met duizenden doden tot gevolg;\noverwegende dat de middelen ook een legale toepassing kennen, maar dat er illegale export naar Nederland plaatsvindt waar weinig zicht op is;\nverzoekt de regering een proactieve aanpak te formuleren waarbij ingezet wordt op het tijdig signaleren en het voorkomen van het gebruik van synthetische opiaten zoals fentanyl, en de Kamer in het eerste kwartaal van 2025 over de aanpak te informeren,\nen gaat over tot de orde van de dag.\nDiederik van Dijk\nSneller",
  "content_char_count": 917,
  "source": {
    "document_id": "e21c9ffc-c065-4b07-b0a2-370f654b708b",
    "document_nummer": "2024D45494",
    "document_soort": "Motie",
    "publication_id": "8660b59c-a4e8-4b69-b321-4b7c4f27cc2a",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\8660b59c-a4e8-4b69-b321-4b7c4f27cc2a.xml"
  },
  "issues": []
}