{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2044\nMOTIE VAN DE LEDEN KOEKKOEK EN DASSEN\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat de Israëlische premier Netanyahu recent de plannen voor een grondoffensief in Rafah heeft goedgekeurd, ondanks de vele oproepen vanuit de internationale gemeenschap om hiervan af te zien;\noverwegende dat een Israëlisch grondoffensief in Rafah zal leiden tot een grote humanitaire catastrofe;\nverzoekt de regering zo spoedig mogelijk te komen tot een nationaal sanctiepakket tegen de Israëlische regering wanneer Rafah wordt binnengevallen;\nverzoekt de regering in het geval van een Israëlisch grondoffensief tevens in Europees verband te pleiten voor het optuigen van een effectief sanctiepakket tegen de Israëlische regering,\nen gaat over tot de orde van de dag.\nKoekkoek\nDassen",
  "content_char_count": 903,
  "source": {
    "document_id": "b1384e23-e199-4554-8296-e63d66a9978f",
    "document_nummer": "2024D10676",
    "document_soort": "Motie",
    "publication_id": "93d97735-701e-4b6a-b34d-e70e8c4f5d02",
    "publication_content_type": "application/xml",
    "publication_length": 2344,
    "cached": false,
    "binary_path": "bronmateriaal-onbewerkt\\cache\\document_publications\\93d97735-701e-4b6a-b34d-e70e8c4f5d02.xml"
  },
  "issues": []
}