{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n296\nMOTIE VAN DE LEDEN BAMENGA EN GABRIËLS\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat er in Europa een akkoord is bereikt over het recht op reparatie, waarin lidstaten verplicht worden om maatregelen te nemen ter promotie van reparatie, en dat reparatievouchers daarin expliciet worden genoemd;\noverwegende dat reparatievouchers in Oostenrijk een groot succes zijn gebleken en reparatie beschikbaar en betaalbaar maken voor een grote groep mensen;\nverzoekt de regering de mogelijkheid in kaart te brengen om naar Oostenrijks voorbeeld reparatievouchers in te voeren in Nederland, en de Kamer uiterlijk voor de behandeling van de IenW-begroting 2025 daarover te informeren,\nen gaat over tot de orde van de dag.\nBamenga\nGabriëls",
  "content_char_count": 879,
  "source": {
    "document_id": "5b16b2a2-2b88-45af-a7c7-b61694b80414",
    "document_nummer": "2024D09768",
    "document_soort": "Motie",
    "publication_id": "6b84dee3-7c86-4150-94e4-cd50e76e310a",
    "publication_content_type": "application/xml",
    "publication_length": 2284,
    "cached": false,
    "binary_path": "bronmateriaal-onbewerkt\\cache\\document_publications\\6b84dee3-7c86-4150-94e4-cd50e76e310a.xml"
  },
  "issues": []
}