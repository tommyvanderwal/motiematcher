{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n58\nMOTIE VAN HET LID VAN HAASEN\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat de Caribische delen van het Koninkrijk economisch sterk afhankelijk zijn van toerisme;\noverwegende dat de voorgenomen gedifferentieerde vliegbelasting op vliegtickets vanaf 2027 deze belangrijkste economische pijler van de eilanden kan schaden, met mogelijk vergaande economische gevolgen;\noverwegende dat een betaalbare en bereikbare luchtverbinding van vitaal belang is voor de economische en sociale ontwikkeling van de zes Caribische eilanden;\noverwegende dat Frankrijk vluchten naar zijn overzeese gebiedsdelen aanmerkt als binnenlands verkeer en vrijstelt van deze belasting;\nverzoekt de regering om bij de uitwerking van de gedifferentieerde vliegbelasting geen verhoging toe te passen op vluchten naar en van het Caribisch deel van het Koninkrijk,\nen gaat over tot de orde van de dag.\nVan Haasen",
  "content_char_count": 1104,
  "source": {
    "document_id": "df03c7b9-5735-48d1-a08d-75d795364e10",
    "document_nummer": "2025D21594",
    "document_soort": "Motie",
    "publication_id": "ed5f4b15-510a-44cf-8b21-29d01db679ec",
    "publication_content_type": "application/xml",
    "publication_length": 4897,
    "cached": false,
    "binary_path": "bronmateriaal-onbewerkt\\cache\\document_publications\\ed5f4b15-510a-44cf-8b21-29d01db679ec.xml"
  },
  "issues": []
}