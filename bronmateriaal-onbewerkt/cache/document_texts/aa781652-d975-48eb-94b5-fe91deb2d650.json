{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1342\nMOTIE VAN HET LID KATHMANN\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat grote organisaties financiÃ«le en vaak ook sociale jaarverslagen opstellen, maar dat een soortgelijk inzicht in de cyberveiligheid en IT ontbreekt;\nconstaterende dat de beroepsorganisatie voor IT-auditors, NOREA, met betrokkenheid van het Ministerie van Economische Zaken een methodiek voor een cyberjaarverslag heeft uitgewerkt: de International Digital Reporting Standard (IDRS);\noverwegende dat het standaardiseren van een cyberjaarverslag helpt om cyberveiligheid en IT aan bestuurstafels bespreekbaar te maken, digitale weerbaarheid te verbeteren en regeldruk te verminderen;\nverzoekt de regering om met overheidsorganisaties en het bedrijfsleven te verkennen hoe het cyberjaarverslag, op basis van IDRS, ingevoerd kan worden als brede standaard op een wijze die leidt tot lastenverlichting en het verbeteren van de veiligheid, en in de eerstvolgende verzamelbrief digitalisering te informeren over de uitkomsten,\nen gaat over tot de orde van de dag.\nKathmann",
  "content_char_count": 1200,
  "source": {
    "document_id": "5ea3ff40-1f98-41a2-8bce-4f2ccfbef1b3",
    "document_nummer": "2025D24459",
    "document_soort": "Motie",
    "publication_id": "aa781652-d975-48eb-94b5-fe91deb2d650",
    "publication_content_type": "application/xml",
    "publication_length": 4805,
    "cached": false,
    "binary_path": "bronmateriaal-onbewerkt\\cache\\document_publications\\aa781652-d975-48eb-94b5-fe91deb2d650.xml"
  },
  "issues": []
}