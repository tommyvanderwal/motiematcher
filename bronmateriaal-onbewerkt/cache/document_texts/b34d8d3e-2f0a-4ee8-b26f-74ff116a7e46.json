{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 403\nWijziging van de Tabaks- en rookwarenwet, houdende regeling van nicotineproducten zonder tabak en nicotineapparaten\nNr.\n14\nMOTIE VAN HET LID DANIËLLE JANSEN C.S.\nVoorgesteld\n14 mei 2024\nDe Kamer,\ngehoord de beraadslaging,\nconstaterende dat het gebruik van e-sigaretten schade veroorzaakt aan de luchtwegen, hersenen en organen doordat giftige metalen vrijkomen die diep in de longen en daarna in het lichaam terechtkomen;\nconstaterende dat steeds meer jongeren e-sigaretten gebruiken;\nconstaterende dat momenteel vooral kleine wegwerp-e-sigaretten populair zijn onder jongeren omdat ze deze makkelijk in hun zak kunnen verstoppen, bijvoorbeeld op school;\noverwegende dat veel wegwerp-e-sigaretten in het (zwerf)afval belanden en daarmee een risico op brand en milieuschade met zich meebrengen;\nverzoekt de regering om – voor de begrotingsbehandeling – in navolging van België en parallel aan het onderzoek door het Ministerie van IenW in overleg te treden met de Europese Commissie voor een Nederlands verbod op wegwerpvapes,\nen gaat over tot de orde van de dag.\nDaniëlle Jansen\nSlagt-Tichelman\nKrul",
  "content_char_count": 1177,
  "source": {
    "document_id": "04e55e4f-40ef-4666-95ff-093f97272571",
    "document_nummer": "2024D19046",
    "document_soort": "Motie",
    "publication_id": "b34d8d3e-2f0a-4ee8-b26f-74ff116a7e46",
    "publication_content_type": "application/xml",
    "publication_length": 2651,
    "cached": false,
    "binary_path": "bronmateriaal-onbewerkt\\cache\\document_publications\\b34d8d3e-2f0a-4ee8-b26f-74ff116a7e46.xml"
  },
  "issues": []
}