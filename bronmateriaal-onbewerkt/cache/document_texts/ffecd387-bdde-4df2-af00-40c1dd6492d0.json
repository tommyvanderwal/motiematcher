{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n32\nMOTIE VAN HET LID DE HOOP C.S.\nVoorgesteld tijdens het Notaoverleg van\n22 januari 2024\nDe Kamer,\ngehoord de beraadslaging,\nconstaterende dat er in het oosten van het land enkele baanvakken zijn waar met dieseltreinen wordt gereden (onder andere Almelo-Mariënberg en Hengelo-Zutphen);\noverwegende dat de provincie Overijssel deze lijnen wil elektrificeren, omdat dit bijdraagt aan het verduurzamen van het openbaar vervoer en ook van belang is voor de continuïteit van deze spoorlijnen, omdat het einde van de levensduur van het huidige materieel in zicht is;\nconstaterende dat de rijksoverheid een eerder gedane toezegging om deze elektrificatie mede te financieren niet lijkt na te komen;\nverzoekt de regering om in overleg met de provincie Overijssel te treden om te bezien op welke wijze het Rijk kan bijdragen aan het bespoedigen van de elektrificatie van deze lijnen,\nen gaat over tot de orde van de dag.\nDe Hoop\nGrinwis\nVedder\nBamenga",
  "content_char_count": 1107,
  "source": {
    "document_id": "1d8132ba-abc0-4bc2-8ce6-b635e01fd6a2",
    "document_nummer": "2024D01891",
    "document_soort": "Motie",
    "publication_id": "ffecd387-bdde-4df2-af00-40c1dd6492d0",
    "publication_content_type": "application/xml",
    "publication_length": 2631,
    "cached": false,
    "binary_path": "bronmateriaal-onbewerkt\\cache\\document_publications\\ffecd387-bdde-4df2-af00-40c1dd6492d0.xml"
  },
  "issues": []
}