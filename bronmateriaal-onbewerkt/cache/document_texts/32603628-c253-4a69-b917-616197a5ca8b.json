{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n115\nMOTIE VAN HET LID VIJLBRIEF C.S.\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat om goed te kunnen bepalen hoeveel en welke arbeidsmigranten we graag naar Nederland zouden zien komen, we eerst een duidelijk beeld moeten hebben van hoe we willen dat de economie er in de toekomst uitziet;\nvan mening dat het uitwerken van een dergelijke visie niet betekent dat de overheid de volledige inrichting van onze economie bepaalt, maar wel cruciaal is om de juiste randvoorwaarden te kunnen bepalen die horen bij de gewenste economie;\nconstaterende dat een uitgewerkte visie op dit moment nog ontbreekt;\nverzoekt de regering om, gecombineerd met het SER-advies over gerichte arbeidsmigratie, een toekomstvisie op de economie uit te werken en deze uiterlijk voor de behandeling van de begroting SZW aan de Kamer te doen toekomen,\nen gaat over tot de orde van de dag.\nVijlbrief\nPodt\nBikker",
  "content_char_count": 1044,
  "source": {
    "document_id": "612270d8-2f17-4ec7-b835-fab7097531a4",
    "document_nummer": "2025D01404",
    "document_soort": "Motie",
    "publication_id": "32603628-c253-4a69-b917-616197a5ca8b",
    "publication_content_type": "application/xml",
    "publication_length": 2494,
    "cached": false,
    "binary_path": "bronmateriaal-onbewerkt\\cache\\document_publications\\32603628-c253-4a69-b917-616197a5ca8b.xml"
  },
  "issues": []
}