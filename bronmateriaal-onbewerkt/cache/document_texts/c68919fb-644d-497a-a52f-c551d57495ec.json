{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 496\nWijziging van de Wet goed verhuurderschap, Boek 7 van het Burgerlijk Wetboek, de Uitvoeringswet huurprijzen woonruimte en enige andere wetten in verband met de regulering van huurprijzen en de bescherming van rechten van huurders (Wet betaalbare huur)\nNr.\n64\nMOTIE VAN HET LID GRINWIS C.S.\nVoorgesteld\n24 april 2024\nDe Kamer,\ngehoord de beraadslaging,\nconstaterende dat de regering in het wetsvoorstel Betaalbare huur een tijdelijke nieuwbouwopslag van 10% introduceert voor nieuwbouwprojecten om vertraging bij deze projecten te voorkomen en investeringsbereidheid bij institutionele beleggers te behouden;\noverwegende dat het voor huurders niet alleen van belang is dat er een betaalbare huur kan worden betaald, maar ook dat er voldoende woningen met een betaalbare huur worden bijgebouwd;\nverzoekt de regering te bezien of de indexatie van de WWS-tabel adequaat is of aanpassing behoeft gelet op de investeringsbereidheid van institutionele investeerders, en daarbij inzicht te verschaffen in de neveneffecten van een aanpassing van deze tabel, en de Kamer hierover binnen een jaar te informeren,\nen gaat over tot de orde van de dag.\nGrinwis\nFlach\nVedder",
  "content_char_count": 1236,
  "source": {
    "document_id": "764df3c7-a49c-442a-8ae8-9810718bb095",
    "document_nummer": "2024D17058",
    "document_soort": "Motie",
    "publication_id": "c68919fb-644d-497a-a52f-c551d57495ec",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\c68919fb-644d-497a-a52f-c551d57495ec.xml"
  },
  "issues": []
}