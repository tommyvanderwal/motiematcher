{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 488\nWijziging van de Wet minimumloon en minimumvakantiebijslag in verband met een bijzondere verhoging van het wettelijk minimumloon met 1,2 procentpunt met ingang van 1 juli 2024 (Wet verhoging minimumloon 2024)\nNr.\n15\nMOTIE VAN HET LID INGE VAN DIJK\nVoorgesteld\n14 maart 2024\nDe Kamer,\ngehoord de beraadslaging,\noverwegende dat er bedrijven zijn die in de afgelopen jaren hoge winsten hebben behaald, maar dat dit geen representatief beeld is van alle sectoren of typen bedrijven in Nederland;\noverwegende dat voor een verdieping van de discussie over winstgevendheid van bedrijven een meer precies beeld wenselijk is;\nverzoekt de regering een analyse te maken van:\n•\nde bedrijfswinsten van 2021 tot en met 2023 in verschillende sectoren, uitgesplitst naar kleine, middelgrote en grote ondernemingen;\n•\nde oorzaken van deze winsten, en of deze naar aard incidenteel zijn of niet;\nen hierover voor de zomer te rapporteren aan de Tweede Kamer,\nen gaat over tot de orde van de dag.\nInge van Dijk",
  "content_char_count": 1068,
  "source": {
    "document_id": "f4645f26-6c52-4814-a16a-17c61b4413f9",
    "document_nummer": "2024D10034",
    "document_soort": "Motie",
    "publication_id": "89442121-d865-4dc7-bb0e-8cfeb63fddf2",
    "publication_content_type": "application/xml",
    "publication_length": 2784,
    "cached": false,
    "binary_path": "bronmateriaal-onbewerkt\\cache\\document_publications\\89442121-d865-4dc7-bb0e-8cfeb63fddf2.xml"
  },
  "issues": []
}