{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n407\nMOTIE VAN HET LID VAN DER PLAS\nVoorgesteld\n19 december 2024\nDe Kamer,\ngehoord de beraadslaging,\noverwegende dat er momenteel te weinig informatie beschikbaar is over het gedrag van wolven in Nederland;\noverwegende dat meer inzicht in het gedrag van wolven kan helpen vaststellen of er individuele dieren of roedels zijn die meer problemen veroorzaken dan andere;\noverwegende dat in landen als Duitsland en Frankrijk het zenderen van wolven al plaatsvindt voor onderzoeksdoeleinden;\nverzoekt de Staatssecretaris, het kabinet, om in samenwerking met betrokken experts en instanties zo snel mogelijk over te gaan tot het zenderen van zo veel mogelijk Nederlandse wolven om beter inzicht te krijgen in hun gedrag en problematiek,\nen gaat over tot de orde van de dag.\nVan der Plas",
  "content_char_count": 874,
  "source": {
    "document_id": "52e374d0-8b54-4050-9add-191f9beca7a6",
    "document_nummer": "2024D51130",
    "document_soort": "Motie",
    "publication_id": "d4046705-fcdc-4733-93d3-90f441403733",
    "publication_content_type": "application/xml",
    "publication_length": 2226,
    "cached": false,
    "binary_path": "bronmateriaal-onbewerkt\\cache\\document_publications\\d4046705-fcdc-4733-93d3-90f441403733.xml"
  },
  "issues": []
}