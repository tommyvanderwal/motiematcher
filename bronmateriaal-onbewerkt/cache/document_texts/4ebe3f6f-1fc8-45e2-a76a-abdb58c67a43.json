{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n81\nMOTIE VAN HET LID MICHON-DERKZEN C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat de politiecapaciteit onder zware druk staat;\nconstaterende dat het aantal geregistreerde winkeldiefstallen in 2023 is toegenomen tot ruim 45.000, wat volgens het CBS het hoogste aantal is sinds 2010;\nconstaterende dat civiele afdoening van winkeldiefstallen steeds effectiever lijkt, zoals een (collectief) winkelverbod of schadeafdoening;\nvan mening dat een civiele afdoening van winkeldiefstal altijd gepaard moet gaan met aangifte zodat de dader geregistreerd staat;\nvan mening dat het aangifteproces voor een (mkb-)ondernemer op dit moment verre van optimaal werkt;\nverzoekt de regering om de publiek-private samenwerking op winkeldiefstal te verbeteren en hiervoor voor de zomer van 2025 een plan van aanpak aan de Kamer te doen toekomen,\nen gaat over tot de orde van de dag.\nMichon-Derkzen\nKisteman\nBoswijk",
  "content_char_count": 1128,
  "source": {
    "document_id": "3d303f8b-b82b-4ad8-89e4-e9be53b334bc",
    "document_nummer": "2024D45476",
    "document_soort": "Motie",
    "publication_id": "4ebe3f6f-1fc8-45e2-a76a-abdb58c67a43",
    "publication_content_type": "application/xml",
    "publication_length": 2670,
    "cached": false,
    "binary_path": "bronmateriaal-onbewerkt\\cache\\document_publications\\4ebe3f6f-1fc8-45e2-a76a-abdb58c67a43.xml"
  },
  "issues": []
}