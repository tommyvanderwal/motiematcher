{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 446\nWijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten)\nNr.\n78\nMOTIE VAN HET LID SARIS C.S.\nVoorgesteld\n1 april 2025\nDe Kamer,\ngehoord de beraadslaging,\nconstaterende dat grote problemen ontstaan doordat gemeentes niet weten waar mensen wonen, met alle sociale problemen als gevolg;\nconstaterende dat de Wtta wel een aantal stappen bevat om de correcte registratie van arbeidsmigranten te bevorderen, onder andere in de derde nota van wijziging;\nverzoekt de regering na inwerkingtreding van de Wtta elk jaar te rapporteren over in welk mate arbeidsmigranten correct in de BRP vermeld staan, en binnen een jaar na inwerkingtreding van de Wtta een nader plan met de VNG, de uitzendsector en de inleners te ontwikkelen voor een sluitende registratie om die klaar te hebben als de registratie in de BRP onvoldoende op orde is,\nen gaat over tot de orde van de dag.\nSaris\nInge van Dijk\nVan Kent",
  "content_char_count": 1182,
  "source": {
    "document_id": "ed66108e-98a6-42b2-9842-d0bc2a3292d2",
    "document_nummer": "2025D14344",
    "document_soort": "Motie",
    "publication_id": "edc859bd-101e-4369-98b3-a18ef5629e43",
    "publication_content_type": "application/xml",
    "publication_length": 2607,
    "cached": false,
    "binary_path": "bronmateriaal-onbewerkt\\cache\\document_publications\\edc859bd-101e-4369-98b3-a18ef5629e43.xml"
  },
  "issues": []
}