{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2162\nGEWIJZIGDE MOTIE VAN HET LID PATERNOTTE C.S. TER VERVANGING VAN DIE GEDRUKT ONDER NR. 2134\nVoorgesteld\n18 december 2024\nDe Kamer,\ngehoord de beraadslaging,\nconstaterende dat er gesprekken hebben plaatsgevonden tussen de Franse president Macron en de Poolse premier Tusk over een Europese vredesmacht in Oekraïne;\noverwegende dat duurzame vrede na beëindiging van de Russische invasie alleen mogelijk is indien er een brede vredesmacht is die met voldoende afschrikking een nieuwe oorlog kan voorkomen;\nspreekt uit dat de Kamer een Nederlandse rol ziet om samen met NAVO-partners te zorgen voor bescherming van naoorlogse stabiliteit in Oekraïne;\nverzoekt de regering om zich constructief op te stellen ten aanzien van de Franse en Poolse ideeën over een naoorlogse vredesmacht in Oekraïne en hierover met deze landen in gesprek te gaan,\nen gaat over tot de orde van de dag.\nPaternotte\nDassen\nVan Campen",
  "content_char_count": 1008,
  "source": {
    "document_id": "38131647-e9b6-4f4c-af04-0ea5b6a1a570",
    "document_nummer": "2024D50667",
    "document_soort": "Motie (gewijzigd/nader)",
    "publication_id": "39bfd2d7-158d-407d-8aa0-56bc8ab55710",
    "publication_content_type": "application/xml",
    "publication_length": 2472,
    "cached": false,
    "binary_path": "bronmateriaal-onbewerkt\\cache\\document_publications\\39bfd2d7-158d-407d-8aa0-56bc8ab55710.xml"
  },
  "issues": []
}