{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 584\nWijziging van de Handelsregisterwet 2007 en de Implementatiewet registratie uiteindelijk belanghebbenden van trusts en soortgelijke juridische constructies ter beperking van de toegang tot informatie over uiteindelijk belanghebbenden van vennootschappen en andere juridische entiteiten alsmede van de toegang tot informatie over uiteindelijk belanghebbenden van trusts en soortgelijke juridische constructies (Wijzigingswet beperking toegang UBO-registers)\nNr.\n16\nMOTIE VAN HET LID AUKJE DE VRIES\nVoorgesteld tijdens het Wetgevingsoverleg van\n10 februari 2025\nDe Kamer,\ngehoord de beraadslaging,\nconstaterende dat gegevens in het UBO-register nu kunnen worden afgeschermd bij personen met politiebescherming;\noverwegende dat de Anti-witwasrichtlijn meer ruimte biedt om mensen die bedreigd worden te beschermen en in het Handelsregister gegevens bij concrete of waarschijnlijke dreiging kunnen worden afgeschermd;\nverzoekt de regering aanvullende maatregelen uit te werken om gegevens van mensen die met bedreiging te maken krijgen te beschermen, hierbij in elk geval de mogelijkheden die in het Handelsregister bestaan te betrekken, en de Kamer hierover voor 1 mei 2025 te informeren,\nen gaat over tot de orde van de dag.\nAukje de Vries",
  "content_char_count": 1315,
  "source": {
    "document_id": "edc8002c-7c6b-4119-8b5c-05fd43a1fbef",
    "document_nummer": "2025D05558",
    "document_soort": "Motie",
    "publication_id": "86addaa8-8e0b-4f9c-a7cb-eb6dc8d218d1",
    "publication_content_type": "application/xml",
    "publication_length": 2646,
    "cached": false,
    "binary_path": "bronmateriaal-onbewerkt\\cache\\document_publications\\86addaa8-8e0b-4f9c-a7cb-eb6dc8d218d1.xml"
  },
  "issues": []
}