{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1264\nMOTIE VAN HET LID MICHON-DERKZEN\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de maatschappelijke discussie rond de aanwezigheid van agenten in functie op iftars of andere religieuze bijeenkomsten vraagt om helder beleid vanuit de politie;\nverzoekt het kabinet in beeld te brengen hoe de lifestyleneutraliteit van de agent in uniform beter geborgd kan worden;\nverzoekt het kabinet erop toe te zien dat door de politie wordt afgezien van deelname aan religieuze ceremonies en diensten als deelnemer in uniform;\nverzoekt tevens te voorkomen dat sociale evenementen rond religieuze feestdagen worden georganiseerd of als deelnemer worden bezocht door de politie waarbij sprake is van gescheiden ruimtes voor mannen en vrouwen, het uitsluiten van deelname voor bepaalde groepen vanwege geaardheid, geloof of afkomst, of andere zaken die zich niet verhouden tot de vrije en seculiere samenleving,\nen gaat over tot de orde van de dag.\nMichon-Derkzen",
  "content_char_count": 1071,
  "source": {
    "document_id": "fbdadb15-faeb-48ab-bd9f-194169c17f1c",
    "document_nummer": "2025D24828",
    "document_soort": "Motie",
    "publication_id": "7902ac78-eadb-415a-a922-e95afe558ddb",
    "publication_content_type": "application/xml",
    "publication_length": 4619,
    "cached": false,
    "binary_path": "bronmateriaal-onbewerkt\\cache\\document_publications\\7902ac78-eadb-415a-a922-e95afe558ddb.xml"
  },
  "issues": []
}