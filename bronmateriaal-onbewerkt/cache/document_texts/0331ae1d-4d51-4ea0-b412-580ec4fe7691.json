{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n199\nMOTIE VAN HET LID DE VOS\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat het kabinet in het regeerprogramma heeft aangegeven de kritische depositiewaarde pas uit de wet te willen halen als hiervoor een juridisch houdbaar alternatief bestaat;\noverwegende dat de leeswijzer Natura 2000 aanknopingspunten biedt om vergunningen niet langer te verlenen op basis van het al dan niet\noverschrijden van de modelmatige kritische depositiewaarde, maar op basis van empirische natuurgegevens, zoals de aanwezigheid van de zogeheten typische soorten in het Natura 2000-gebied in kwestie;\noverwegende dat deze wijze van vergunningverlening het juridisch houdbare alternatief zou kunnen zijn dat de kritische depositiewaarde kan vervangen;\nverzoekt de regering dit alternatief mee te laten nemen in de besprekingen van de ministeriÃ«le commissie, en de Kamer hierover te informeren,\nen gaat over tot de orde van de dag.\nDe Vos",
  "content_char_count": 1061,
  "source": {
    "document_id": "04a3965f-8cad-4b6c-b515-fcac30b73223",
    "document_nummer": "2025D13306",
    "document_soort": "Motie",
    "publication_id": "0331ae1d-4d51-4ea0-b412-580ec4fe7691",
    "publication_content_type": "application/xml",
    "publication_length": 2486,
    "cached": false,
    "binary_path": "bronmateriaal-onbewerkt\\cache\\document_publications\\0331ae1d-4d51-4ea0-b412-580ec4fe7691.xml"
  },
  "issues": []
}