{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3113\nMOTIE VAN HET LID PATERNOTTE C.S.\nVoorgesteld\n10 april 2025\nDe Kamer,\ngehoord de beraadslaging,\nconstaterende dat het Raadsbesluit 2011/168/CFSP van 11 maart 2011 stelt dat lidstaten volledig meewerken aan implementatie van het Statuut van Rome en alles in het werk moeten stellen om de steun voor het Internationaal Strafhof wereldwijd te bevorderen;\noverwegende dat het zich terugtrekken van Hongarije uit het Strafhof regelrecht indruist tegen dit Raadsbesluit;\noverwegende dat besluiten van de Raad van de Europese Unie bindend zijn voor de lidstaten en een overtreding daarvan dus geldt als schending van het Europees recht;\noverwegende dat dit daarbij een schending van artikel 2 van het Verdrag betreffende de werking van de Europese Unie is, omdat het ingaat tegen het respecteren van de rechtsstaat en mensenrechten;\noverwegende dat Hongarije met het vertrek uit het Statuut van Rome het voornoemde Raadsbesluit en daarmee het Europese recht schendt;\nverzoekt de regering om onder artikel 259 VWEU een klacht tegen Hongarije\nneer te leggen bij de Europese Commissie in verband met het besluit van Hongarije zich terug te trekken uit het Internationaal Strafhof,\nen gaat over tot de orde van de dag.\nPaternotte\nBoswijk\nPiri",
  "content_char_count": 1370,
  "source": {
    "document_id": "994c0247-36f2-4937-8e5c-632ef4e605f2",
    "document_nummer": "2025D16310",
    "document_soort": "Motie",
    "publication_id": "dbda4037-c9c6-4351-bac6-1f3868ce21dd",
    "publication_content_type": "application/xml",
    "publication_length": 2945,
    "cached": false,
    "binary_path": "bronmateriaal-onbewerkt\\cache\\document_publications\\dbda4037-c9c6-4351-bac6-1f3868ce21dd.xml"
  },
  "issues": []
}