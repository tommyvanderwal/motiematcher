{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 239\nStimulering duurzame energieproductie\nNr.\n412\nMOTIE VAN DE LEDEN KRÖGER EN GRINWIS\nVoorgesteld\n6 februari 2025\nDe Kamer,\ngehoord de beraadslaging,\noverwegende dat het om zowel geopolitieke redenen als veiligheidsredenen en ook economisch belangrijk is om over te stappen van geïmporteerd aardgas naar zo veel mogelijk in Nederland geproduceerde elektriciteit, en groene waterstof;\nconstaterende dat het beleid voor verduurzaming van de industrie – middels onder andere individuele maatwerkafspraken – tot op heden niet tot genoeg duidelijkheid in de vorm van concrete afnameovereenkomsten leidt voor de keten van wind op zee en elektrolyse;\nconstaterende dat daardoor de uitrol van zowel wind op zee als de productie van groene waterstof achterblijft en de mogelijkheid voor de industrie om te verduurzamen beperkt blijft;\nverzoekt de regering om voor de opening van de volgende wind-op-zeetender een sectoraanpak te ontwikkelen waarbij gestuurd wordt op concrete doelen en een ingroeipad voor de vraag naar elektriciteit en groene waterstof vanuit de industriële clusters, waarbij financiële zekerheid wordt geboden aan producenten van in Nederland geproduceerde hernieuwbare energie,\nen gaat over tot de orde van de dag.\nKröger\nGrinwis",
  "content_char_count": 1315,
  "source": {
    "document_id": "74dcb01f-fd80-4a07-b61f-9098f2e3a047",
    "document_nummer": "2025D05032",
    "document_soort": "Motie",
    "publication_id": "6232ad71-ce18-4d91-bed5-5ea43cbbf16b",
    "publication_content_type": "application/xml",
    "publication_length": 2749,
    "cached": false,
    "binary_path": "bronmateriaal-onbewerkt\\cache\\document_publications\\6232ad71-ce18-4d91-bed5-5ea43cbbf16b.xml"
  },
  "issues": []
}