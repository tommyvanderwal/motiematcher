{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2084\nGEWIJZIGDE MOTIE VAN HET LID CEDER C.S. TER VERVANGING VAN DIE GEDRUKT ONDER NR. 2070\nVoorgesteld\n17 april 2024\nDe Kamer,\ngehoord de beraadslaging,\noverwegende dat de aangenomen motie-Ceder de regering heeft verzocht op geÃ«igende manieren onderzoek te doen naar de precieze rol van de Iraanse Revolutionaire Garde in de terreuraanval van 7 oktober en op basis van verzameld bewijs uitsluitsel te verkrijgen over deze betrokkenheid bij deze aanslagen,\nconstaterende dat de Iraanse organisatie\nCoalition Council of Islamic Revolution Forces\n, SHANA in de Farsi-afkorting, de rol van de omgekomen commandant van de Iraanse Revolutionaire Garde Mohammad Reza Zahedi bij de planning en uitvoering van de terreuraanval op 7 oktober heeft geprezen,\noverwegende dat dit de betrokkenheid van de Iraanse Revolutionaire Garde bij de terreuraanval op 7 oktober verder onderbouwt,\nverzoekt de regering zich in te zetten in de Raad om de Iraanse Revolutionaire Garde op de terreurlijst geplaatst te krijgen,\nen gaat over tot de orde van de dag.\nCeder\nVan Campen\nDiederik van Dijk",
  "content_char_count": 1171,
  "source": {
    "document_id": "84b00160-38ae-4ac7-b6cf-6bc547ff512c",
    "document_nummer": "2024D15609",
    "document_soort": "Motie (gewijzigd/nader)",
    "publication_id": "9068de93-6356-4299-8531-e7ceab91fd70",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\9068de93-6356-4299-8531-e7ceab91fd70.xml"
  },
  "issues": []
}