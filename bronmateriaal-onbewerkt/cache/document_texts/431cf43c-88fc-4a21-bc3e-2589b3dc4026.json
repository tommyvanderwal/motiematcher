{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 924\nToezichtsverslagen AIVD en MIVD\nNr.\n267\nMOTIE VAN HET LID KATHMANN\nVoorgesteld\n6 november 2024\nDe Kamer,\ngehoord de beraadslaging,\noverwegende dat de ervaringen die de diensten, de toezichthouders en de Afdeling bestuursrechtspraak met de tijdelijke wet opdoen richtinggevend zijn bij de herziening van de Wiv 2017;\noverwegende dat omdat het toezicht bij inwerkingtreding van de tijdelijke wet nog niet op orde was, de wet naar verwachting pas vanaf januari 2025 geheel operationeel kan zijn;\noverwegende dat de regering overweegt om al in maart of april 2025 een invoeringstoets voor de tijdelijke wet te laten houden;\nvan mening dat de periode van uitvoering van de tijdelijke wet dan te kort zal zijn om voldoende kennis en ervaring op te doen over de uitwerking in de praktijk;\nvan mening dat een invoeringstoets niet in de plaats van een volledige en onafhankelijke wetsevaluatie kan komen;\nverzoekt de regering een volwaardige wetsevaluatie van de tijdelijke wet door een onafhankelijke commissie te laten uitvoeren alvorens de Wiv 2017 te herzien,\nen gaat over tot de orde van de dag.\nKathmann",
  "content_char_count": 1178,
  "source": {
    "document_id": "aaba3dc5-3f81-488f-b37a-f689532c3aac",
    "document_nummer": "2024D42340",
    "document_soort": "Motie",
    "publication_id": "431cf43c-88fc-4a21-bc3e-2589b3dc4026",
    "publication_content_type": "application/xml",
    "publication_length": 2572,
    "cached": false,
    "binary_path": "bronmateriaal-onbewerkt\\cache\\document_publications\\431cf43c-88fc-4a21-bc3e-2589b3dc4026.xml"
  },
  "issues": []
}