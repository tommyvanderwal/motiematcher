{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 343\nHandhaving milieuwetgeving\nNr.\n423\nMOTIE VAN HET LID CEDER C.S.\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat de situatie op en rondom de afvalstort Selibon op Bonaire ernstig is en dat omwonenden al geruime tijd kampen met overlast, onzekerheid en mogelijke gezondheidsrisico's;\noverwegende dat er nog veel vragen zijn op Bonaire ten aanzien van het ontstaan, verloop en bescherming volksgezondheid ten aanzien van Selibon en transparantie en bestuurlijke verantwoordelijkheid essentieel is om vertrouwen van bewoners te herstellen en herhaling te voorkomen;\nverzoekt de regering:\n•\neen extern, onafhankelijk onderzoek te laten uitvoeren naar het ontstaan en verloop van de situatie rondom Selibon, waarin in elk geval de juridische, bestuurlijke en volksgezondheidsaspecten worden meegenomen;\n•\ndaarbij nadrukkelijk te onderzoeken of en waar bestuurlijke of institutionele tekorten zijn ontstaan in onder andere de samenwerking tussen ministeries en het OLB, en of bewoners voldoende zijn geïnformeerd en beschermd;\n•\nde Kamer over de uitkomsten te informeren,\nen gaat over tot de orde van de dag.\nCeder\nBruyning\nWhite\nBamenga",
  "content_char_count": 1238,
  "source": {
    "document_id": "3dc576a2-9e60-4fb3-b506-84328ddd66cc",
    "document_nummer": "2025D21509",
    "document_soort": "Motie",
    "publication_id": "79f10bbd-2c79-46ca-820e-7195312f2185",
    "publication_content_type": "application/xml",
    "publication_length": 5643,
    "cached": false,
    "binary_path": "bronmateriaal-onbewerkt\\cache\\document_publications\\79f10bbd-2c79-46ca-820e-7195312f2185.xml"
  },
  "issues": []
}