{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 805\nHulpmiddelenbeleid in de gezondheidszorg\nNr.\n178\nMOTIE VAN DE LEDEN DANIËLLE JANSEN EN CLAASSEN\nVoorgesteld\n12 juni 2024\nDe Kamer,\ngehoord de beraadslaging,\nconstaterende dat het geneesmiddelentekort in Nederland hoger is dan ooit;\nconstaterende dat het preferentiebeleid in beginsel leidt tot goedkopere medicijnen en meer leveringszekerheid, maar ook tot situaties waarbij bij tekorten niet of niet tijdig een vervangend medicijn voorhanden is;\nverzoekt de Minister om naast haar voorstellen in de brief Tijdpad verbetering preferentiebeleid geneesmiddelen van 10 juni 2024 de volgende opties mee te nemen:\n•\nclassificatie van een dreigend tekort: wanneer is het dreigend en hoe is dit vast te stellen;\n•\ntiming van versoepeling preferentiebeleid en van communicatie hierover (wanneer in de tijdlijn);\n•\nvoorwaarden voor voorraden preferente geneesmiddelen;\n•\nde optie om kritische geneesmiddelen uit te sluiten van het preferentiebeleid;\n•\nde optie om geneesmiddelen aan de onderkant (minder dan 1 miljoen euro omzet) van de markt uit te sluiten van het preferentiebeleid;\n•\nwat de voorstellen en opties betekenen voor de premiebetaler;\nverzoekt de Kamer hierover binnen een halfjaar te informeren,\nen gaat over tot de orde van de dag.\nDaniëlle Jansen\nClaassen",
  "content_char_count": 1341,
  "source": {
    "document_id": "d28330a8-27f1-47e1-896f-5fbb3d742dc9",
    "document_nummer": "2024D24326",
    "document_soort": "Motie",
    "publication_id": "da9aaf60-2ee4-40f2-85b7-c5c9ecc418e2",
    "publication_content_type": "application/xml",
    "publication_length": 3552,
    "cached": false,
    "binary_path": "bronmateriaal-onbewerkt\\cache\\document_publications\\da9aaf60-2ee4-40f2-85b7-c5c9ecc418e2.xml"
  },
  "issues": []
}