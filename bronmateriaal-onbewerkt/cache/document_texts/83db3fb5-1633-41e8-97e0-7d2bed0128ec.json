{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n20 361\nSuriname\nNr.\n226\nMOTIE VAN HET LID CEDER\nVoorgesteld tijdens het Notaoverleg van\n2 juni 2025\nDe Kamer,\ngehoord de beraadslaging,\nconstaterende dat er veel belangstelling voor en maatschappelijke behoefte aan transparantie is over de historische, politieke en bestuurlijke relatie tussen Nederland en Suriname, met name ten aanzien van de archieven rond de coup in Suriname in de jaren tachtig en de rol van Nederland hierin;\noverwegende dat een aangenomen motie uit 2021 over openbaarmaking van de archieven momenteel wordt uitgewerkt, maar het Adviescollege Openbaarheid en Informatiehuishouding pas in 2022 is ingesteld en het ACOI nog geen rol heeft bij de uitwerking;\nverzoekt de regering:\n–\nom het Adviescollege Openbaarheid en Informatiehuishouding actief te betrekken bij de verdere uitwerking van het zo veel mogelijk openbaar maken van het archief met betrekking tot Suriname en met name de gebeurtenissen rond de coup in de jaren tachtig;\n–\nde Kamer voor het einde van het jaar de uitwerking van de volledige afronding van de motie uit 2021 (\n20 361, nr. 190\n) toe te sturen,\nen gaat over tot de orde van de dag.\nCeder",
  "content_char_count": 1206,
  "source": {
    "document_id": "a7d24ec7-cee0-4250-a221-e1962fc7aa4b",
    "document_nummer": "2025D25616",
    "document_soort": "Motie",
    "publication_id": "83db3fb5-1633-41e8-97e0-7d2bed0128ec",
    "publication_content_type": "application/xml",
    "publication_length": 5219,
    "cached": false,
    "binary_path": "bronmateriaal-onbewerkt\\cache\\document_publications\\83db3fb5-1633-41e8-97e0-7d2bed0128ec.xml"
  },
  "issues": []
}