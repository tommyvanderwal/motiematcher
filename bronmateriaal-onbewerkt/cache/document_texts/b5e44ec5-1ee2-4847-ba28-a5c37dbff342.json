{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n36\nMOTIE VAN HET LID OLGER VAN DIJK C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat tijdens het BO MIRT 2024 door het Ministerie van IenW is aangegeven dat het budget voor het project Kornwerderzand ontoereikend is en dat het overleg op korte termijn zal worden voortgezet om tot een oplossing/voorkeursvariant te komen voor dit project;\noverwegende dat voor het project Kornwerderzand een gezamenlijke aanpak van de verruiming van het sluizencomplex en de werkzaamheden aan de A7 de meest duurzame op≈Çossing is;\nverzoekt de regering om het project Kornwerderzand te blijven behandelen als een integraal project en niet over te gaan tot het loskoppelen van de verruiming van het sluizencomplex en de werken aan de A7 terwijl er naar toereikend budget wordt gezocht,\nen gaat over tot de orde van de dag.\nOlger van Dijk\nPeter de Groot\nGrinwis\nVedder\nStoffer\nPierik\nDe Hoop",
  "content_char_count": 1102,
  "source": {
    "document_id": "b97dd00b-35b5-4092-b80c-78837a2a376b",
    "document_nummer": "2024D46046",
    "document_soort": "Motie",
    "publication_id": "b5e44ec5-1ee2-4847-ba28-a5c37dbff342",
    "publication_content_type": "application/xml",
    "publication_length": 2673,
    "cached": false,
    "binary_path": "bronmateriaal-onbewerkt\\cache\\document_publications\\b5e44ec5-1ee2-4847-ba28-a5c37dbff342.xml"
  },
  "issues": []
}