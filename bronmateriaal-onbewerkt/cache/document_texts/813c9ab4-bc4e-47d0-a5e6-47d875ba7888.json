{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 628\nPolitie\nNr.\n1198\nMOTIE VAN DE LEDEN MUTLUER EN LAHLAH\nVoorgesteld\n24 januari 2024\nDe Kamer,\ngehoord de beraadslaging,\nvan mening dat er geen gegevens over onschuldige mensen moeten worden bewaard;\nverzoekt de regering ervoor te zorgen dat burgers waarvan vaststaat dat er geen grond voor registratie in TOOI was daarvan op de hoogte worden gesteld en die registratie te schrappen;\nverzoekt de regering tevens negatieve gevolgen voor deze burgers te voorkomen door ervoor te zorgen dat het bij alle betrokken overheden duidelijk wordt dat deze burgers zonder gegronde reden in TOOI opgenomen waren,\nen gaat over tot de orde van de dag.\nMutluer\nLahlah",
  "content_char_count": 727,
  "source": {
    "document_id": "fe9ac161-a673-40ec-8ccf-de03ab443075",
    "document_nummer": "2024D02391",
    "document_soort": "Motie",
    "publication_id": "813c9ab4-bc4e-47d0-a5e6-47d875ba7888",
    "publication_content_type": "application/xml",
    "publication_length": 2131,
    "cached": false,
    "binary_path": "bronmateriaal-onbewerkt\\cache\\document_publications\\813c9ab4-bc4e-47d0-a5e6-47d875ba7888.xml"
  },
  "issues": []
}