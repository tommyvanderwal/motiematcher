{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n70\nMOTIE VAN HET LID BOSWIJK C.S.\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat de voortgang van «straatje erbij» verschilt per provincie, waarbij in verschillende provincies het maximum van 50 woningen per dorpskern al wordt losgelaten;\noverwegende dat «buurtje erbij» of «wijkje erbij» dezelfde voordelen heeft als «straatje erbij», omdat er geen aanleg van grootschalige infrastructuur voor nodig is en het aansluit bij bestaande voorzieningen en het karakter van dorpen en steden;\nverzoekt de regering te bezien wat het Rijk kan bijdragen aan het weghalen van belemmeringen en het voorkomen van vertragingen bij de daadwerkelijke realisatie van «straatjes erbij» in zo veel mogelijk dorpen en steden;\nverzoekt de regering daarbij in kaart te brengen welke stappen er gezet zouden moeten worden om het initiatief van «straatje erbij» uit te breiden naar «buurtje erbij» of «wijkje erbij»,\nen gaat over tot de orde van de dag.\nBoswijk\nPeter de Groot\nWelzijn\nVijlbrief\nGrinwis\nFlach",
  "content_char_count": 1433,
  "source": {
    "document_id": "6472101d-91ce-4f45-8808-547af958bb22",
    "document_nummer": "2025D30030",
    "document_soort": "Motie",
    "publication_id": "fd368725-d52a-4635-a9aa-ef809104303e",
    "publication_content_type": "application/xml",
    "publication_length": 6116,
    "cached": false,
    "binary_path": "bronmateriaal-onbewerkt\\cache\\document_publications\\fd368725-d52a-4635-a9aa-ef809104303e.xml"
  },
  "issues": []
}