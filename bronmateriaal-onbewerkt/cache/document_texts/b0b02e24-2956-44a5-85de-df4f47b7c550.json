{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1005\nMOTIE VAN HET LID DOBBE\nVoorgesteld\n28 maart 2024\nDe Kamer,\ngehoord de beraadslaging,\nvan mening dat het nu de hoogste prioriteit moet hebben om ervoor te zorgen dat kwetsbare jongeren de zorg krijgen die zij nodig hebben in een veilige omgeving;\nvan mening dat niet opnieuw de fout moet worden gemaakt om een bezuinigingsopgave in de weg te laten zitten van hervormingen in de jeugdzorg die in het belang zijn van kinderen;\nverzoekt de regering om de bezuiniging van 1 miljard die is gekoppeld aan de Hervormingsagenda Jeugd en de bezuinigingsopgave van 500 miljoen die daar nog bovenop komt te schrappen en eerst de misstanden in de jeugdzorg aan te pakken, en daarna pas te kijken of er eventueel geld bespaard kan worden,\nen gaat over tot de orde van de dag.\nDobbe",
  "content_char_count": 865,
  "source": {
    "document_id": "75e6fc02-f480-4f5b-b30d-ec52d1c6bdd8",
    "document_nummer": "2024D12351",
    "document_soort": "Motie",
    "publication_id": "b0b02e24-2956-44a5-85de-df4f47b7c550",
    "publication_content_type": "application/xml",
    "publication_length": 2197,
    "cached": false,
    "binary_path": "bronmateriaal-onbewerkt\\cache\\document_publications\\b0b02e24-2956-44a5-85de-df4f47b7c550.xml"
  },
  "issues": []
}