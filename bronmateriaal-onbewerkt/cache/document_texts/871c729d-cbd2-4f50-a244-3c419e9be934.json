{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n76\nMOTIE VAN HET LID KRUL C.S.\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat middelbare scholen verplicht moderne vreemde talen aan moeten bieden en ze hierbij zelf kunnen kiezen om, afhankelijk van de regio waarin ze onderwijs verzorgen, Frans en/of Duits aan te bieden;\nconstaterende dat er een negatieve spiraal gaande is met dalende aantallen scholieren, lage doorstroom naar vervolgopleidingen en docententekorten, waardoor de schoolvakken Frans en Duits dreigen te verdwijnen;\nconstaterende dat toekomstige generaties straks de talen van onze belangrijkste buurlanden niet meer beheersen, wat een slechte ontwikkeling is, zeker voor grensregio's;\nverzoekt de regering om met een ambitieus plan te komen om de negatieve spiraal rondom de schoolvakken Frans en Duits te doorbreken en daar de grensregio's en organisaties rondom buurtalen actief bij te betrekken,\nen gaat over tot de orde van de dag.\nKrul",
  "content_char_count": 1150,
  "source": {
    "document_id": "f7b007c4-7acb-4b6b-9d88-b9e3294174de",
    "document_nummer": "2024D01363",
    "document_soort": "Motie",
    "publication_id": "871c729d-cbd2-4f50-a244-3c419e9be934",
    "publication_content_type": "application/xml",
    "publication_length": 2557,
    "cached": false,
    "binary_path": "bronmateriaal-onbewerkt\\cache\\document_publications\\871c729d-cbd2-4f50-a244-3c419e9be934.xml"
  },
  "issues": []
}