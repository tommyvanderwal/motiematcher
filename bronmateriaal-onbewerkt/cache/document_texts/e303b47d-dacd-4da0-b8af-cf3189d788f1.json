{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n87\nMOTIE VAN HET LID DIEDERIK VAN DIJK\nVoorgesteld tijdens het Wetgevingsoverleg van\n12 februari 2024\nDe Kamer,\ngehoord de beraadslaging,\nconstaterende dat Nederland de op een na hoogste bevolkingsdichtheid van de Europese Unie heeft;\nconstaterende dat de Staatscommissie Demografische Ontwikkelingen 2050 de suggestie doet in EU-verband meer aandacht te vragen voor de uitzonderlijke demografische situatie van Nederland bij de verdeling van asielzoekers binnen de EU;\nverzoekt de regering op Europees niveau frequent de hoge bevolkingsdichtheid van Nederland aan te kaarten bij overleggen over de verdeling van asielzoekers, en zich in te zetten voor het meewegen van de bevolkingsdichtheid in concrete voorstellen op dit punt,\nen gaat over tot de orde van de dag.\nDiederik van Dijk",
  "content_char_count": 976,
  "source": {
    "document_id": "f257b049-1d45-4f05-86a5-472fe961e112",
    "document_nummer": "2024D05280",
    "document_soort": "Motie",
    "publication_id": "e303b47d-dacd-4da0-b8af-cf3189d788f1",
    "publication_content_type": "application/xml",
    "publication_length": 2360,
    "cached": false,
    "binary_path": "bronmateriaal-onbewerkt\\cache\\document_publications\\e303b47d-dacd-4da0-b8af-cf3189d788f1.xml"
  },
  "issues": []
}