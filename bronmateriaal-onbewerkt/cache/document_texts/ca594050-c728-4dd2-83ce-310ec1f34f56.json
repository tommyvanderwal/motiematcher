{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1299\nMOTIE VAN HET LID WELZIJN C.S.\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat er een wooncrisis gaande is;\nconstaterende dat de politie aangeeft dat minstens 8.000 huizen via hypotheekfraude zijn opgekocht door criminelen in veelal kwetsbare wijken;\noverwegende dat dit huizen zijn waar mensen hadden kunnen wonen die nu misschien al jaren op een wachtlijst staan;\nverzoekt de regering gemeenten er via reguliere bestuurlijke gesprekken op te wijzen dat zij bij het verlenen van een verhuurvergunning onder de Huisvestingswet direct een Bibobtoets uitvoeren om ondermijning en criminaliteit voor te zijn,\nen gaat over tot de orde van de dag.\nWelzijn\nVedder\nGrinwis",
  "content_char_count": 818,
  "source": {
    "document_id": "1af9065f-159a-4e8a-868e-8afc8ba55b72",
    "document_nummer": "2025D13065",
    "document_soort": "Motie",
    "publication_id": "ca594050-c728-4dd2-83ce-310ec1f34f56",
    "publication_content_type": "application/xml",
    "publication_length": 2266,
    "cached": false,
    "binary_path": "bronmateriaal-onbewerkt\\cache\\document_publications\\ca594050-c728-4dd2-83ce-310ec1f34f56.xml"
  },
  "issues": []
}