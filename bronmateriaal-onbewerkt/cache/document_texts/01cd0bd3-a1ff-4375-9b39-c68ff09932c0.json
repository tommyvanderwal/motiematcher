{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n383\nMOTIE VAN DE LEDEN VAN CAMPEN EN VAN DER PLAS\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat het kabinet toewerkt naar bedrijfsgerichte doelsturing op het gebied van stikstof, klimaat en waterkwaliteit;\noverwegende dat agrarische ondernemers gebaat zijn bij duidelijkheid over doelen op bedrijfsniveau, inzicht in hun duurzaamheidsprestaties en de ruimte om daar, passend bij hun bedrijfsvoering, op te sturen;\nconstaterende dat het benodigde instrumentarium in sommige sectoren al ver of volledig is ontwikkeld, zoals de KringloopWijzer in de melkveehouderij;\noverwegende dat effectieve doelsturing gebaat is bij samenhangende inzet van instrumenten;\nverzoekt de regering om per sector, waar mogelijk, zo snel mogelijk over te gaan op doelsturing, te starten met de doelen waarvoor het instrumentarium al ver of volledig beschikbaar is,\nen gaat over tot de orde van de dag.\nVan Campen\nVan der Plas",
  "content_char_count": 1052,
  "source": {
    "document_id": "6d013b12-e58a-42cf-b29e-e1972cd055ca",
    "document_nummer": "2025D23661",
    "document_soort": "Motie",
    "publication_id": "01cd0bd3-a1ff-4375-9b39-c68ff09932c0",
    "publication_content_type": "application/xml",
    "publication_length": 4961,
    "cached": false,
    "binary_path": "bronmateriaal-onbewerkt\\cache\\document_publications\\01cd0bd3-a1ff-4375-9b39-c68ff09932c0.xml"
  },
  "issues": []
}