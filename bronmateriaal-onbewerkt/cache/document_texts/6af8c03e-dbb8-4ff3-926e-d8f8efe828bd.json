{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n862\nMOTIE VAN HET LID DOBBE C.S.\nVoorgesteld\n11 september 2024\nDe Kamer,\ngehoord de beraadslaging,\nconstaterende dat er nog forse achterstanden bestaan als het gaat om vrouwengezondheid, waardoor er bij vrouwen bijvoorbeeld vaker geen diagnose wordt gesteld en zij vaker bijwerkingen krijgen van medicijnen;\noverwegende dat uit onderzoek blijkt dat een tijdige diagnose en adequate behandeling van bijvoorbeeld symptomen van de overgang, endometriose, hart- en vaatziekten en psychische aandoeningen bij vrouwen in Nederland tot wel 7,6 miljard kan opleveren;\nverzoekt de regering om een nationale strategie vrouwengezondheid op te stellen en daarbij ook aandacht te besteden aan de interactie met andere vormen van ongelijkheid, zoals sociaale-conomische gezondheidsverschillen, en deze voor het zomerreces van 2025 met de Kamer te delen,\nen gaat over tot de orde van de dag.\nDobbe\nPaulusma\nSlagt-Tichelman\nTielen\nDaniÃ«lle Jansen",
  "content_char_count": 1031,
  "source": {
    "document_id": "c31272bb-6b4c-4a9d-b023-2791c552d47f",
    "document_nummer": "2024D32580",
    "document_soort": "Motie",
    "publication_id": "6af8c03e-dbb8-4ff3-926e-d8f8efe828bd",
    "publication_content_type": "application/xml",
    "publication_length": 2504,
    "cached": false,
    "binary_path": "bronmateriaal-onbewerkt\\cache\\document_publications\\6af8c03e-dbb8-4ff3-926e-d8f8efe828bd.xml"
  },
  "issues": []
}