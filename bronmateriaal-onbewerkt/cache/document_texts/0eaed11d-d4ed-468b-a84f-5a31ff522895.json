{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 658\nInitiatiefnota van het lid Mutluer over femicide â€“ erkenning en aanpak van gendergerelateerd dodelijk geweld\nNr.\n13\nMOTIE VAN HET LID DIEDERIK VAN DIJK\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\nconstaterende dat de Emancipatienota 2007 al waarschuwde voor de toenemende seksualisering en vercommercialisering van vrouwen;\nconstaterende dat het kabinet in 2009 maatregelen aankondigde, maar dat de maatschappelijke trends sindsdien niet zijn gekeerd;\noverwegende dat de brede beschikbaarheid van pornografie bijdraagt aan de objectivering van vrouwen en daarmee ook een voedingsbodem vormt voor een ongezonde kijk op vrouwen;\nverzoekt de regering met een integraal actieplan te komen tegen seksualisering in de samenleving, inclusief maatregelen tegen normalisering van pornografie;\nverzoekt de regering daarbij lessen te trekken uit de eerdere inzet van 2007 en 2009, en de Kamer jaarlijks te informeren over de voortgang,\nen gaat over tot de orde van de dag.\nDiederik van Dijk",
  "content_char_count": 1107,
  "source": {
    "document_id": "f80e8e2e-6c36-469b-b820-3246a7ef115d",
    "document_nummer": "2025D40944",
    "document_soort": "Motie",
    "publication_id": "0eaed11d-d4ed-468b-a84f-5a31ff522895",
    "publication_content_type": "application/xml",
    "publication_length": 4812,
    "cached": false,
    "binary_path": "bronmateriaal-onbewerkt\\cache\\document_publications\\0eaed11d-d4ed-468b-a84f-5a31ff522895.xml"
  },
  "issues": []
}