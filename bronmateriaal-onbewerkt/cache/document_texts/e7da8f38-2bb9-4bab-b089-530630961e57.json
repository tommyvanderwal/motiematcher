{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n23\nMOTIE VAN DE LEDEN DASSEN EN GRINWIS\nVoorgesteld\n3 oktober 2024\nDe Kamer,\ngehoord de beraadslaging,\noverwegende dat er in Nederland vermogende emigranten zijn die vertrekken naar laagbelastende jurisdicties en zodoende belasting ontwijken;\nconstaterende dat er een maatregel is die emigratie om belastingredenen tegen kan gaan, namelijk de inwonerschapsfictie voor inkomstenbelasting na emigratie, oftewel de exitheffing;\noverwegende dat in mensen die in Nederland zijn opgegroeid veel publieke middelen zijn geïnvesteerd, en dat het om die reden redelijk is om van je verdiensten wat bij te dragen aan de publieke zaak;\nverzoekt de regering om opties uit te werken om belastingontwijking tegen te gaan, bijvoorbeeld een inwonerschapsfictie na emigratie, en voor het einde van het jaar de Kamer te informeren,\nen gaat over tot de orde van de dag.\nDassen\nGrinwis",
  "content_char_count": 1092,
  "source": {
    "document_id": "cfaa715c-a770-4480-8990-749d2fa783ba",
    "document_nummer": "2024D36672",
    "document_soort": "Motie",
    "publication_id": "e7da8f38-2bb9-4bab-b089-530630961e57",
    "publication_content_type": "application/xml",
    "publication_length": 2571,
    "cached": false,
    "binary_path": "bronmateriaal-onbewerkt\\cache\\document_publications\\e7da8f38-2bb9-4bab-b089-530630961e57.xml"
  },
  "issues": []
}