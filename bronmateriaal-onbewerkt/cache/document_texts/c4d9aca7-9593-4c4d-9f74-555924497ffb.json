{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n49\nMOTIE VAN DE LEDEN STOFFER EN GRINWIS\nVoorgesteld\n10 oktober 2024\nDe Kamer,\ngehoord de beraadslaging,\nverzoekt de regering voor de wetgevingsoverleggen MIRT en Water integraal inzicht te geven in:\n•\nde precieze budgetbehoefte voor instandhouding, nieuwe infrastructuurprojecten en hoogwaterbescherming tot 2038 in verhouding tot de in het Mobiliteitsfonds en Deltafonds hiervoor beschikbare middelen;\n•\nde strategische keuzes die gemaakt worden met betrekking tot deze budgetspanning;\n•\nde mogelijke risico's van budgettekorten voor doorstroming, bereikbaarheid en (water)veiligheid en op welke wijze serieuze risico's zo veel mogelijk vermeden worden,\nen gaat over tot de orde van de dag.\nStoffer\nGrinwis",
  "content_char_count": 908,
  "source": {
    "document_id": "8515692c-9416-46a3-8e16-f33703800873",
    "document_nummer": "2024D37930",
    "document_soort": "Motie",
    "publication_id": "c4d9aca7-9593-4c4d-9f74-555924497ffb",
    "publication_content_type": "application/xml",
    "publication_length": 2792,
    "cached": false,
    "binary_path": "bronmateriaal-onbewerkt\\cache\\document_publications\\c4d9aca7-9593-4c4d-9f74-555924497ffb.xml"
  },
  "issues": []
}