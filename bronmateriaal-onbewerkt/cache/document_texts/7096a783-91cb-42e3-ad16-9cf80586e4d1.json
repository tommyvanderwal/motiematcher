{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n757\nMOTIE VAN DE LEDEN TEUNISSEN EN KOSTIC\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat vijf scenario's voor een gedifferentieerde verbruiksbelasting van alcoholvrije dranken aan de Kamer zijn voorgelegd, maar dat pas een wetsvoorstel wordt uitgewerkt als de Kamer zich voor een van de opties heeft uitgesproken;\nconstaterende dat de Kamer de regering eerder heeft verzocht uiterlijk 2026 een zo eenvoudig mogelijke, uitvoerbare vorm van een gedifferentieerde verbruiksbelasting op alcoholvrije dranken in te voeren op basis van het suikergehalte;\nconstaterende dat scenario 1 – zonder uitzonderingen op de verbruiksbelasting – het eenvoudigst uitvoerbaar is;\noverwegende dat elke uitzondering op de verbruiksbelasting ervoor zorgt dat de dranken die nog wel onder de belasting vallen zwaarder zullen worden belast;\nverzoekt de regering een gedifferentieerde verbruiksbelasting op alcoholvrije dranken uit te werken in een wetsvoorstel, gebaseerd op scenario 1,\nen gaat over tot de orde van de dag.\nTeunissen\nKostić",
  "content_char_count": 1159,
  "source": {
    "document_id": "8478ad7b-9b33-46b0-a94d-5886c891b16d",
    "document_nummer": "2024D23170",
    "document_soort": "Motie",
    "publication_id": "7096a783-91cb-42e3-ad16-9cf80586e4d1",
    "publication_content_type": "application/xml",
    "publication_length": 2610,
    "cached": false,
    "binary_path": "bronmateriaal-onbewerkt\\cache\\document_publications\\7096a783-91cb-42e3-ad16-9cf80586e4d1.xml"
  },
  "issues": []
}