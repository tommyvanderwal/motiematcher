{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n598\nMOTIE VAN HET LID WESTERVELD C.S.\nVoorgesteld\n7 februari 2024\nDe Kamer,\ngehoord de beraadslaging,\nconstaterende dat leerlingen die hun entreeopleiding volgen via het praktijkonderwijs niet altijd examen kunnen doen in de gewenste afstudeerrichting omdat de mbo-instelling in de regio dit bijvoorbeeld niet aanbiedt;\nconstaterende dat dit voor ongelijkheid zorgt, terwijl juist een diploma van de entreeopleiding voor deze leerlingen de kansen op de arbeidsmarkt of bij een vervolgopleiding vergroot;\nconstaterende dat dit om een kleine groep leerlingen gaat voor wie maatwerk belangrijk is;\nverzoekt de regering in het wetsvoorstel dat nu in voorbereiding is over de samenwerking tussen het praktijkonderwijs en de entreeopleiding op te nemen dat een bekostigde praktijkonderwijsschool in uitzonderingsgevallen en onder bepaalde voorwaarden voor de examinering en diplomering mag samenwerken met een niet-bekostigde mbo-instelling,\nen gaat over tot de orde van de dag.\nWesterveld\nCeder\nPaternotte",
  "content_char_count": 1123,
  "source": {
    "document_id": "482fb35a-b5a2-4ad6-9965-9d9b10eab611",
    "document_nummer": "2024D04326",
    "document_soort": "Motie",
    "publication_id": "10e4ebea-c31b-4efc-876c-88f821dbca67",
    "publication_content_type": "application/xml",
    "publication_length": 2570,
    "cached": false,
    "binary_path": "bronmateriaal-onbewerkt\\cache\\document_publications\\10e4ebea-c31b-4efc-876c-88f821dbca67.xml"
  },
  "issues": []
}