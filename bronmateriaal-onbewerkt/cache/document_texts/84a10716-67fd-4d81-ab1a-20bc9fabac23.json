{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n588\nMOTIE VAN HET LID VERMEER\nVoorgesteld\n21 augustus 2025\nDe Kamer,\ngehoord de beraadslaging,\nconstaterende dat het kabinet de oproep van de Arabische Liga verwelkomt dat Hamas de wapens moet neerleggen en dat deze terroristische organisatie geen rol kan spelen in de toekomst van de Gazastrook;\noverwegende dat steun aan deze oproep een logische vervolgstap is, in lijn met de beantwoording van de vragen van het lid Ceder op 7 augustus;\noverwegende dat een staakt-het-vuren alleen tot stand kan komen als Hamas de gijzelaars vrijlaat en zijn wapens neerlegt;\nverzoekt het kabinet zich aan te sluiten bij de oproep van de Arabische Liga dat Hamas de wapens moet neerleggen en dat een rol voor Hamas in de toekomst van de Gazastrook wordt uitgesloten,\nen gaat over tot de orde van de dag.\nVermeer",
  "content_char_count": 912,
  "source": {
    "document_id": "4439371a-67f9-499f-a752-6005d1e02416",
    "document_nummer": "2025D35454",
    "document_soort": "Motie",
    "publication_id": "84a10716-67fd-4d81-ab1a-20bc9fabac23",
    "publication_content_type": "application/xml",
    "publication_length": 4546,
    "cached": false,
    "binary_path": "bronmateriaal-onbewerkt\\cache\\document_publications\\84a10716-67fd-4d81-ab1a-20bc9fabac23.xml"
  },
  "issues": []
}