{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 684\nWaddenzeebeleid\nNr.\n266\nMOTIE VAN HET LID PIERIK\nVoorgesteld\n26 maart 2024\nDe Kamer,\ngehoord de beraadslaging,\noverwegende dat de watertaxi essentieel vervoer is om van en naar de Waddeneilanden te komen tijdens calamiteiten;\noverwegende dat de dienstregeling van watertaxi's in het donker weer snel hersteld kan worden door deze aan te merken als kleine veerpont in de zin van het Binnenvaartpolitiereglement (BPR);\nconstaterende dat de watertaxi's niet opgenomen kunnen worden in de nieuwe concessies, omdat zij niet kwalificeren als openbaar vervoer;\nverzoekt de regering om binnen zes weken een overleg in te plannen met de veiligheidsregio's, de burgermeesters van de Waddeneilanden en de waddentaxibedrijven om te onderzoeken of een aanwijzing als kleine veerpont mogelijk is,\nen gaat over tot de orde van de dag.\nPierik",
  "content_char_count": 904,
  "source": {
    "document_id": "afb1f733-825d-473a-96a1-cff2155f555b",
    "document_nummer": "2024D11842",
    "document_soort": "Motie",
    "publication_id": "797a27f5-b56d-436d-b839-ce71a15004d1",
    "publication_content_type": "application/xml",
    "publication_length": 2256,
    "cached": false,
    "binary_path": "bronmateriaal-onbewerkt\\cache\\document_publications\\797a27f5-b56d-436d-b839-ce71a15004d1.xml"
  },
  "issues": []
}