{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1267\nMOTIE VAN HET LID KATHMANN C.S.\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat private investeringen in intercontinentale zeekabels uitblijven, zowel vanuit en naar Europees Nederland als Caribisch Nederland, waardoor er sprake is van marktfalen;\noverwegende dat de regering daarom een publieke taak heeft om onze autonomie, (cyber)veiligheid en economie te versterken met de juiste digitale infrastructuur en hier maximale zeggenschap over te hebben;\nverzoekt de regering om bij de realisatie van nieuwe intercontinentale zeekabels het kunnen sturen op beschikbaarheid en betaalbaarheid voorop te zetten;\nverzoekt de regering om nog vóór het zomerreces 2025 hier instrumenten voor te inventariseren, bijvoorbeeld garantieregelingen voor de afname van capaciteit, volledige publieke financiering en publiek-private financiering, inclusief EU-gelden,\nen gaat over tot de orde van de dag.\nKathmann\nVermeer\nKoekkoek",
  "content_char_count": 1079,
  "source": {
    "document_id": "83edef2d-b516-4c04-908e-b218ccc4140e",
    "document_nummer": "2025D01196",
    "document_soort": "Motie",
    "publication_id": "d3cbef59-051f-4e1b-bbd7-5288c640216e",
    "publication_content_type": "application/xml",
    "publication_length": 2529,
    "cached": false,
    "binary_path": "bronmateriaal-onbewerkt\\cache\\document_publications\\d3cbef59-051f-4e1b-bbd7-5288c640216e.xml"
  },
  "issues": []
}