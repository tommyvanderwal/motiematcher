{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n93\nMOTIE VAN DE LEDEN DIEDERIK VAN DIJK EN BUSHOFF\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat vanwege de bezuinigingen op pandemische paraatheid de opschaling van de ic-capaciteit niet van start gaat;\noverwegende dat het aantal operationele ic-bedden inmiddels zelfs is teruggelopen naar 850;\noverwegende dat via het financieel kader voor medisch-specialistische zorg in het Integraal Zorgakkoord reeds 35 miljoen euro is gereserveerd om eventuele meerkosten van ic-opschaling tot 1.150 bedden te bekostigen;\nverzoekt de regering om met de gereserveerde middelen uit het IZA de opschaling van de ic-capaciteit tot 1.150 bedden alsnog doorgang te laten vinden, en de Kamer uiterlijk eerste kwartaal 2025 te informeren over hoe dit wordt uitgevoerd,\nen gaat over tot de orde van de dag.\nDiederik van Dijk\nBushoff",
  "content_char_count": 1054,
  "source": {
    "document_id": "e89daf47-1770-479a-a0e8-758aa0c57bd5",
    "document_nummer": "2024D40794",
    "document_soort": "Motie",
    "publication_id": "5dd5c6d4-a5b7-4b86-b328-f37997cb4943",
    "publication_content_type": "application/xml",
    "publication_length": 2532,
    "cached": false,
    "binary_path": "bronmateriaal-onbewerkt\\cache\\document_publications\\5dd5c6d4-a5b7-4b86-b328-f37997cb4943.xml"
  },
  "issues": []
}