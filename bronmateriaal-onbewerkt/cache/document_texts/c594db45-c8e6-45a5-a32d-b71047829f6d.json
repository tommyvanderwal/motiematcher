{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n94\nMOTIE VAN HET LID KLAVER C.S.\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat de middenklasse het steeds zwaarder heeft door stijgende kosten, terwijl de topinkomens erop vooruitgaan;\noverwegende dat dankzij de koppeling van uitkeringen aan het minimumloon ook gepensioneerden, zieken en mensen die hun baan hebben verloren eerlijk meedelen in de welvaart, maar dat deze koppeling ter discussie wordt gesteld;\nverzoekt de regering bij het koopkrachtbeleid als uitgangspunt te nemen dat middeninkomens er meer op vooruitgaan dan de hoogste inkomens;\nverzoekt de regering vast te houden aan de koppeling, het principe dat werknemers, gepensioneerden en uitkeringsgerechtigden er evenveel op vooruitgaan,\nen gaat over tot de orde van de dag.\nKlaver\nVan Vroonhoven\nGrinwis\nDijk",
  "content_char_count": 1009,
  "source": {
    "document_id": "440a2888-a179-4913-8646-e8bdeb8335d3",
    "document_nummer": "2025D09508",
    "document_soort": "Motie",
    "publication_id": "c594db45-c8e6-45a5-a32d-b71047829f6d",
    "publication_content_type": "application/xml",
    "publication_length": 2532,
    "cached": false,
    "binary_path": "bronmateriaal-onbewerkt\\cache\\document_publications\\c594db45-c8e6-45a5-a32d-b71047829f6d.xml"
  },
  "issues": []
}