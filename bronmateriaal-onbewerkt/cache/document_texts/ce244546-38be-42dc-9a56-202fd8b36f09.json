{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1101\nMOTIE VAN DE LEDEN KRÖGER EN TEUNISSEN\nVoorgesteld\n12 december 2024\nDe Kamer,\ngehoord de beraadslaging,\noverwegende dat het kabinet zich heeft gecommitteerd aan het Parijsakkoord en het beperken van de opwarming van de aarde tot onder de 1,5 graad;\nconstaterende dat er geen verdeelsleutel is afgesproken over wie hoeveel bijdraagt aan de 300 miljard vanaf 2025;\nconstaterende dat in de praktijk bij de bepaling van de fair share van landen die bijdragen het bbp altijd als richtsnoer is gehanteerd;\nconstaterende dat Nederland zijn internationale klimaatfinancieringsbijdrage tot nu altijd gestoeld heeft op deze verdeelsleutel en heeft ingezet op een publiek-private bijdrage van 1,8 miljard;\nverzoekt de regering om te onderzoeken hoe aanvullende klimaatfinanciering beschikbaar kan worden gesteld voor een rechtvaardige internationale bijdrage aan het tegengaan van klimaatverandering, waarbij dezelfde verdeelsleutel als uitgangspunt wordt genomen,\nen gaat over tot de orde van de dag.\nKröger\nTeunissen",
  "content_char_count": 1146,
  "source": {
    "document_id": "f46e63e1-37d2-4f8a-9b80-57d3c1c99fa4",
    "document_nummer": "2024D49398",
    "document_soort": "Motie",
    "publication_id": "ce244546-38be-42dc-9a56-202fd8b36f09",
    "publication_content_type": "application/xml",
    "publication_length": 2605,
    "cached": false,
    "binary_path": "bronmateriaal-onbewerkt\\cache\\document_publications\\ce244546-38be-42dc-9a56-202fd8b36f09.xml"
  },
  "issues": []
}