{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van FinanciÃ«n (IXB) en de begrotingsstaat van Nationale Schuld (IXA) voor het jaar 2025\nNr.\n10\nMOTIE VAN HET LID VIJLBRIEF C.S.\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat politieke partijen de pilaren zijn voor onze democratie en dat het aflopen van de Jettengelden voor de partijfinanciering na 2025 met 3,7 miljoen euro dus problematisch is;\noverwegende dat de Jettengelden zijn verlengd met motie-Grinwis c.s. (\n36 410-VII\n) uit de middelen voor goed bestuur, maar de subsidie ook is verlaagd als gevolg van de subsidietaakstelling;\noverwegende dat goede ondersteuning van partijen noodzakelijk is en politieke partijen meer bestedingsvrijheid moeten krijgen over de verdeling van deze middelen;\nverzoekt de regering om de financiering van de Jettengelden structureel te maken zodat politieke partijen structureel meer vrij besteedbare middelen krijgen en dit te dekken uit de vrijval van de loon- en prijsbijstelling op de reservering op de Aanvullende Post artikel 55,\nen gaat over tot de orde van de dag.\nVijlbrief\nGrinwis\nFlach,\nDassen\nVan der Lee\nTeunissen\nInge van Dijk\nEerdmans",
  "content_char_count": 1261,
  "source": {
    "document_id": "36e9401d-da51-40cf-b497-6ae5e22ef0dc",
    "document_nummer": "2024D36657",
    "document_soort": "Motie",
    "publication_id": "14f0304e-d288-4e29-91fa-cc3725027197",
    "publication_content_type": "application/xml",
    "publication_length": 2921,
    "cached": false,
    "binary_path": "bronmateriaal-onbewerkt\\cache\\document_publications\\14f0304e-d288-4e29-91fa-cc3725027197.xml"
  },
  "issues": []
}