{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n700\nMOTIE VAN HET LID MICHON-DERKZEN\nVoorgesteld\n21 december 2023\nDe Kamer,\ngehoord de beraadslaging,\nconstaterende dat het dreigingsniveau in Nederland op 12 december 2023 is verhoogd van dreigingsniveau 3 (aanzienlijk) naar dreigingsniveau 4 (substantieel);\nconstaterende dat de toegenomen terroristische dreiging in Nederland veelal online ontstaat en wordt verspreid;\nconstaterende dat de Wet TOI sociale mediaplatforms verplicht om terroristische content binnen één uur na ontvangst van een verwijderbevel ontoegankelijk te maken en dat de Autoriteit Online Terroristisch en Kinderpornografisch Materiaal (ATKM) belast is met het uitvoeren van deze taak;\nverzoekt de regering om het vernieuwd handelingskader voor online gegevensverwerking van de politie, evenals de aanpak van online aangejaagde ordeverstoringen te versnellen,\nen gaat over tot de orde van de dag.\nMichon-Derkzen",
  "content_char_count": 989,
  "source": {
    "document_id": "9304a1fe-1789-4e7f-89da-ec989ca68e64",
    "document_nummer": "2023D51165",
    "document_soort": "Motie",
    "publication_id": "b34d8a05-c84b-4596-9344-d9e77c8b567e",
    "publication_content_type": "application/xml",
    "publication_length": 2344,
    "cached": false,
    "binary_path": "bronmateriaal-onbewerkt\\cache\\document_publications\\b34d8a05-c84b-4596-9344-d9e77c8b567e.xml"
  },
  "issues": []
}