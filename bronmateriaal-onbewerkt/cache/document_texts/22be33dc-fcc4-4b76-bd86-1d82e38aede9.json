{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n372\nMOTIE VAN HET LID STOFFER C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat sprake is van een sterke opmars van de verkoop van ultrafast fashion via onder meer Chinese webwinkels;\noverwegende dat ultrafast-fashionproducten vanwege het hoge polyestergehalte een zeer korte levensduur en relatief grote gevolgen voor het milieu hebben, en een bedreiging vormen voor de transitie naar een meer circulaire textielketen;\noverwegende dat een relatief groot aandeel van de ultrafast-fashionproducten niet voldoet aan Europese productwetgeving en de REACH-regelgeving;\noverwegende dat Frankrijk gerichte wetgeving invoert om ultrafast fashion tegen te gaan, onder meer door een heffing voor textiel met een korte levensduur en een slecht ecolabel;\nvan mening dat op korte termijn actie nodig is om ultrafast fashion aan te pakken en dat niet gewacht kan worden op Europese beleidswijzigingen;\nverzoekt de regering voor het komende begrotingsdebat IenW een actieplan met concrete maatregelen op te stellen voor een voortvarende aanpak van ultrafast fashion, waaronder gerichte handhaving voor producten die niet voldoen aan de genoemde producteisen, en voorbereiding van regelgeving in lijn met de genoemde Franse wetgeving,\nen gaat over tot de orde van de dag.\nStoffer\nGabriëls\nBamenga\nKostić\nWingelaar\nHirsch\nGrinwis",
  "content_char_count": 1462,
  "source": {
    "document_id": "ed805de0-7eb8-47bb-8078-389bca14dcee",
    "document_nummer": "2025D24570",
    "document_soort": "Motie",
    "publication_id": "22be33dc-fcc4-4b76-bd86-1d82e38aede9",
    "publication_content_type": "application/xml",
    "publication_length": 5876,
    "cached": false,
    "binary_path": "bronmateriaal-onbewerkt\\cache\\document_publications\\22be33dc-fcc4-4b76-bd86-1d82e38aede9.xml"
  },
  "issues": []
}