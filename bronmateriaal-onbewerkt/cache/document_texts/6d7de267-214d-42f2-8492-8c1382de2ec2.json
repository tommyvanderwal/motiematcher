{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n333\nMOTIE VAN HET LID IDSINGA\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat in het hoofdlijnenakkoord het streven is opgenomen om te werken aan een samenleving die beter voorbereid is op verstoringen;\nvoorts constaterende dat daarin is opgenomen dat veiligheid en weerbaarheid vereisen dat Nederland strategische voorraden aanhoudt van essentiële zaken zoals medicijnen, en in het bijzonder de voedselzekerheid en vitale infrastructuur, waaronder watervoorraad en energie, op orde heeft;\nverder constaterende dat in het hoofdlijnenakkoord tevens staat dat daartoe de aanbevelingen van de Algemene Rekenkamer uit 2022 zullen worden opgevolgd;\noverwegende dat een heldere uitvoering van deze afspraken essentieel is voor de economische veiligheid en de strategische autonomie van Nederland;\nverzoekt de regering:\n•\nuiterlijk vóór het zomerreces 2025 de stand van zaken omtrent deze specifieke afspraken over strategische voorraden en vitale infrastructuur te presenteren, dan wel een uitvoeringsplan ten aanzien van deze punten te presenteren;\n•\nhierbij concreet aan te geven welke stappen zijn gezet en nog zullen worden gezet om de aanbevelingen van de Algemene Rekenkamer 2022 te implementeren;\n•\nvervolgens periodiek, ten minste iedere zes maanden, aan de Kamer te rapporteren over de voortgang en de resultaten,\nen gaat over tot de orde van de dag.\nIdsinga",
  "content_char_count": 1511,
  "source": {
    "document_id": "130ada79-9339-41a3-b871-df2059eb4fa5",
    "document_nummer": "2025D01209",
    "document_soort": "Motie",
    "publication_id": "6d7de267-214d-42f2-8492-8c1382de2ec2",
    "publication_content_type": "application/xml",
    "publication_length": 3408,
    "cached": false,
    "binary_path": "bronmateriaal-onbewerkt\\cache\\document_publications\\6d7de267-214d-42f2-8492-8c1382de2ec2.xml"
  },
  "issues": []
}