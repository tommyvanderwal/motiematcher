{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1219\nMOTIE VAN HET LID HEITE\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat er zorgen zijn in het werkveld over het gebrek aan pluriformiteit en ruimte voor open debat in de wetenschap, zoals blijkt uit verschillende recent verschenen publicaties van onder andere Nieuwsuur;\noverwegende dat er genoeg waarborgen in het stelsel zouden moeten zitten, maar dat we dus moeten constateren dat de ervaring in het werkveld anders is;\noverwegende dat kritisch en tegendraads onderzoek essentieel is voor academische vooruitgang, maar in de huidige financieringspraktijk vaak kwetsbaar is, zoals de geconstateerde zorgen bevestigen;\nconstaterende dat ook de KNAW benadrukt dat tegenspraak actief georganiseerd moet worden;\nverzoekt de regering in overleg met NWO en UNL deze zorgen over het gebrek aan pluriformiteit te inventariseren en te staven, daarbij ook onafhankelijke onderzoekers en maatschappelijke organisaties te betrekken, en de Kamer hierover te informeren;\nverzoekt de regering voorts, indien de zorgen worden bevestigd, binnen bestaande financieringsinstrumenten structurele ruimte te creÃ«ren voor onderzoek dat de consensus bevraagt, en de Kamer hierover nader te informeren,\nen gaat over tot de orde van de dag.\nHeite",
  "content_char_count": 1392,
  "source": {
    "document_id": "a9967fd6-b939-44aa-889b-89136adb1fe6",
    "document_nummer": "2025D42865",
    "document_soort": "Motie",
    "publication_id": "5af60a22-6924-4605-bc79-645b94a66446",
    "publication_content_type": "application/xml",
    "publication_length": 5149,
    "cached": false,
    "binary_path": "bronmateriaal-onbewerkt\\cache\\document_publications\\5af60a22-6924-4605-bc79-645b94a66446.xml"
  },
  "issues": []
}