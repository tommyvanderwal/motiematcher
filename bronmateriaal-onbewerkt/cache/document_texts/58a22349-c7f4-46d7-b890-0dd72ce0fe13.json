{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 985\nBuitenlands beleid en handelspolitiek\nNr.\n86\nMOTIE VAN HET LID HIRSCH C.S.\nVoorgesteld\n22 april 2025\nDe Kamer,\ngehoord de beraadslaging,\nconstaterende dat de handelstarieven van de Amerikaanse president Trump de internationale handelsstromen verstoren en de open Nederlandse economie hard kunnen raken;\nconstaterende dat de potentiële economische schade en verlies van banen grote onzekerheid veroorzaakt bij Nederlandse bedrijven en werknemers;\noverwegende dat Spanje, Duitsland, Italië en Portugal al pakketten hebben aangekondigd om hun economie te stutten;\nverzoekt de regering crisismaatregelen voor te bereiden, zoals maatregelen om te voorkomen dat mensen onnodig hun werk verliezen, om in te zetten als het nodig blijkt;\nverzoekt de regering zo snel mogelijk een Catshuisoverleg te organiseren met sociale partners, dus werkgevers en vakbonden, over de gevolgen van de handelstarieven,\nen gaat over tot de orde van de dag.\nHirsch\nDijk\nGrinwis",
  "content_char_count": 1028,
  "source": {
    "document_id": "c4eff63c-85e4-46fa-aef8-0725f271113a",
    "document_nummer": "2025D18302",
    "document_soort": "Motie",
    "publication_id": "58a22349-c7f4-46d7-b890-0dd72ce0fe13",
    "publication_content_type": "application/xml",
    "publication_length": 5039,
    "cached": false,
    "binary_path": "bronmateriaal-onbewerkt\\cache\\document_publications\\58a22349-c7f4-46d7-b890-0dd72ce0fe13.xml"
  },
  "issues": []
}