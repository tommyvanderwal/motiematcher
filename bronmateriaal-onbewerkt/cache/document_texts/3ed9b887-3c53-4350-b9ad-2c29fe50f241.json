{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n961\nMOTIE VAN DE LEDEN UITERMARK EN FABER-VAN DE KLASHORST\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat de Minister het capaciteitsverlof, zoals opgenomen in de Rtvi, baseert op zijn bevoegdheid zoals neergelegd in artikel 26 van de Penitentiaire beginselenwet;\nconstaterende dat de Penitentiaire beginselenwet de Minister de bevoegdheid geeft om in de Rtvi nadere regels te stellen over het verlaten van de inrichting bij wijze van verlof om op die manier bij te dragen aan de voorbereiding van de terugkeer in de maatschappij;\nconstaterende dat capaciteitsverlof wordt verleend vanwege personeelsgebrek en dus niet een re-integratiedoeleinde dient;\nconstaterende dat in het RSJ-advies van 18 april wordt aangegeven dat capaciteitsverlof de facto de door de strafrechter opgelegde straf wijzigt en dat dit afbreuk doet aan het gezag van de rechter en het vertrouwen in de overheid kan aantasten;\noverwegende dat op grond van de wet de beoogde aanpassing van de regeling niet geoorloofd is;\nverzoekt de regering capaciteitsverlof daarom niet op te nemen in de Rtvi,\nen gaat over tot de orde van de dag.\nUitermark\nFaber-van de Klashorst",
  "content_char_count": 1274,
  "source": {
    "document_id": "9dcfa36c-b7fd-4fa2-be97-1ca04c73625e",
    "document_nummer": "2024D20375",
    "document_soort": "Motie",
    "publication_id": "3ed9b887-3c53-4350-b9ad-2c29fe50f241",
    "publication_content_type": "application/xml",
    "publication_length": 2742,
    "cached": false,
    "binary_path": "bronmateriaal-onbewerkt\\cache\\document_publications\\3ed9b887-3c53-4350-b9ad-2c29fe50f241.xml"
  },
  "issues": []
}