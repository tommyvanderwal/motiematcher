{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3447\nMOTIE VAN HET LID BOOMSMA\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat gemeenten voor het realiseren van opvanglocaties voor ontheemden momenteel geen zekerheid hebben over financiering, omdat zij maar voor enkele jaren contracten kunnen sluiten;\noverwegende dat tijdelijke contracten tot hogere kosten en onzekerheid leiden en het realiseren van locaties verhinderen;\noverwegende dat de komende jaren opvanglocaties nodig zullen blijven omdat die ook gebruikt kunnen worden voor andere groepen wanneer de noodzaak voor opvang ontheemden zou vervallen, zoals statushouders of starters of andere groepen;\nverzoekt de regering er zorg voor te dragen dat gemeenten de mogelijkheid krijgen om voor langere termijnen van minimaal tien jaar contracten te stuiten voor het realiseren of verlengen van tijdelijke opvanglocaties voor de opvang van Oekra√Øense ontheemden en ervoor te zorgen dat die ook beschikbaar worden voor andere groepen indien de noodzaak tot opvang ontheemden vervalt,\nen gaat over tot de orde van de dag.\nBoomsma",
  "content_char_count": 1166,
  "source": {
    "document_id": "a55809e1-07ee-4d9c-9838-9c2faedb1104",
    "document_nummer": "2025D32041",
    "document_soort": "Motie",
    "publication_id": "6a200a2b-a991-4725-89b9-44617704fe70",
    "publication_content_type": "application/xml",
    "publication_length": 4936,
    "cached": false,
    "binary_path": "bronmateriaal-onbewerkt\\cache\\document_publications\\6a200a2b-a991-4725-89b9-44617704fe70.xml"
  },
  "issues": []
}