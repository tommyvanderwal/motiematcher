{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1488\nMOTIE VAN HET LID POSTMA\nVoorgesteld\n11 maart 2025\nDe Kamer,\ngehoord de beraadslaging,\nconstaterende dat het laden van elektrische auto's veel stroom kost;\nconstaterende dat elektrische auto's thuis voornamelijk binnen hetzelfde tijdsvak worden geladen, aan het einde van de werkdag;\noverwegende dat gelijktijdig laden van veel elektrische auto's bijdraagt aan de overbelasting van het stroomnet;\nverzoekt de regering om het actieplan Slim Laden voor Iedereen te verrijken met een concreet plan van aanpak om eigenaren van elektrische auto's te stimuleren om bij het thuisladen buiten de elektriciteitsspitsuren te laden en hier ook de doelstelling van «60% slim laden» in 2025 te halen,\nen gaat over tot de orde van de dag.\nPostma",
  "content_char_count": 847,
  "source": {
    "document_id": "2d4ea35c-6f07-4664-813b-a1382ff32707",
    "document_nummer": "2025D10326",
    "document_soort": "Motie",
    "publication_id": "5eca1019-e395-4f26-bc0a-a2994d76ff1a",
    "publication_content_type": "application/xml",
    "publication_length": 2253,
    "cached": false,
    "binary_path": "bronmateriaal-onbewerkt\\cache\\document_publications\\5eca1019-e395-4f26-bc0a-a2994d76ff1a.xml"
  },
  "issues": []
}