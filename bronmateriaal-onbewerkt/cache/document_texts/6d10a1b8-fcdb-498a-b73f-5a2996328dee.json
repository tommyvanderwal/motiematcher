{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n33\nMOTIE VAN HET LID VAN HIJUM\nVoorgesteld\n18 september 2025\nDe Kamer,\ngehoord de beraadslaging,\nconstaterende dat de grondrechtencommissie momenteel een tijdelijke commissie is, die zich bezighoudt met het bewaken en versterken van grondrechten en rechtsstatelijke beginselen;\nconstaterende dat de vraagstukken rond grondrechten en rechtsstatelijkheid een blijvend en fundamenteel karakter hebben in de Nederlandse democratische rechtsstaat;\noverwegende dat de structurele en permanente aandacht voor grondrechten bijdraagt aan de kwaliteit van wetgeving en de parlementaire controle;\noverwegende dat een permanente commissie de expertise en continuïteit versterkt en beter kan inspelen op nieuwe uitdagingen, zoals digitalisering, privacy en mensenrechtenverdragen;\nverzoekt het presidium om de huidige grondrechtencommissie om te zetten in een vaste Kamercommissie voor grondrechten en rechtsstaat,\nen gaat over tot de orde van de dag.\nVan Hijum",
  "content_char_count": 1075,
  "source": {
    "document_id": "72dcade9-7281-4c3e-a45c-d4f73d166fe6",
    "document_nummer": "2025D40116",
    "document_soort": "Motie",
    "publication_id": "6d10a1b8-fcdb-498a-b73f-5a2996328dee",
    "publication_content_type": "application/xml",
    "publication_length": 4687,
    "cached": false,
    "binary_path": "bronmateriaal-onbewerkt\\cache\\document_publications\\6d10a1b8-fcdb-498a-b73f-5a2996328dee.xml"
  },
  "issues": []
}