{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3219\nMOTIE VAN HET LID KEIJZER\nVoorgesteld\n26 maart 2024\nDe Kamer,\ngehoord de beraadslaging,\nconstaterende dat de Staatssecretaris op 1 maart de Kamer heeft ge√Ønformeerd dat burgemeesters wordt gevraagd om instemming bij de plaatsing van vreemdelingen in hotels in hun gemeente;\nconstaterende dat de Staatssecretaris op 14 maart heeft besloten om statushouders te plaatsen in een Van der Valk Hotel in Akersloot in de gemeente Castricum zonder instemming van de burgemeester, het college van burgemeester en wethouders of de gemeenteraad;\noverwegende dat het broze draagvlak onder de bevolking voor vreemdelingenopvang verder onder druk komt te staan als de Staatssecretaris zonder de Kamer te informeren overgaat tot plaatsing van vreemdelingen zonder instemming van de gemeente;\nverzoekt het kabinet om zich aan het beleid te houden dat het zelf op 1 maart 2024 met de Kamer heeft gedeeld en niet over te gaan tot plaatsingen van vreemdelingen in hotels zonder instemming van de betreffende gemeente,\nen gaat over tot de orde van de dag.\nKeijzer",
  "content_char_count": 1149,
  "source": {
    "document_id": "fe9aea49-edc1-4c6c-b3e6-2e69a225982c",
    "document_nummer": "2024D11893",
    "document_soort": "Motie",
    "publication_id": "de78ea22-9d87-467c-a8c9-d7a301ecf2b3",
    "publication_content_type": "application/xml",
    "publication_length": 2506,
    "cached": false,
    "binary_path": "bronmateriaal-onbewerkt\\cache\\document_publications\\de78ea22-9d87-467c-a8c9-d7a301ecf2b3.xml"
  },
  "issues": []
}