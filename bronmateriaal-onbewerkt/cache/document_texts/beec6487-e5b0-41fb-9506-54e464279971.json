{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 835\nNederlandse Voedsel- en Warenautoriteit (NVWA)\nNr.\n239\nMOTIE VAN DE LEDEN VAN DER PLAS EN HOLMAN\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat de NVWA stelt dat aangevraagde keuringen in 98% tot 99% van de gevallen worden toegewezen, maar geen inzicht geeft in hoe dat cijfer tot stand is gekomen;\noverwegende dat zonder deze cijfers geen volledig beeld ontstaat;\noverwegende dat onduidelijk is hoeveel slachterijen op dit moment wachten op uitbreiding van hun keuringsuren;\nverzoekt de regering de Kamer per maand uitgesplitste cijfers te verstrekken over het aantal aangevraagde, toegewezen, afgezegde en afgewezen keuringen in de afgelopen vijf jaar, alsmede inzicht te geven in het aantal slachterijen dat wacht op uitbreiding van keuringsuren, de duur van deze wachttijd, de reden van deze wachttijd en de verwachte termijn voor toewijzing,\nen gaat over tot de orde van de dag.\nVan der Plas\nHolman",
  "content_char_count": 1017,
  "source": {
    "document_id": "c1a770e6-257c-4298-9f63-85c03c816574",
    "document_nummer": "2025D07460",
    "document_soort": "Motie",
    "publication_id": "beec6487-e5b0-41fb-9506-54e464279971",
    "publication_content_type": "application/xml",
    "publication_length": 2441,
    "cached": false,
    "binary_path": "bronmateriaal-onbewerkt\\cache\\document_publications\\beec6487-e5b0-41fb-9506-54e464279971.xml"
  },
  "issues": []
}