{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1461\nGEWIJZIGDE MOTIE VAN HET LID TEUNISSEN TER VERVANGING VAN DIE GEDRUKT ONDER NR. 1440\nVoorgesteld\n19 december 2024\nDe Kamer,\ngehoord de beraadslaging,\noverwegende dat de Algemene Rekenkamer heeft geconcludeerd dat bij CCS-projecten zoals Porthos de risico's op lange termijn voornamelijk bij de Staat liggen;\noverwegende dat de industrie onevenredig profiteert van stijgende CO2-prijzen, terwijl de rijksoverheid niet evenredig meedeelt in deze hogere opbrengsten;\noverwegende dat een evenwichtigere verdeling van baten en risico's bij CCS-projecten noodzakelijk is;\nverzoekt de regering:\n–\nHet onderzoek naar hoe bij CCS-projecten meer baten naar de Staat voortvloeien, uiterlijk in Q1 van 2025 de Kamer doen toekomen;\n–\nte waarborgen dat de risico's en kosten van mogelijke lekkage of andere milieurisico’s niet door de belastingbetaler wordt gedragen,\nen gaat over tot de orde van de dag.\nTeunissen",
  "content_char_count": 1016,
  "source": {
    "document_id": "fe6aa856-eafd-4e08-9a37-f21df07e517e",
    "document_nummer": "2024D51509",
    "document_soort": "Motie (gewijzigd/nader)",
    "publication_id": "933c2a7c-4e28-4370-87a8-05c7c9858b81",
    "publication_content_type": "application/xml",
    "publication_length": 2735,
    "cached": false,
    "binary_path": "bronmateriaal-onbewerkt\\cache\\document_publications\\933c2a7c-4e28-4370-87a8-05c7c9858b81.xml"
  },
  "issues": []
}