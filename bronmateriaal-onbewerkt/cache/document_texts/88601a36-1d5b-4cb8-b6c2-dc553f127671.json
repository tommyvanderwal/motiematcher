{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 395\nWijziging van de Politiewet 2012 in verband met een delegatiegrondslag voor een algemene maatregel van bestuur over de bewapening en uitrusting van buitengewoon opsporingsambtenaren\nNr.\n8\nMOTIE VAN HET LID VAN NISPEN\nVoorgesteld tijdens het Wetgevingsoverleg van\n23 januari 2025\nDe Kamer,\ngehoord de beraadslaging,\noverwegende dat buitengewoon opsporingsambtenaren in de praktijk steeds vaker worden ingezet als algemene handhavers, in plaats van dat zij belast worden met de uitvoering van een gerichte taak;\noverwegende dat boa's mede hierdoor in gevaarlijke situaties terecht kunnen komen, waardoor zij gedwongen worden zich te verdedigen of geweld te gebruiken, waardoor de roep om bewapening toeneemt;\noverwegende dat het geweldsmonopolie enkel de politie toebehoort;\nverzoekt de regering te onderzoeken wat er nodig is om bepaalde boa's op termijn uit te laten groeien tot onderdeel van de politieorganisatie en ze op te leiden tot politieagent,\nen gaat over tot de orde van de dag.\nVan Nispen",
  "content_char_count": 1077,
  "source": {
    "document_id": "825ce0e2-b4f8-452b-9db0-d871a91e52eb",
    "document_nummer": "2025D02533",
    "document_soort": "Motie",
    "publication_id": "88601a36-1d5b-4cb8-b6c2-dc553f127671",
    "publication_content_type": "application/xml",
    "publication_length": 2427,
    "cached": false,
    "binary_path": "bronmateriaal-onbewerkt\\cache\\document_publications\\88601a36-1d5b-4cb8-b6c2-dc553f127671.xml"
  },
  "issues": []
}