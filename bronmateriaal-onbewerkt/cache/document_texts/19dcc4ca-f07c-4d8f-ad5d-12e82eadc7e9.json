{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n71\nMOTIE VAN HET LID MARTENS-AMERICA\nVoorgesteld\n2 september 2025\nDe Kamer,\ngehoord de beraadslaging,\nconstaterende dat er een grote opgave ligt om ons ondernemersklimaat hoog te houden, wat blijkt uit de daling van Nederland op de ranglijst voor meest concurrerende economieën wereldwijd van plaats vier naar plaats tien;\nconstaterende dat recent PwC-onderzoek eens te meer bevestigt dat er werk aan de winkel is voor ons ondernemersklimaat;\noverwegende dat ondernemers snakken naar rust, duidelijkheid en stabiliteit;\noverwegende dat een wettelijke verankering van een goed ondernemersklimaat rust, zekerheid en vertrouwen kan bieden, wat private investeringen kan aanmoedigen;\nverzoekt de regering te verkennen of en hoe wetgeving kan werken die de regering verplicht maatregelen te nemen tot verbetering van het ondernemersklimaat als Nederland in een onafhankelijk samengesteld gewogen gemiddelde aan ranglijsten voor best presterende economieën wereldwijd, buiten de top tien dreigt te vallen,\nen gaat over tot de orde van de dag.\nMartens-America",
  "content_char_count": 1243,
  "source": {
    "document_id": "be7712d4-3c24-41c4-9103-cc00af717086",
    "document_nummer": "2025D36628",
    "document_soort": "Motie",
    "publication_id": "19dcc4ca-f07c-4d8f-ad5d-12e82eadc7e9",
    "publication_content_type": "application/xml",
    "publication_length": 5157,
    "cached": false,
    "binary_path": "bronmateriaal-onbewerkt\\cache\\document_publications\\19dcc4ca-f07c-4d8f-ad5d-12e82eadc7e9.xml"
  },
  "issues": []
}