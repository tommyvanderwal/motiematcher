{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n815\nMOTIE VAN DE LEDEN INGE VAN DIJK EN FLACH\nVoorgesteld\n1 april 2025\nDe Kamer,\ngehoord de beraadslaging,\noverwegende dat een goed functionerende uitvoeringsorganisatie een basisvoorwaarde is voor een succesvolle hervorming van de WIA;\noverwegende dat het huidige disfunctioneren van het UWV in de uitvoering van de WIA niet alleen te wijten is aan de complexiteit van wet- en regelgeving;\noverwegende dat er momenteel onderzoek wordt gedaan naar de sturings- en samenwerkingsrelatie binnen en tussen het UWV en het Ministerie van\nSociale Zaken en Werkgelegenheid;\nverzoekt de regering:\n•\neen breed onderzoek in te stellen naar het functioneren van het UWV bij de uitvoering van de WIA, leidend tot concrete oplossingsrichtingen, waarbij de lopende onderzoeken in samenhang worden betrokken;\n•\ndaarbij in ieder geval aandacht te besteden aan regionale verschillen in de kwaliteit van de uitvoering, de wijze waarop (kwaliteit van) de toerekening van uitkeringen aan werkgevers plaatsvindt, de tevredenheid van cliënten en de wijze waarop zij in de totstandkoming van de beoordeling worden «gehoord, gezien en betrokken», de kwaliteit van de aansturing van het UWV door de raad van bestuur van het UWV, alsook de diverse managementlagen daaronder en de positie van verzekeringsartsen binnen het UWV;\n•\nbij dat onderzoek in ieder geval de perspectieven te betrekken van een brede selectie van cliënten van het UWV, sociale partners en medewerkers van het UWV in alle lagen en posities,\nen gaat over tot de orde van de dag.\nInge van Dijk\nFlach",
  "content_char_count": 1674,
  "source": {
    "document_id": "38895fdd-47bf-40e5-aa78-a26c8066c9d7",
    "document_nummer": "2025D14303",
    "document_soort": "Motie",
    "publication_id": "e90c0903-a3a0-43c9-8894-d3f1b7407c9a",
    "publication_content_type": "application/xml",
    "publication_length": 3643,
    "cached": false,
    "binary_path": "bronmateriaal-onbewerkt\\cache\\document_publications\\e90c0903-a3a0-43c9-8894-d3f1b7407c9a.xml"
  },
  "issues": []
}