{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 446\nWijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten)\nNr.\n72\nMOTIE VAN DE LEDEN INGE VAN DIJK EN AARTSEN\nVoorgesteld\n1 april 2025\nDe Kamer,\ngehoord de beraadslaging,\nconstaterende dat deze wet om malafiditeit in de uitzendsector met betrekking tot arbeidsmigranten te bestrijden een veel bredere reikwijdte kent;\noverwegende dat de Minister de mogelijkheid heeft om een of meer sectoren van het bedrijfsleven of segmenten van de arbeidsmarkt uit te zonderen van de verplichtingen van deze wet;\noverwegende dat verschillende sectoren al stevige regulering kennen of toezicht kennen;\nverzoekt de regering welwillend om te gaan met verzoeken tot uitzonderingen, zeker daar waar de sector reeds op andere wijze gereguleerd is en er weinig tot geen arbeidsmigranten werkzaam zijn,\nen gaat over tot de orde van de dag.\nInge van Dijk\nAartsen",
  "content_char_count": 1130,
  "source": {
    "document_id": "ef01ff51-dd68-435d-a154-42ddb257ec6a",
    "document_nummer": "2025D14338",
    "document_soort": "Motie",
    "publication_id": "c7c7d87e-1165-45b3-96ba-c286b1fad90c",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\c7c7d87e-1165-45b3-96ba-c286b1fad90c.xml"
  },
  "issues": []
}