{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 925\nBestrijding internationaal terrorisme\nNr.\n1003\nMOTIE VAN HET LID VAN DER WERF C.S.\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat in de nacht van 2 op 3 juni 2015 een Nederlandse luchtaanval op Hawija minstens 70 burgerslachtoffers en grote schade heeft veroorzaakt;\nconstaterende dat de door Nederland gefinancierde wederopbouwprojecten in Hawija door de commissie zijn beoordeeld als «te laat en te weinig», dat getroffen burgers en lokale organisaties in Hawija aangeven dat zij zich niet adequaat gecompenseerd voelen voor het geleden leed en de schade, en dat er behoefte is aan directe dialoog over aanvullende compensatie;\noverwegende dat het aangaan van een open en respectvol gesprek met de getroffen gemeenschap in Hawija kan bijdragen aan herstel van vertrouwen en erkenning van het geleden leed;\nverzoekt de regering om actief het gesprek aan te gaan met de getroffen gemeenschap in Hawija en betrokken lokale ngo's over aanvullende compensatie en hier uiterlijk eind dit jaar over te rapporteren aan de Kamer,\nen gaat over tot de orde van de dag.\nVan der Werf\nCeder\nNordkamp",
  "content_char_count": 1196,
  "source": {
    "document_id": "e157c5b9-541e-44ea-bf28-767852a3de0d",
    "document_nummer": "2025D21805",
    "document_soort": "Motie",
    "publication_id": "f32e93cb-3c33-4603-a7b9-d4b0a37b52bd",
    "publication_content_type": "application/xml",
    "publication_length": 5053,
    "cached": false,
    "binary_path": "bronmateriaal-onbewerkt\\cache\\document_publications\\f32e93cb-3c33-4603-a7b9-d4b0a37b52bd.xml"
  },
  "issues": []
}