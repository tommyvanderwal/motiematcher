{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 443\nWijziging van de Wet op het primair onderwijs, de Wet primair onderwijs BES, de Wet voortgezet onderwijs 2020, de Wet op de expertisecentra en de Wet medezeggenschap op scholen in verband met het versterken van de positie van leerlingen die extra ondersteuning behoeven en hun ouders (Wet versterking positie ouders en leerlingen in het passend onderwijs)\nNr.\n12\nMOTIE VAN HET LID DE KORT\nVoorgesteld\n18 april 2024\nDe Kamer,\ngehoord de beraadslaging,\noverwegende dat ouder- en jeugdsteunpunten formeel onderdeel zijn van de samenwerkingsverbanden passend onderwijs en vallen onder de bekostiging van de samenwerkingsverbanden;\noverwegende dat het cruciaal is dat de ouder- en jeugdsteunpunten onafhankelijk en alleen in het belang van de ouder en leerling handelen;\nverzoekt de regering om afspraken te maken met de samenwerkingsverbanden passend onderwijs over hoe de onafhankelijkheid van de ouder- en jeugdsteunpunten wordt geborgd,\nen gaat over tot de orde van de dag.\nDe Kort",
  "content_char_count": 1058,
  "source": {
    "document_id": "f53f9178-41ee-433d-8b4f-4a85c1c9a251",
    "document_nummer": "2024D15996",
    "document_soort": "Motie",
    "publication_id": "c76520ee-c27d-46e6-913d-46dae3f3f394",
    "publication_content_type": "application/xml",
    "publication_length": 2388,
    "cached": false,
    "binary_path": "bronmateriaal-onbewerkt\\cache\\document_publications\\c76520ee-c27d-46e6-913d-46dae3f3f394.xml"
  },
  "issues": []
}