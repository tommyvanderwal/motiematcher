{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1148\nMOTIE VAN HET LID KRÖGER\nVoorgesteld\n3 september 2025\nDe Kamer,\ngehoord de beraadslaging,\noverwegende dat betrouwbare wetenschap de basis vormt voor de afspraken van het klimaatverdrag van Parijs;\noverwegende dat de klimaatwetenschap wereldwijd onder druk staat;\nconstaterende dat vanuit de Verenigde Naties en Brazilië, het gastland voor de aankomende COP, een initiatief is gestart om de klimaatwetenschap te beschermen en te versterken;\noverwegende dat Frankrijk, Denemarken en Zweden zich hier al bij aan hebben gesloten;\nverzoekt de regering om zich aan te sluiten bij het Global Initiative for Information Integrity on Climate Change;\nverzoekt de regering om tijdens de Energieraad te pleiten voor Europese deelname aan dit initiatief,\nen gaat over tot de orde van de dag.\nKröger.",
  "content_char_count": 925,
  "source": {
    "document_id": "c8d81b38-c9fa-41e8-bf25-66ccecd2a2bc",
    "document_nummer": "2025D36705",
    "document_soort": "Motie",
    "publication_id": "d2f1b999-c591-4388-97f5-742b78dfda1a",
    "publication_content_type": "application/xml",
    "publication_length": 4899,
    "cached": false,
    "binary_path": "bronmateriaal-onbewerkt\\cache\\document_publications\\d2f1b999-c591-4388-97f5-742b78dfda1a.xml"
  },
  "issues": []
}