{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXIV\nVaststelling van de begrotingsstaten van het Ministerie van Landbouw, Natuur en Voedselkwaliteit (XIV) en het Diergezondheidsfonds (F) voor het jaar 2024\nNr.\n83\nMOTIE VAN DE LEDEN VAN DER PLAS EN PIERIK\nVoorgesteld\n14 maart 2024\nDe Kamer,\ngehoord de beraadslaging,\nconstaterende dat de pulsvisserij in Europa onderhevig is aan een verbod, ondanks het gebrek aan stevige wetenschappelijke onderbouwing voor dit verbod;\nconstaterende dat wetenschappelijk onderzoek recent heeft aangetoond dat de negatieve effecten van pulsvisserij op het mariene ecosysteem minimaal zijn;\noverwegende dat de pulsvisserij mogelijkheden biedt voor een duurzamere en efficiÃ«ntere vangstmethode;\nverzoekt de Minister een heroverweging van het verbod op de pulsvisserij in Europa mogelijk te maken, gebaseerd op de recente wetenschappelijke bevindingen en inzichten;\nverzoekt de Minister te streven naar een herziening van het Europees beleid om ruimte te bieden voor het gebruik en de verdere ontwikkeling van pulsvisserij als een duurzame en effectieve vangstmethode,\nen gaat over tot de orde van de dag.\nVan der Plas\nPierik",
  "content_char_count": 1185,
  "source": {
    "document_id": "fa6522ae-f859-46b6-b9b9-a6b5a6695a96",
    "document_nummer": "2024D09832",
    "document_soort": "Motie",
    "publication_id": "0e852129-daf5-4f21-8b32-42a286fe105e",
    "publication_content_type": "application/xml",
    "publication_length": 2685,
    "cached": false,
    "binary_path": "bronmateriaal-onbewerkt\\cache\\document_publications\\0e852129-daf5-4f21-8b32-42a286fe105e.xml"
  },
  "issues": []
}