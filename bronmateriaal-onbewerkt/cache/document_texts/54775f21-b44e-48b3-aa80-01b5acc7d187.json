{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n103\nMOTIE VAN HET LID VAN EIJK\nVoorgesteld\n12 november 2024\nDe Kamer,\ngehoord de beraadslaging,\nconstaterende dat veel fiscale regelingen die belangrijk zijn voor het investerings- en groeiklimaat onder druk staan;\nconstaterende dat de Innovatiebox minder geschikt is om start-ups en scale-ups te stimuleren;\noverwegende dat steeds meer landen daarom werken met qualified refundable tax credits, verhandelbare belastingtegoeden, als alternatief;\noverwegende dat het belangrijk is om in het Nederlandse investerings- en groeiklimaat te blijven investeren waardoor voorkomen wordt dat onze bedrijven op achterstand komen ten opzichte van bedrijven in andere landen;\noverwegende dat Nederland over tien jaar nog steeds mee moet kunnen doen bij het aantrekken en behouden van innovatieve bedrijven;\nverzoekt de regering om onderzoek te doen naar hoe Nederland een nieuw systeem van duurzame innovatiekredieten kan vormgeven, en de Kamer hierover voor 1 juli 2025 te informeren,\nen gaat over tot de orde van de dag.\nVan Eijk",
  "content_char_count": 1182,
  "source": {
    "document_id": "bbfc9815-7de8-4cc3-b38b-15e1645fed97",
    "document_nummer": "2024D43532",
    "document_soort": "Motie",
    "publication_id": "54775f21-b44e-48b3-aa80-01b5acc7d187",
    "publication_content_type": "application/xml",
    "publication_length": 2577,
    "cached": false,
    "binary_path": "bronmateriaal-onbewerkt\\cache\\document_publications\\54775f21-b44e-48b3-aa80-01b5acc7d187.xml"
  },
  "issues": []
}