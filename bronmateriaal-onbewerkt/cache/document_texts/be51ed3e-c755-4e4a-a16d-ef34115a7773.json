{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n131\nMOTIE VAN DE LEDEN BRUYNING EN PALMEN\nVoorgesteld\n6 november 2024\nDe Kamer,\ngehoord de beraadslaging,\noverwegende dat de wet verschillende slachtofferrechten bevat voor slachtoffers in de zin van het Wetboek van Strafvordering, maar dat deze in de praktijk niet altijd naar behoren worden nageleefd;\nvan mening dat het voor de positie van slachtoffers van groot belang is dat de bestaande slachtofferrechten in de praktijk door alle organisaties die hiermee te maken hebben, worden nageleefd;\nvan mening dat het van positieve invloed zou zijn op het naleven van de slachtofferrechten als de Inspectie JenV actief toezicht zou kunnen houden op het al dan niet naleven van slachtofferrechten door de betrokken organisaties;\nconstaterende dat hiervoor op dit moment geen juridisch basis bestaat;\nverzoekt de regering een wettelijke grondslag te creÃ«ren op basis waarvan de Inspectie JenV actief toezicht kan houden op het naleven van slachtofferrechten, zowel op de kwaliteit van de uitvoering als op persoonsniveau, door alle organisaties die hier in de praktijk mee te maken hebben/hier een taak in hebben,\nen gaat over tot de orde van de dag.\nBruyning\nPalmen",
  "content_char_count": 1262,
  "source": {
    "document_id": "8133215b-6b2c-414c-8b6d-d3c928861d2e",
    "document_nummer": "2024D42443",
    "document_soort": "Motie",
    "publication_id": "be51ed3e-c755-4e4a-a16d-ef34115a7773",
    "publication_content_type": "application/xml",
    "publication_length": 2759,
    "cached": false,
    "binary_path": "bronmateriaal-onbewerkt\\cache\\document_publications\\be51ed3e-c755-4e4a-a16d-ef34115a7773.xml"
  },
  "issues": []
}