{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n66\nMOTIE VAN DE LEDEN LAHLAH EN VAN NISPEN\nVoorgesteld\n21 november 2024\nDe Kamer,\ngehoord de beraadslaging,\nconstaterende dat toegang tot het recht een belangrijke pijler is van dit kabinet;\nconstaterende dat het aantal verzoeken voor hulp bij het Juridisch Loket fors toeneemt, wat wijst op een groeiende behoefte aan toegankelijke juridische bijstand;\nconstaterende dat het Juridisch Loket een onmisbare voorziening is om mensen toegang te bieden tot informatie, advies en hulp bij eerstelijns juridische problemen;\nconstaterende dat er voor het Juridisch Loket een subsidiestaakstelling geldt die oploopt tot 9 miljoen euro in 2029;\nverzoekt de regering de subsidietaakstelling voor het Juridisch Loket te schrappen, zodat het kan voldoen aan de behoefte van rechtzoekenden,\nen gaat over tot de orde van de dag.\nLahlah\nVan Nispen",
  "content_char_count": 1024,
  "source": {
    "document_id": "b91e7079-9867-4da4-9671-f58f8d4ce0a9",
    "document_nummer": "2024D45461",
    "document_soort": "Motie",
    "publication_id": "b63f3afa-cbf3-4d3f-bcb5-eae571e014f3",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\b63f3afa-cbf3-4d3f-bcb5-eae571e014f3.xml"
  },
  "issues": []
}