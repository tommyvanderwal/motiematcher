{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n119\nGEWIJZIGDE MOTIE VAN HET LID VAN NISPEN C.S. TER VERVANGING VAN DIE GEDRUKT ONDER NR. 89\nVoorgesteld 3december 2024\nDe Kamer,\ngehoord de beraadslaging,\nconstaterende dat de professionaliteit en dus beschikbaarheid van gekwalificeerde en gecertificeerde tolken en vertalers in onze rechtspraak van groot belang zijn;\nconstaterende dat vooral het wegbezuinigen van de voorrijkosten en de invoering van betaling per minuut professionele tolken heeft doen vertrekken, en de lage vertaaltarieven hetzelfde effect hebben gehad voor registervertalers;\nvan mening, dat het redelijk zou zijn de tolken die voor het OM en het Parket CVOM worden ingezet voorrijkosten en wachttijden te betalen, tolkdiensten weer te vergoeden per begonnen halfuur, en voor vertalingen de betaling per normregel in te voeren;\nverzoekt de regering bij de aanstaande monitor tolk- en vertaaldienstverlening inzage te verstrekken in de gegevens van de bemiddelaars gespecificeerd naar taal, tijdsduur, dienstverlening voor het (CV)OM op locatie of telefonisch, onderscheiden naar de inzet van C1-registertolken, B2-tolken en andere personen, en bij hoeveel zittingen geen tolken zijn ingezet;\nverzoekt de regering voorts op basis van de gegevens van de aanstaande monitor tolk- en vertaaldienstverlening Ã©n op basis van de gegevens van de gesprekken met de Orde van Registertolken en -vertalers zo spoedig mogelijk met voorstellen te komen die recht doen aan het uitgangspunt, zoals neergelegd in de motie Sneller/Ellian (Kamerstuk\n29 936, nr. 69\n) dat de gerechtstolken er niet op achteruit zouden gaan,\nen gaat over tot de orde van de dag.\nVan Nispen\nSneller\nLahlah\nTeunissen\nEl Abassi",
  "content_char_count": 1851,
  "source": {
    "document_id": "51adaa2a-e870-47ff-a869-1998b8cd27dc",
    "document_nummer": "2024D47309",
    "document_soort": "Motie (gewijzigd/nader)",
    "publication_id": "366649e9-2dc1-4671-932a-dcb97b721660",
    "publication_content_type": "application/xml",
    "publication_length": 3451,
    "cached": false,
    "binary_path": "bronmateriaal-onbewerkt\\cache\\document_publications\\366649e9-2dc1-4671-932a-dcb97b721660.xml"
  },
  "issues": []
}