{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n653\nMOTIE VAN HET LID ERGIN C.S.\nVoorgesteld\n10 april 2025\nDe Kamer,\ngehoord de beraadslaging,\nconstaterende dat duizenden mbo-, hbo- en wo-stagiairs geen enkele vergoeding ontvangen, terwijl ze vaak verplicht stagelopen en een stageplek onmisbaar is voor hun ontwikkeling;\noverwegende dat het ontbreken van een wettelijk recht op stagevergoeding leidt tot ongelijkheid en onzekerheid;\nconstaterende dat het kabinet geen minimumvergoeding wil vastleggen;\nverzoekt de regering het recht op een passende stagevergoeding wettelijk te verankeren voor studenten in het mbo, hbo en wo, en de Kamer te informeren over de wettelijke contouren en randvoorwaarden hiertoe, voorafgaand aan de\nbehandeling van de begroting van OCW,\nen gaat over tot de orde van de dag.\nErgin\nPaternotte\nTseggai",
  "content_char_count": 904,
  "source": {
    "document_id": "2d7ee1d7-38e9-40f3-85e7-e1f536594728",
    "document_nummer": "2025D16147",
    "document_soort": "Motie",
    "publication_id": "a3be5cf2-8a66-4fbb-bf44-601a2b6b2e09",
    "publication_content_type": "application/xml",
    "publication_length": 2423,
    "cached": false,
    "binary_path": "bronmateriaal-onbewerkt\\cache\\document_publications\\a3be5cf2-8a66-4fbb-bf44-601a2b6b2e09.xml"
  },
  "issues": []
}