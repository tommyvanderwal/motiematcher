{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n71\nMOTIE VAN HET LID DANIËLLE JANSEN C.S.\nVoorgesteld\n24 oktober 2024\nDe Kamer,\ngehoord de beraadslaging,\noverwegende dat passende zorg nodig is om schaars personeel en schaarse middelen proportioneel in te zetten;\noverwegende dat het Zorginstituut en de NZa al een aantal stappen gezet hebben om de initiatieven en contractering van passende zorg in beeld te brengen, maar dat er nog meer nodig is om voortgang te maken in transparantie en implementatie van passende zorg;\nverzoekt de regering\n•\nafspraken te maken in het aanvullende zorg- en welzijnsakkoord om de beweging naar passende zorg te versnellen;\n•\nde NZa te vragen om transparant te maken welke contracteervormen er zijn om ruimte te geven aan passende zorg en welke contracteervorm het meest geschikt is om passende zorg vorm te geven;\n•\nmet zorgverzekeraars te overleggen over structurele implementatie van passende zorg;\n•\nen de Kamer jaarlijks te informeren over de voortgang van de transparantieagenda en structurele implementatie van passende zorg,\nen gaat over tot de orde van de dag.\nDaniëlle Jansen\nTielen\nRikkers-Oosterkamp",
  "content_char_count": 1301,
  "source": {
    "document_id": "763ff4a5-b3b7-431f-8d09-72e777dd39e9",
    "document_nummer": "2024D40772",
    "document_soort": "Motie",
    "publication_id": "0aad1c9e-82f4-43c7-892a-f1d3df7d6d72",
    "publication_content_type": "application/xml",
    "publication_length": 3361,
    "cached": false,
    "binary_path": "bronmateriaal-onbewerkt\\cache\\document_publications\\0aad1c9e-82f4-43c7-892a-f1d3df7d6d72.xml"
  },
  "issues": []
}