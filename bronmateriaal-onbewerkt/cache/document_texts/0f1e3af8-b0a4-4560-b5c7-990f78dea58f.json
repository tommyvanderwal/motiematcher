{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n266\nMOTIE VAN DE LEDEN KOEKKOEK EN KATHMANN\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat politieke advertenties met ondoorzichtige politieke belangen en die desinformatie gebruiken, zogenaamde «schaduwadvertenties», publiek vertrouwen in de digitale wereld en de democratie beschadigen;\nconstaterende dat Spanje reeds wetgeving implementeert naar aanleiding van de Europese AI Act, zoals de verplichte rectificatie van desinformatie;\noverwegende dat het kabinet conform het regeringsprogramma proactief wil inspelen op technologische ontwikkelingen die de overheid en de samenleving raken;\nverzoekt de regering om een plan op te stellen om het verspreiden van desinformatie en het plaatsen van politieke schaduwadvertenties binnen Nederland te voorkomen,\nen gaat over tot de orde van de dag.\nKoekkoek\nKathmann",
  "content_char_count": 947,
  "source": {
    "document_id": "fb3092e4-ef62-433e-a6b6-c9fa9d1c1ea4",
    "document_nummer": "2025D11649",
    "document_soort": "Motie",
    "publication_id": "0f1e3af8-b0a4-4560-b5c7-990f78dea58f",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\0f1e3af8-b0a4-4560-b5c7-990f78dea58f.xml"
  },
  "issues": []
}