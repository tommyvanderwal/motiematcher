{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n62\nMOTIE VAN DE LEDEN DASSEN EN OUWEHAND\nVoorgesteld\n18 september 2025\nDe Kamer,\ngehoord de beraadslaging,\nconstaterende dat Tata Steel Nederland verantwoordelijk is voor circa 8% van de nationale CO2-uitstoot, een van de grootste stikstofuitstoters van Nederland is en ernstige gezondheidsproblemen veroorzaakt bij omwonenden;\noverwegende dat de overheid miljardensteun overweegt voor de vergroening van Tata Steel Nederland terwijl de businesscase voor vergroening van Tata Steel heel zwak is;\nverzoekt de regering om de onderhandelingen met Tata Steel te stoppen en de mogelijke miljardensteun in te zetten voor een Tata-transitiefonds dat zich richt op de omscholing en begeleiding van personeel naar ander werk met baangarantie, sanering, bodemherstel van het terrein en investeringen in woningbouw, natuur en duurzame bedrijvigheid in de IJmondregio,\nen gaat over tot de orde van de dag.\nDassen\nOuwehand",
  "content_char_count": 1036,
  "source": {
    "document_id": "432106c5-8fc5-4fbc-9bf1-2940abcd010b",
    "document_nummer": "2025D40145",
    "document_soort": "Motie",
    "publication_id": "d2988032-0a19-4a9f-bb36-1974e8784206",
    "publication_content_type": "application/xml",
    "publication_length": 4935,
    "cached": false,
    "binary_path": "bronmateriaal-onbewerkt\\cache\\document_publications\\d2988032-0a19-4a9f-bb36-1974e8784206.xml"
  },
  "issues": []
}