{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 485\nMaatschappelijk verantwoord ondernemen\nNr.\n445\nMOTIE VAN DE LEDEN HIRSCH EN TEUNISSEN\nVoorgesteld\n19 december 2024\nDe Kamer,\ngehoord de beraadslaging,\nconstaterende dat de misstanden in Mozambique door de projecteigenaar TotalEnergies zelf zijn onderzocht;\noverwegende dat dit geen onafhankelijke partij is, dat de rol van TotalEnergies zelf en haar personeel geen plek heeft gehad in dit onderzoek, en dat TotalEnergies de troepen heeft gefinancierd die van zware geweldpleging tegen burgers worden beschuldigd;\noverwegende dat een onafhankelijk onderzoek cruciaal is voor slachtoffers,\noverlevenden, getuigen en hun families om zich veilig uit te kunnen spreken;\noverwegende dat het in het belang is van het instrument van exportkredietverzekeringen dat misstanden goed en onafhankelijk onderzocht worden;\nverzoekt het kabinet zich in te zetten om de misdaden die gepleegd zijn in Mozambique onafhankelijk te laten onderzoeken, bij voorkeur onder toezicht van de VN,\nen gaat over tot de orde van de dag.\nHirsch\nTeunissen",
  "content_char_count": 1100,
  "source": {
    "document_id": "f60f2e69-2906-4457-a223-b184d023ba50",
    "document_nummer": "2024D51457",
    "document_soort": "Motie",
    "publication_id": "0449e16a-94d5-4787-8b95-109be2385b52",
    "publication_content_type": "application/xml",
    "publication_length": 2617,
    "cached": false,
    "binary_path": "bronmateriaal-onbewerkt\\cache\\document_publications\\0449e16a-94d5-4787-8b95-109be2385b52.xml"
  },
  "issues": []
}