{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n88\nMOTIE VAN DE LEDEN CHAKOR EN PALMEN\nVoorgesteld\n5 maart 2024\nDe Kamer,\ngehoord de beraadslaging,\noverwegende dat bij overheden de uitvoerbaarheid bij omvangrijke Woo-verzoeken onder druk staat;\noverwegende dat in de huidige Woo pas aan het eind van de behandeltermijn overleg met verzoeker is voorzien;\nvan mening dat bij omvangrijke Woo-verzoeken vroegtijdig overleg tussen de verzoeker en de overheidsorganisaties kan leiden tot wederzijds inzicht over het verzoek, gezamenlijk bekeken kan worden waarop de informatievraag precies ziet en daarmee kan leiden tot een betere afhandeling;\nverzoekt de regering te onderzoeken hoe bij overheidsorganisaties bevorderd kan worden dat dit overleg tot stand gaat komen, te bezien of de Woo daarvoor moet worden aangepast en daarbij de desbetreffende adviezen van het Adviescollege Openbaarheid en Informatiehuishouding te betrekken,\nen gaat over tot de orde van de dag.\nChakor\nPalmen",
  "content_char_count": 1047,
  "source": {
    "document_id": "ce780a24-ad9f-4cea-a5b7-366ee614a786",
    "document_nummer": "2024D08302",
    "document_soort": "Motie",
    "publication_id": "09c25909-35be-44a2-b26e-c04fbedff4fa",
    "publication_content_type": "application/xml",
    "publication_length": 2470,
    "cached": false,
    "binary_path": "bronmateriaal-onbewerkt\\cache\\document_publications\\09c25909-35be-44a2-b26e-c04fbedff4fa.xml"
  },
  "issues": []
}