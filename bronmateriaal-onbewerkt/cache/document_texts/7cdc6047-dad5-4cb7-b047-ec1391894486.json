{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 650\nInitiatiefnota van het lid Michon-Derkzen over de aanpak van voetbalgeweld\nNr.\n6\nMOTIE VAN DE LEDEN VERKUIJLEN EN MICHON-DERKZEN\nVoorgesteld tijdens het notaoverleg van\n8 september 2025\nDe Kamer,\ngehoord de beraadslaging,\noverwegende dat voetbal een prachtige sport is die door een klein groepje relschoppers regelmatig wordt verpest;\noverwegende dat alles in het werk moet worden gesteld voor supporters om de goeden niet onder de kwaden te laten lijden;\nvan mening dat bij alle partners die een rol spelen bij veilig voetbal de vrijblijvendheid eraf moet;\nverzoekt het kabinet om jaarlijks te rapporteren over:\n–\nhet aantal bvo-gemeenten dat een vierhoek en vergunning heeft per wedstrijd;\n–\nhet aantal incidenten waarbij in ieder geval de categorieën spreekkoren en vuurwerk expliciet worden gemaakt;\n–\nhet aantal stadionverboden per bvo en de wijze van registratie en handhaving hiervan;\n–\nde naleving van de door de KNVB opgelegde kwaliteitseisen aan stewards;\n–\nhet aantal clubs dat een systeem van een persoonlijk digitaal toegangsbewijs hanteert,\nen gaat over tot de orde van de dag.\nVerkuijlen\nMichon-Derkzen",
  "content_char_count": 1195,
  "source": {
    "document_id": "95c7a25e-b008-4931-8873-e0e92d457973",
    "document_nummer": "2025D37840",
    "document_soort": "Motie",
    "publication_id": "7cdc6047-dad5-4cb7-b047-ec1391894486",
    "publication_content_type": "application/xml",
    "publication_length": 6033,
    "cached": false,
    "binary_path": "bronmateriaal-onbewerkt\\cache\\document_publications\\7cdc6047-dad5-4cb7-b047-ec1391894486.xml"
  },
  "issues": []
}