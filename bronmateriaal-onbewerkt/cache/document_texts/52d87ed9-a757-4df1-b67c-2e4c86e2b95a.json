{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n865\nMOTIE VAN HET LID SLAGT-TICHELMAN\nVoorgesteld\n11 september 2024\nDe Kamer,\ngehoord de beraadslaging,\nconstaterende dat het aantal keizersneden in Nederland toeneemt;\nconstaterende dat ongeveer 60% van de vrouwen na een keizersnede een niche ontwikkelt â€“ dat is een holtevormig litteken, een uitpuiling, welke in de baarmoeder ontstaat na een keizersnede;\nconstaterende dat hiervan 20% van de vrouwen klachten ervaart, zoals bloedverlies tussen menstruaties door, pijn in de onderbuik en problemen met zwanger worden;\nconstaterende dat naast de NHG-standaard vaginaal bloedverlies er nog te weinig aandacht is voor vrouwspecifieke klachten zoals nicheklachten;\nverzoekt de regering om samen met onderzoekers, zorgverzekeraars en het werkveld hier meer aandacht aan te geven,\nen gaat over tot de orde van de dag.\nSlagt-Tichelman",
  "content_char_count": 930,
  "source": {
    "document_id": "c5a0bde8-1cd0-4fca-96df-66ecf1fbb092",
    "document_nummer": "2024D32586",
    "document_soort": "Motie",
    "publication_id": "52d87ed9-a757-4df1-b67c-2e4c86e2b95a",
    "publication_content_type": "application/xml",
    "publication_length": 2305,
    "cached": false,
    "binary_path": "bronmateriaal-onbewerkt\\cache\\document_publications\\52d87ed9-a757-4df1-b67c-2e4c86e2b95a.xml"
  },
  "issues": []
}