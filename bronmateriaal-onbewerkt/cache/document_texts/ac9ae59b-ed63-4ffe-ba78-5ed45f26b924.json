{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n80\nMOTIE VAN HET LID MICHON-DERKZEN C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat de politiebegroting in de periode 2017â€“2025 is gestegen van 5,5 miljard naar 8,1 miljard;\nconstaterende dat de operationele capaciteit in deze periode met 4.000 fte is toegenomen;\nconstaterende dat voor de Kamer het op dit moment onvoldoende duidelijk is hoeveel operationele politiemensen daadwerkelijk diensten draaien;\nconstaterende dat de burgemeesters aandacht vragen voor de beperkte mogelijkheden om te sturen, gelet op hun positie als gezag op de politie;\nvan mening dat er meer zicht nodig is op de doelmatigheid en effectiviteit van de besteding van middelen op de politiebegroting;\nvan mening dat er op dit moment weinig zicht is op prestatiegegevens en effectindicatoren waardoor voor de Kamer de doeltreffendheid van middelen niet goed is vast te stellen;\nvan mening dat er concrete invulling nodig is op de afspraak uit het hoofdlijnenakkoord dat er meer zichtbare politie komt in wijken;\nverzoekt de regering om een doorlichting van de politiebegroting inclusief de Politieacademie aan de hand van de Handreiking controle begroting en verantwoording, zodat de Kamer vanaf 2025 in een apart WGO de begroting van de politie kan behandelen met meer aandacht voor de doelen, prestaties en doeltreffendheid van de besteding van middelen,\nen gaat over tot de orde van de dag.\nMichon-Derkzen\nHelder\nMutluer",
  "content_char_count": 1630,
  "source": {
    "document_id": "17473016-2b71-4346-8288-4b4e2e2d274c",
    "document_nummer": "2024D45475",
    "document_soort": "Motie",
    "publication_id": "ac9ae59b-ed63-4ffe-ba78-5ed45f26b924",
    "publication_content_type": "application/xml",
    "publication_length": 3216,
    "cached": false,
    "binary_path": "bronmateriaal-onbewerkt\\cache\\document_publications\\ac9ae59b-ed63-4ffe-ba78-5ed45f26b924.xml"
  },
  "issues": []
}