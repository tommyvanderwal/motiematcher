{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n140\nMOTIE VAN DE LEDEN VAN CAMPEN EN PIERIK\nVoorgesteld\n21 december 2023\nDe Kamer,\ngehoord de beraadslaging,\nconstaterende dat de huidige stikstofproblematiek leidt tot gestagneerde vergunningverlening;\noverwegende dat daling van stikstofuitstoot leidt tot ruimte voor vergunningen voor PAS-melders, infrastructuur en andere economische activiteiten;\nvan mening dat een beleid dat enkel gericht is op bedrijfsbeÃ«indiging leidt tot een kaalslag in het landelijk gebied en daarom ook gericht moet zijn op het ondernemerschap van de agrarische sector om de uitstoot verder naar beneden te brengen, bijvoorbeeld met innovatie of andere vormen van verduurzaming;\noverwegende dat boeren en provincies reeds bezig zijn om gebiedsgericht en vrijwillig te komen tot verdere verduurzaming;\nspreekt uit dat de autonome daling van de stikstofuitstoot op basis van de huidige Lbv en Lbv+-regelingen, gebiedsgericht en op basis van vrijwilligheid, noodzakelijk is om vergunningverlening op gang te brengen,\nen gaat over tot de orde van de dag.\nVan Campen\nPierik",
  "content_char_count": 1161,
  "source": {
    "document_id": "08240b29-96c3-433d-91bd-c3a1c0ad25ce",
    "document_nummer": "2023D51054",
    "document_soort": "Motie",
    "publication_id": "9dd66165-d647-4dc5-8832-5603b2fc3f3b",
    "publication_content_type": "application/xml",
    "publication_length": 2607,
    "cached": false,
    "binary_path": "bronmateriaal-onbewerkt\\cache\\document_publications\\9dd66165-d647-4dc5-8832-5603b2fc3f3b.xml"
  },
  "issues": []
}