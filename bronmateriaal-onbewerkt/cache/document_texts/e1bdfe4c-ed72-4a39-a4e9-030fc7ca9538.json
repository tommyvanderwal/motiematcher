{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1269\nMOTIE VAN HET LID FLACH C.S.\nVoorgesteld\n12 februari 2025\nDe Kamer,\ngehoord de beraadslaging,\noverwegende dat het voorheen staande praktijk was dat eerst een zienswijze ingediend moest worden, voordat er in beroep gegaan kon worden;\nconstaterende dat het Verdrag van Aarhus dat in sommige gevallen niet toestaat, waardoor er in die gevallen ook zonder zienswijze in beroep gegaan kan worden, wat ook effect heeft in het woondomein;\nverzoekt de regering de ruimte die het Verdrag van Aarhus biedt volledig te gebruiken en daarnaast te bezien in hoeverre de eis van een ingediende zienswijze bij het instellen van beroep bij woningbouwplannen (opnieuw) ingevoerd kan worden,\nen gaat over tot de orde van de dag.\nFlach\nBoswijk\nGrinwis\nVijlbrief\nPeter de Groot\nWelzijn",
  "content_char_count": 885,
  "source": {
    "document_id": "bdb8a8df-924d-4173-9ce4-f5384663ba4f",
    "document_nummer": "2025D06039",
    "document_soort": "Motie",
    "publication_id": "e1bdfe4c-ed72-4a39-a4e9-030fc7ca9538",
    "publication_content_type": "application/xml",
    "publication_length": 2381,
    "cached": false,
    "binary_path": "bronmateriaal-onbewerkt\\cache\\document_publications\\e1bdfe4c-ed72-4a39-a4e9-030fc7ca9538.xml"
  },
  "issues": []
}