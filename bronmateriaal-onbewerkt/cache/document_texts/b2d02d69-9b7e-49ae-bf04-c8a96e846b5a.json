{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 578\nWijziging van de Pensioenwet, de Wet op de loonbelasting 1964 en enige andere wetten in verband met de verlenging van de transitieperiode naar het nieuwe pensioenstelsel\nNr.\n22\nMOTIE VAN HET LID JOSEPH\nVoorgesteld\n23 april 2025\nDe Kamer,\ngehoord de beraadslaging,\nconstaterende dat de toezichthouder Autoriteit FinanciÃ«le Markten zorgen heeft geuit over dat de huidige pensioencommunicatie tot onrealistisch hoge verwachtingen van het nieuwe pensioenstelsel kan leiden onder deelnemers;\nconstaterende dat hoogleraar Bas Werker eind 2024 al wees op het risico dat de kans op een korting van de pensioenuitkering misschien klein lijkt, bijvoorbeeld 3% kans in de eerste vijf jaar, maar dat de omvang van een korting indien die plaatsvindt wel meer dan 20% kan zijn;\noverwegende dat het belangrijk is dat mensen op de hoogte zijn van mogelijke risico's zodat zij vooraf meer handelingsperspectief hebben door bijvoorbeeld voorzichtiger te zijn met het aangaan van hogere vaste lasten en indien mogelijk zelf een buffer op te bouwen;\nverzoekt de regering in samenspraak met de AFM de wettelijke vereisten voor communicatie over het pensioenstelsel aan te scherpen waardoor er uitdrukkelijk ook wordt gewaarschuwd voor de risico's bij de pensioenuitkeringen in het nieuwe stelsel,\nen gaat over tot de orde van de dag.\nJoseph",
  "content_char_count": 1397,
  "source": {
    "document_id": "eb9ec2a1-52c7-43d1-91d2-aeaa623864fb",
    "document_nummer": "2025D18737",
    "document_soort": "Motie",
    "publication_id": "b2d02d69-9b7e-49ae-bf04-c8a96e846b5a",
    "publication_content_type": "application/xml",
    "publication_length": 5168,
    "cached": false,
    "binary_path": "bronmateriaal-onbewerkt\\cache\\document_publications\\b2d02d69-9b7e-49ae-bf04-c8a96e846b5a.xml"
  },
  "issues": []
}