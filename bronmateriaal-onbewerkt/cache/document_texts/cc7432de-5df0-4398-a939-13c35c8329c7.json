{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n903\nMOTIE VAN HET LID MUTLUER\nVoorgesteld\n6 november 2024\nDe Kamer,\ngehoord de beraadslaging,\noverwegende dat de doorlooptijden binnen de strafrechtketen nog steeds lang zijn;\noverwegende dat het Bestuurlijk Ketenberaad verschillende zaakstromen heeft gekozen waarin het verbetering wil bereiken;\noverwegende dat bij de zaakstromen jeugd en zeden reeds wordt gewerkt met een programmatische ketenaanpak, maar dit nog niet gebeurt bij ernstige verkeersmisdrijven;\nverzoekt de regering om gezamenlijk met de strafrechtketen te zorgen voor een programmatische ketenaanpak wat betreft de zaakstroom ernstige verkeersmisdrijven teneinde de doorlooptijden te verkorten;\nverzoekt de regering hierbij ook de lichtere verkeerszaken dan wel overtredingen, conform artikel 5 Wvw, mee te nemen, inclusief de mogelijkheden van herstelbemiddeling en schadevergoeding,\nen gaat over tot de orde van de dag.\nMutluer",
  "content_char_count": 1006,
  "source": {
    "document_id": "edd91c5f-5aaf-4b95-b179-15c0b14c5c06",
    "document_nummer": "2024D42467",
    "document_soort": "Motie",
    "publication_id": "cc7432de-5df0-4398-a939-13c35c8329c7",
    "publication_content_type": "application/xml",
    "publication_length": 2379,
    "cached": false,
    "binary_path": "bronmateriaal-onbewerkt\\cache\\document_publications\\cc7432de-5df0-4398-a939-13c35c8329c7.xml"
  },
  "issues": []
}