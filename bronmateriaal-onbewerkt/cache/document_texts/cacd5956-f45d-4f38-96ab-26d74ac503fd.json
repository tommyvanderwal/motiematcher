{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n25 295\nInfectieziektenbestrijding\nNr.\n2161\nMOTIE VAN HET LID TIELEN C.S.\nVoorgesteld\n15 februari 2024\nDe Kamer,\ngehoord de beraadslaging,\noverwegende dat het combineren van gegevens, waaronder medische, uit verschillende bronnen nodig is om inzichten te verkrijgen over onder andere de oorzaken van over- en ondersterfte;\noverwegende dat wetenschappers nu steeds aanlopen tegen belemmeringen om bronnen te combineren;\nconstaterende dat de Wet elektronische gegevensuitwisseling in de zorg op niet alle databronnen van toepassing is;\nverzoekt de regering om te komen tot protocollen die gegevensuitwisseling sneller en makkelijker mogelijk maken,\nen gaat over tot de orde van de dag.\nTielen\nPaulusma\nJoseph",
  "content_char_count": 776,
  "source": {
    "document_id": "8655ed2f-60e6-4a29-a674-316ba8106c6b",
    "document_nummer": "2024D05985",
    "document_soort": "Motie",
    "publication_id": "cacd5956-f45d-4f38-96ab-26d74ac503fd",
    "publication_content_type": "application/xml",
    "publication_length": 2224,
    "cached": false,
    "binary_path": "bronmateriaal-onbewerkt\\cache\\document_publications\\cacd5956-f45d-4f38-96ab-26d74ac503fd.xml"
  },
  "issues": []
}