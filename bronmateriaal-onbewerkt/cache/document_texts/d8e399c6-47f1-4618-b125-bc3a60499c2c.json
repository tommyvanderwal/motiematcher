{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 620\nBeleidsdoelstellingen op het gebied van Volksgezondheid, Welzijn en Sport\nNr.\n296\nMOTIE VAN HET LID BUSHOFF\nVoorgesteld\n27 november 2024\nDe Kamer,\ngehoord de beraadslaging,\nconstaterende dat mensen met schulden die in de regeling betalingsachterstand zorgpremie bij het CAK terechtkomen hun aanvullende verzekering verliezen, waaronder de verzekering voor mondzorg en fysiotherapie;\noverwegende dat een onderbreking van toegang tot mondzorg en fysiotherapie door schuldenproblematiek ernstige gevolgen kan hebben voor iemands gezondheid en uiteindelijk ook kan leiden tot hogere vervolgzorgkosten;\nverzoekt de regering, in samenspraak met zorgverzekeraars, opties te verkennen hoe mensen die in de regeling betalingsachterstand zorgpremie bij het CAK zitten toch hun aanvullende verzekering voor fysiotherapie en mondzorg kunnen behouden,\nen gaat over tot de orde van de dag.\nBushoff",
  "content_char_count": 961,
  "source": {
    "document_id": "573503bc-4b4e-4f1b-8bce-d7133c7f20bd",
    "document_nummer": "2024D46475",
    "document_soort": "Motie",
    "publication_id": "d8e399c6-47f1-4618-b125-bc3a60499c2c",
    "publication_content_type": "application/xml",
    "publication_length": 2293,
    "cached": false,
    "binary_path": "bronmateriaal-onbewerkt\\cache\\document_publications\\d8e399c6-47f1-4618-b125-bc3a60499c2c.xml"
  },
  "issues": []
}