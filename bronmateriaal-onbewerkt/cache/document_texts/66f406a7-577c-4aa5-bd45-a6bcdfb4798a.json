{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1056\nMOTIE VAN HET LID DOBBE\nVoorgesteld\n19 december 2024\nDe Kamer,\ngehoord de beraadslaging,\nconstaterende dat het kabinet heeft aangekondigd de regionale veiligheidsteams in de jeugdbescherming in 25 regio's onder gemeentelijke verantwoordelijkheid te willen organiseren;\noverwegende dat het kabinet daarmee in de huidige plannen de jeugdzorg, jeugdbescherming en jeugdreclassering op vier verschillende niveaus wil organiseren, namelijk de specialistische jeugdzorg in 42 jeugdregio's, de niet-specialistische jeugdzorg bij 342 gemeenten, en de jeugdreclassering op rijksniveau;\noverwegende dat samenwerking tussen deze domeinen essentieel is, maar door deze regio-indelingen zeer onoverzichtelijk zou worden;\nverzoekt de regering om een alternatief plan uit te werken, waarin de jeugdbescherming onder verantwoordelijkheid van de rijksoverheid wordt georganiseerd, en geen onomkeerbare stappen te nemen bij de invoering van de rvt's voordat dit plan met de Kamer besproken is,\nen gaat over tot de orde van de dag.\nDobbe",
  "content_char_count": 1115,
  "source": {
    "document_id": "e7558a2f-425e-4626-af3c-58e0d8c9f543",
    "document_nummer": "2024D51476",
    "document_soort": "Motie",
    "publication_id": "66f406a7-577c-4aa5-bd45-a6bcdfb4798a",
    "publication_content_type": "application/xml",
    "publication_length": 2468,
    "cached": false,
    "binary_path": "bronmateriaal-onbewerkt\\cache\\document_publications\\66f406a7-577c-4aa5-bd45-a6bcdfb4798a.xml"
  },
  "issues": []
}