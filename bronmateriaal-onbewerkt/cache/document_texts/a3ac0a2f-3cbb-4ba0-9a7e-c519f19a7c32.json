{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n24\nMOTIE VAN DE LEDEN VAN DER PLAS EN YEŞILGÖZ-ZEGERIUS\nVoorgesteld\n18 september 2025\nDe Kamer,\ngehoord de beraadslaging,\nconstaterende dat regelmatig uitzettingen van uitgeprocedeerde en criminele asielzoekers geen doorgang kunnen vinden omdat dit in strijd zou zijn met het Europees Verdrag voor de Rechten van de Mens;\noverwegende dat het EVRM nooit is opgesteld met de intentie om asielbeleid dat op democratische wijze tot stand is gekomen te ondermijnen;\nconstaterende dat de Belgische premier Bart De Wever een oproep heeft gedaan om samen met andere landen te werken aan een interpretatieprotocol om de invloed van het EVRM op asielbeleid in te perken;\nverzoekt de regering om het initiatief van De Wever om een interpretatieprotocol voor het EVRM te onderzoeken te steunen,\nen gaat over tot de orde van de dag.\nVan der Plas\nYeşilgöz-Zegerius",
  "content_char_count": 977,
  "source": {
    "document_id": "df3262cc-87ef-4a49-bbf0-9f179f209ca9",
    "document_nummer": "2025D40107",
    "document_soort": "Motie",
    "publication_id": "a3ac0a2f-3cbb-4ba0-9a7e-c519f19a7c32",
    "publication_content_type": "application/xml",
    "publication_length": 4821,
    "cached": false,
    "binary_path": "bronmateriaal-onbewerkt\\cache\\document_publications\\a3ac0a2f-3cbb-4ba0-9a7e-c519f19a7c32.xml"
  },
  "issues": []
}