{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n64\nMOTIE VAN HET LID VAN NISPEN C.S.\nVoorgesteld\n8 februari 2024\nDe Kamer,\ngehoord de beraadslaging,\noverwegende dat tolken en vertalers onmisbaar zijn voor de toegang tot het recht voor iedereen en een eerlijke rechtsgang;\nconstaterende dat de indexatie van de vergoedingen voor tolken en vertalers al geruime tijd achterloopt en er vanwege de lage tarieven nu al sprake is van ernstige krapte bij tolkendiensten in sommige talen;\noverwegende, dat er voldoende signalen zijn ontvangen waaruit blijkt dat de motie-Sneller/Ellian (\n29 936, nr. 69\n) niet wordt uitgevoerd, omdat gerechtstolken in de praktijk toch aanzienlijk financieel nadeel van het nieuwe systeem waarin wordt gewerkt (gaan) ondervinden;\nherbevestigt de genoemde motie-Sneller/Ellian en verzoekt de regering de vergoedingssystematiek te veranderen en ervoor te zorgen dat tolken in verschillende situaties en lengtes van diensten er in ieder geval niet op achteruitgaan, maar er juist op vooruitgaan;\nverzoekt de regering voorts te bezien of voor vertalers de normregel met daaraan gekoppeld een reÃ«el tarief naar Duits model kan worden ingevoerd,\nen gaat over tot de orde van de dag.\nVan Nispen\nBikke\nLahlah\nEl Abassi",
  "content_char_count": 1378,
  "source": {
    "document_id": "1612709e-26f7-486e-987d-2d2fc4125425",
    "document_nummer": "2024D04820",
    "document_soort": "Motie",
    "publication_id": "201b638e-b95e-4427-9058-a1b68de0b8cb",
    "publication_content_type": "application/xml",
    "publication_length": 3042,
    "cached": false,
    "binary_path": "bronmateriaal-onbewerkt\\cache\\document_publications\\201b638e-b95e-4427-9058-a1b68de0b8cb.xml"
  },
  "issues": []
}