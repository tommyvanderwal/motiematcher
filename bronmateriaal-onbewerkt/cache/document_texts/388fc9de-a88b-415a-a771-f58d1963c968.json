{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2124\nMOTIE VAN HET LID DIEDERIK VAN DIJK C.S.\nVoorgesteld\n15 oktober 2024\nDe Kamer,\ngehoord de beraadslaging,\nconstaterende dat de Europese Rekenkamer een historisch hoog foutenpercentage van 5,6% in EU-uitgaven heeft gevonden;\noverwegende dat dit percentage zo snel mogelijk naar beneden moet naar maximaal de goedkeuringsdrempel van 2% en dat bij nieuwe besluiten over Europese fondsen en het Meerjarig Financieel Kader het geboden is meer in te zetten op een betere verantwoording over de afgedragen middelen van de lidstaten;\nverzoekt de regering voor de komende begrotingsjaren zowel bij de Europese Commissie als de relevante EU-instellingen en afzonderlijke lidstaten aan te dringen op een betere verantwoording van EU-uitgaven, en de Kamer over deze inzet te informeren;\nverzoekt de regering voorts dit zwaar mee te laten wegen bij komende besluiten en gesprekken over een nieuw Meerjarig Financieel Kader, door in te zetten op een meer doelmatige en doeltreffende inzet van middelen,\nen gaat over tot de orde van de dag.\nDiederik van Dijk\nVan Campen\nCeder",
  "content_char_count": 1165,
  "source": {
    "document_id": "d5fc789d-7149-4114-a992-8102d8fd5afa",
    "document_nummer": "2024D38780",
    "document_soort": "Motie",
    "publication_id": "388fc9de-a88b-415a-a771-f58d1963c968",
    "publication_content_type": "application/xml",
    "publication_length": 2624,
    "cached": false,
    "binary_path": "bronmateriaal-onbewerkt\\cache\\document_publications\\388fc9de-a88b-415a-a771-f58d1963c968.xml"
  },
  "issues": []
}