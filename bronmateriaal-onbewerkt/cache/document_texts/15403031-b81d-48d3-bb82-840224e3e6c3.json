{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n421\nMOTIE VAN DE LEDEN VAN DER PLAS EN FLACH\nVoorgesteld\n25 maart 2025\nDe Kamer,\ngehoord de beraadslaging,\nconstaterende dat wolven in Nederland steeds minder schuw lijken te worden en zich vaker ophouden in de nabijheid van mensen, vee, boerenerven en zelfs in de bebouwde kom;\noverwegende dat het noodzakelijk is dat wolven leren om bij mensen en hun vee uit de buurt te blijven om de risico's voor mens en dier te beperken;\noverwegende dat een ministeriële gebiedsontheffing in de vorm van een gedragscode kan bijdragen aan een effectieve en juridisch houdbare aanpak\nvan actieve verjaging van wolven;\nverzoekt de regering te onderzoeken hoe bijvoorbeeld een ministeriële gebiedsontheffing in de vorm van een gedragscode, of een nulstandgebied dan wel «wolfvrije zone» kan worden ingezet om wolven actief te verjagen uit de buurt van mensen, vee, boerenerven en de bebouwde kom,\nen gaat over tot de orde van de dag.\nVan der Plas\nFlach",
  "content_char_count": 1032,
  "source": {
    "document_id": "c302d091-1cf2-4160-ab65-4246b80f7b15",
    "document_nummer": "2025D12879",
    "document_soort": "Motie",
    "publication_id": "15403031-b81d-48d3-bb82-840224e3e6c3",
    "publication_content_type": "application/xml",
    "publication_length": 2532,
    "cached": false,
    "binary_path": "bronmateriaal-onbewerkt\\cache\\document_publications\\15403031-b81d-48d3-bb82-840224e3e6c3.xml"
  },
  "issues": []
}