{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 883\nArbeidsomstandigheden\nNr.\n510\nMOTIE VAN DE LEDEN PATIJN EN VAN KENT\nVoorgesteld\n6 november 2024\nDe Kamer,\ngehoord de beraadslaging,\nconstaterende dat 50% van de arbeidsmigranten ter beschikking wordt gesteld door uitzendbureaus;\nconstaterende dat deze arbeidsmigranten ook werken op plekken waar gewerkt wordt met giftige, kankerverwekkende en mutagene stoffen en stoffen met ontploffingsgevaar;\nconstaterende dat arbeidsmigranten als gevolg van de gesplitste werkgeversverantwoordelijkheid vaak geen of slechte veiligheidsinstructies en beveiligingsmiddelen krijgen;\nverzoekt de regering om regelgeving te maken die werkgevers verplicht om mensen rechtstreeks in dienst te nemen en taallessen aan te bieden op B2- niveau als er gewerkt moet worden met genoemde gevaarlijke stoffen,\nen gaat over tot de orde van de dag.\nPatijn\nVan Kent",
  "content_char_count": 913,
  "source": {
    "document_id": "3b58b929-aa1d-421c-97b6-48fb0a29e4ae",
    "document_nummer": "2024D42394",
    "document_soort": "Motie",
    "publication_id": "963348f9-7a19-4718-afd4-15605e2205c3",
    "publication_content_type": "application/xml",
    "publication_length": 2337,
    "cached": false,
    "binary_path": "bronmateriaal-onbewerkt\\cache\\document_publications\\963348f9-7a19-4718-afd4-15605e2205c3.xml"
  },
  "issues": []
}