{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 698\nVoorstel van wet van het lid De Hoop tot wijziging van de Uitvoeringswet huurprijzen woonruimte en de Woningwet in verband met de bevriezing van de huren in 2025 en van de Wet op de vennootschapsbelasting 1969 en andere fiscale wetten in verband met het vervallen van de vennootschapsbelastingplicht voor woningcorporaties en dekkingsmaatregelen daarvoor\nNr.\n16\nMOTIE VAN HET LID STULTIENS\nVoorgesteld\n23 april 2025\nDe Kamer,\ngehoord de beraadslaging,\nconstaterende dat de regering heeft aangekondigd de huren van sociale huurwoningen te bevriezen in 2025 en 2026;\noverwegende dat structurele compensatie van groot belang is om de investeringscapaciteit van woningcorporaties overeind te houden;\noverwegende dat de huurbevriezing er niet toe moet leiden dat er substantieel minder nieuwe woningen worden gebouwd;\nverzoekt de regering om bij de uitwerking van de huurbevriezing te waarborgen dat de investeringscapaciteit van corporaties volledig overeind blijft,\nen gaat over tot de orde van de dag.\nStultiens",
  "content_char_count": 1087,
  "source": {
    "document_id": "d68c5c40-0c85-4519-bc7b-61e281694b74",
    "document_nummer": "2025D18751",
    "document_soort": "Motie",
    "publication_id": "9567e97e-764d-4c6f-86fc-533997fedb59",
    "publication_content_type": "application/xml",
    "publication_length": 5220,
    "cached": false,
    "binary_path": "bronmateriaal-onbewerkt\\cache\\document_publications\\9567e97e-764d-4c6f-86fc-533997fedb59.xml"
  },
  "issues": []
}