{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1307\nMOTIE VAN HET LID BECKERMAN C.S.\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat mensen met een migratieachtergrond, een beperking of een tijdelijke verblijfsstatus structureel worden uitgesloten bij hypotheekverstrekking, onder andere door automatische kredietscores en ondoorzichtige acceptatiecriteria;\noverwegende dat dit leidt tot institutionele uitsluiting op de koopwoningmarkt en bijdraagt aan de groeiende ongelijkheid in woningbezit;\nverzoekt de regering om hypotheekverstrekkers te verplichten transparant te zijn over hun acceptatiecriteria, het toezicht te versterken op het gebruik van AI en algoritmen bij kredietbeoordeling, met nadrukkelijke aandacht voor discriminatierisico's, en waar nodig aanvullende wettelijke normen op te stellen ter voorkoming van uitsluiting,\nen gaat over tot de orde van de dag.\nBeckerman\nDe Hoop\nBamenga\nEl Abassi",
  "content_char_count": 1011,
  "source": {
    "document_id": "b5c253f9-fc05-4cf7-bfb4-b9de48273509",
    "document_nummer": "2025D13174",
    "document_soort": "Motie",
    "publication_id": "49178e5e-739f-42c0-a8b9-4a5eebacd7d3",
    "publication_content_type": "application/xml",
    "publication_length": 2461,
    "cached": false,
    "binary_path": "bronmateriaal-onbewerkt\\cache\\document_publications\\49178e5e-739f-42c0-a8b9-4a5eebacd7d3.xml"
  },
  "issues": []
}