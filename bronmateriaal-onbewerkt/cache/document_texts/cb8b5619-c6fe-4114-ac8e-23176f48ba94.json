{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n773\nMOTIE VAN HET LID VAN EIJK\nVoorgesteld\n6 november 2024\nDe Kamer,\ngehoord de beraadslaging,\nconstaterende dat gemeenten huishoudens met een laag inkomen ondersteunen met allerlei tegemoetkomingen en kwijtscheldingen;\nconstaterende dat er geen helder inzicht is in de aard en omvang van deze minimaregelingen;\noverwegende dat mensen hun aanspraak op een minimaregeling verliezen zodra hun inkomen een harde grens, zoals die van 130% van het sociaal minimum, passeert;\noverwegende dat dit, bovenop de landelijke toeslagen en fiscaliteit, de marginale druk van mensen die gaan werken mogelijk fors verhoogt;\nverzoekt de regering om met de VNG in gesprek te gaan om aard en omvang van gemeentelijke minimaregelingen te onderzoeken en het effect daarvan op armoedeval en marginale druk te onderzoeken,\nen gaat over tot de orde van de dag.\nVan Eijk",
  "content_char_count": 994,
  "source": {
    "document_id": "b56efba7-c350-4b7b-9183-4ca4308c5d7c",
    "document_nummer": "2024D42408",
    "document_soort": "Motie",
    "publication_id": "cb8b5619-c6fe-4114-ac8e-23176f48ba94",
    "publication_content_type": "application/xml",
    "publication_length": 2368,
    "cached": false,
    "binary_path": "bronmateriaal-onbewerkt\\cache\\document_publications\\cb8b5619-c6fe-4114-ac8e-23176f48ba94.xml"
  },
  "issues": []
}