{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n72\nMOTIE VAN HET LID WELZIJN C.S.\nVoorgesteld\n25 juni 2025\nDe Kamer,\ngehoord de beraadslaging,\noverwegende dat mensen soms noodgedwongen moeten verhuizen naar een andere regio voor bijvoorbeeld werk, mantelzorg of de liefde;\nconstaterende dat met het huidige systeem verhuizen naar een andere regio afgestraft wordt, omdat opgebouwde rechten en inschrijfduur vervallen;\nverzoekt de regering te onderzoeken hoe via een landelijk systeem voor woonruimteverdeling gewaarborgd kan worden dat opgebouwde rechten deels behouden blijven bij verhuizing naar een andere regio passend binnen de Huisvestingsverordening, en hierover uiterlijk in het najaar terug te\nkoppelen aan de Kamer,\nen gaat over tot de orde van de dag.\nWelzijn\nDe Hoop\nBoswijk\nBeckerman\nGrinwis",
  "content_char_count": 1173,
  "source": {
    "document_id": "eaab2354-ce79-4ac7-bb50-a414c606a007",
    "document_nummer": "2025D30032",
    "document_soort": "Motie",
    "publication_id": "3f8fa585-5773-4764-b878-544699804990",
    "publication_content_type": "application/xml",
    "publication_length": 5929,
    "cached": false,
    "binary_path": "bronmateriaal-onbewerkt\\cache\\document_publications\\3f8fa585-5773-4764-b878-544699804990.xml"
  },
  "issues": []
}