{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n95\nMOTIE VAN HET LID WESTERVELD\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat uit artikel 12 van het VN-Kinderrechtenverdrag voortkomt dat alle jongeren het recht hebben hun mening te geven over zaken die hun aangaan;\nconstaterende dat er wel een landelijke financiÃ«le regeling is bij OCW voor jongeren die in het bestuur zitten van een politieke jongerenorganisatie (PJO) en van organisaties die de belangen van studenten en leerlingen vertegenwoordigen;\nconstaterende dat daarentegen de belangen van jongeren in een kwetsbare positie niet structureel zijn verankerd in beleid, zoals ervaringsdeskundigen in de (jeugd)zorg, chronisch zieke jongeren of zwerfjongeren;\nverzoekt de regering te onderzoeken hoe dit soort organisaties net als politieke jongerenorganisaties en studenten- en scholierenorganisaties structureel financieel ondersteund kunnen worden, en de Kamer voor de begroting in het najaar opties te sturen,\nen gaat over tot de orde van de dag.\nWesterveld",
  "content_char_count": 1361,
  "source": {
    "document_id": "5ed2a004-1afd-4842-a9a4-2e0ba2aab6e4",
    "document_nummer": "2024D03063",
    "document_soort": "Motie",
    "publication_id": "a301919d-60bc-433e-ab47-0070851f8e74",
    "publication_content_type": "application/xml",
    "publication_length": 2946,
    "cached": false,
    "binary_path": "bronmateriaal-onbewerkt\\cache\\document_publications\\a301919d-60bc-433e-ab47-0070851f8e74.xml"
  },
  "issues": []
}