{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 628\nPolitie\nNr.\n1205\nMOTIE VAN HET LID BOSWIJK C.S.\nVoorgesteld\n1 februari 2024\nDe Kamer,\ngehoord de beraadslaging,\nconstaterende dat politieagenten regelmatig in gevaarlijke situaties terechtkomen en schokkende en levensbedreigende gebeurtenissen meemaken;\nconstaterende dat traumatische gebeurtenissen kunnen leiden tot PTSS, psychische en lichamelijke problemen;\nconstaterende dat bij de scholing van veteranen vroegsignalering van PTSS na traumatische gebeurtenissen onderdeel is van het curriculum, maar dit bij de politie niet het geval is;\noverwegende dat juist de collega's een rol kunnen spelen in de vroegsignalering van psychische problemen en PTSS bij politieagenten;\nverzoekt de regering om in samenspraak met de politie te bezien op welke manier herkenning van psychische problemen onderdeel kan zijn van het curriculum bij de scholing van politieagenten op de Politieacademie;\nverzoekt de regering de Kamer hierover te informeren voor het zomerreces van 2024,\nen gaat over tot de orde van de dag.\nBoswijk\nHelder\nDiederik van Dijk\nSneller\nMutluer",
  "content_char_count": 1134,
  "source": {
    "document_id": "25aecf2e-9471-4913-b656-47c77163be1c",
    "document_nummer": "2024D03501",
    "document_soort": "Motie",
    "publication_id": "de6bbaf4-ef32-4af6-9580-2e6d14f6cda4",
    "publication_content_type": "application/xml",
    "publication_length": 2670,
    "cached": false,
    "binary_path": "bronmateriaal-onbewerkt\\cache\\document_publications\\de6bbaf4-ef32-4af6-9580-2e6d14f6cda4.xml"
  },
  "issues": []
}