{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n25\nMOTIE VAN HET LID GRINWIS C.S.\nVoorgesteld\n16 oktober 2024\nDe Kamer,\ngehoord de beraadslaging,\nconstaterende dat de gedoogperiode voor garnalenvissers voor wat betreft de Wnb-vergunning verlengd is met nog eens zes maanden van 1 januari naar 1 juli 2025;\noverwegende dat garnalenvissers al een paar jaar in onzekerheid zitten over een nieuwe vergunning en dat voorkomen moet worden dat er pas tegen het einde van de gedoogperiode zekerheid komt;\noverwegende dat er momenteel nog onduidelijkheid is over de saneringsregeling voor de garnalenvisserij;\nverzoekt de regering garnalenvissers uiterlijk drie maanden voor het aflopen van de gedoogperiode, en bij voorkeur eerder, duidelijkheid te geven over een nieuwe Wnb-vergunning, en tevens zo snel mogelijk helderheid te verschaffen over de voorgenomen saneringsregeling voor de garnalenvisserij,\nen gaat over tot de orde van de dag.\nGrinwis\nVan der Plas\nVedder\nFlach\nMeulenkamp\nBoomsma",
  "content_char_count": 1187,
  "source": {
    "document_id": "e44511d8-3d12-43f6-8b16-caa556cd76fc",
    "document_nummer": "2024D38820",
    "document_soort": "Motie",
    "publication_id": "1f2cbc46-3d66-4bb6-906c-6a39349b856a",
    "publication_content_type": "application/xml",
    "publication_length": 2759,
    "cached": false,
    "binary_path": "bronmateriaal-onbewerkt\\cache\\document_publications\\1f2cbc46-3d66-4bb6-906c-6a39349b856a.xml"
  },
  "issues": []
}