{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n764\nMOTIE VAN DE LEDEN DOBBE EN KOSTIC\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat er grote zorgen zijn over de gezondheidseffecten van de pfas-uitstoot door Chemours;\noverwegende dat de Kamer eerder de motie-Van Esch c.s. (\n33 118, nr. 276\n) heeft aangenomen, waarin de regering wordt verzocht «het RIVM opdracht te geven tot het uitvoeren van een uitgebreid onderzoek naar het effect van Chemours op de gezondheid van omwonenden en werknemers»;\noverwegende dat de Staatssecretaris van VWS in het debat stelde niet te kunnen garanderen dat dit onderzoek doorgang kan vinden, gezien de grote bezuinigingen op publieke gezondheid uit het hoofdlijnenakkoord;\nverzoekt de regering om het uitgebreide onderzoek naar de gezondheidseffecten van Chemours in ieder geval door te laten gaan en daarbij ook de noodzaak voor eventueel vervolgonderzoek in kaart te brengen,\nen gaat over tot de orde van de dag.\nDobbe\nKostić",
  "content_char_count": 1056,
  "source": {
    "document_id": "a97bc2e0-7688-4343-8f7c-61d06cb767f6",
    "document_nummer": "2024D23189",
    "document_soort": "Motie",
    "publication_id": "9e2c6cc3-456b-4862-9d7f-87a0c1104065",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\9e2c6cc3-456b-4862-9d7f-87a0c1104065.xml"
  },
  "issues": []
}