{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n61\nMOTIE VAN HET LID PIJPELINK C.S.\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat uit de Schoolkostenmonitor blijkt dat de vrijwillige ouderbijdrage nog steeds zorgt voor kansenongelijkheid tussen leerlingen;\nconstaterende dat de aangenomen motie-De Hoop uit 2021 de regering vraagt om een limiet te stellen aan de vrijwillige ouderbijdrage;\noverwegende dat de Minister eind december een brief naar de Kamer heeft gestuurd met drie scenario's hiervoor, maar ook constateert dat een uitgebreider onderzoek nodig is naar de juridische haalbaarheid van het limiteren dan wel afschaffen van de vrijwillige ouderbijdrage;\nverzoekt de regering dit onderzoek naar de juridische haalbaarheid van het afschaffen dan wel limiteren van de vrijwillige ouderbijdrage in het p.o. en vo snel uit te voeren, zodat de Kamer stappen kan nemen in besluitvorming hierover,\nen gaat over tot de orde van de dag.\nPijpelink\nBeckerman\nPaternotte",
  "content_char_count": 1162,
  "source": {
    "document_id": "69f49cb3-9b7d-47f1-9836-5ec2d596221e",
    "document_nummer": "2024D01309",
    "document_soort": "Motie",
    "publication_id": "90d75756-f197-4e50-ab47-0b7c740098c3",
    "publication_content_type": "application/xml",
    "publication_length": 2664,
    "cached": false,
    "binary_path": "bronmateriaal-onbewerkt\\cache\\document_publications\\90d75756-f197-4e50-ab47-0b7c740098c3.xml"
  },
  "issues": []
}