{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVI\nWijziging van de begrotingsstaten van het Ministerie van Justitie en Veiligheid (VI) voor het jaar 2025 (wijziging samenhangende met de Voorjaarsnota)\nNr.\n26\nMOTIE VAN HET LID VAN DER WERF\nVoorgesteld tijdens het wetgevingsoverleg van\n1 juli 2025\nDe Kamer,\ngehoord de beraadslaging,\nconstaterende dat er in Nederland ruim 1,7 miljoen mensen slachtoffer zijn van seksueel geweld;\noverwegende dat het aantal meldingen bij zowel het landelijke expertisecentrum seksueel geweld als de regionale CSG's fors is toegenomen, mede omdat slachtoffers het centrum beter weten te vinden;\noverwegende dat CSG's in het netwerk afhankelijk zijn van regionale financiering, met als gevolg dat het CSG in 2026 een tekort van 5,6 miljoen euro verwacht;\noverwegende dat hierdoor de continu√Øteit en kwaliteit van de zorg voor slachtoffers en hun systeem van het CSG ernstig onder druk wordt gezet;\nvan mening dat landelijke wettelijke verankering en duurzame landelijke financiering van het CSG noodzakelijk is om slachtoffers van seksueel geweld beter te kunnen helpen conform EU-wet- en regelgeving;\nverzoekt de regering bij de augustusbesluitvorming eenmalig 5,6 miljoen voor het CSG beschikbaar te stellen voor 2026, en deze uitgaven te dekken met resterende middelen op artikel 12 op de begroting Binnenlandse Zaken en Koninkrijksrelaties gereserveerd voor het constitutioneel hof en verzelfstandiging van de Raad van State,\nen gaat over tot de orde van de dag.\nVan der Werf",
  "content_char_count": 1540,
  "source": {
    "document_id": "c7fe2503-5441-4438-8cde-330766c61324",
    "document_nummer": "2025D31392",
    "document_soort": "Motie",
    "publication_id": "84b2134f-56e8-4528-97bd-f72c6f6120cc",
    "publication_content_type": "application/xml",
    "publication_length": 5529,
    "cached": false,
    "binary_path": "bronmateriaal-onbewerkt\\cache\\document_publications\\84b2134f-56e8-4528-97bd-f72c6f6120cc.xml"
  },
  "issues": []
}