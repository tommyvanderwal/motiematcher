{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n381\nMOTIE VAN HET LID BROMET C.S.\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat dit kabinet de stikstofcrisis heeft verergerd door het schrappen van geld en gebiedsplannen, en door de recente gerechtelijke uitspraken die mede hierop waren gebaseerd;\nconstaterende dat het kabinet de ernst en de aard van het stikstofprobleem keer op keer onderschat;\nconstaterende dat de landsadvocaat vernietigend heeft geoordeeld over het gebrek aan perspectief en borging in de stikstofplannen van dit kabinet;\nconstaterende dat de stikstofcrisis enorme gevolgen heeft voor de economie, woningbouw, defensie, infrastructurele projecten, landbouw en natuur;\nconstaterende dat belangrijke signalen van rechters, experts, het maatschappelijk middenveld, medeoverheden en de Kamer niet zijn meegenomen in de plannen van het kabinet;\nconstaterende dat de Raad van State heeft geoordeeld dat de Staat onrechtmatig handelt door de verslechtering van de stikstofgevoelige natuur in Natura 2000-gebieden niet tijdig te stoppen;\nkeurt de handelwijze van de Minister van LVVN af,\nen gaat over tot de orde van de dag.\nBromet\nPodt\nKostiÄ‡\nKoekkoek",
  "content_char_count": 1270,
  "source": {
    "document_id": "b7c4fa02-1c2e-4f1e-9106-05104dbe25c6",
    "document_nummer": "2025D23659",
    "document_soort": "Motie",
    "publication_id": "1120c358-2bd3-48cf-814b-8bab4d0789f6",
    "publication_content_type": "application/xml",
    "publication_length": 5469,
    "cached": false,
    "binary_path": "bronmateriaal-onbewerkt\\cache\\document_publications\\1120c358-2bd3-48cf-814b-8bab4d0789f6.xml"
  },
  "issues": []
}