{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n570\nMOTIE VAN DE LEDEN JOSEPH EN VAN DER PLAS\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat de registratielast voor zorgprofessionals hoog is en dat pogingen om die te verminderen tot nu toe niet voldoende zijn gelukt;\nconstaterende dat minder registratielast de werkdruk voor zorgprofessionals vermindert;\nconstaterende dat de RVS in het rapport «Is dit wel verantwoord?» een duidelijke routekaart heeft opgesteld om de registratielast in vijf jaar met 50% te verminderen;\noverwegende dat de Minister wel aan de slag is met het verminderen van de registratielast, maar dat niet helder is of het gehele advies en de routekaart van de RVS worden gevolgd;\nverzoekt de regering om voor de zomer met een stappenplan te komen waarin de gehele routekaart volgens het rapport «Is dit wel verantwoord?» wordt opgevolgd en hier de doelstelling aan te verbinden dat de registratielast binnen vijf jaar is verminderd,\nen gaat over tot de orde van de dag.\nJoseph\nVan der Plas",
  "content_char_count": 1124,
  "source": {
    "document_id": "926bb4ee-23d3-4f6b-b793-9548209e18f1",
    "document_nummer": "2024D09722",
    "document_soort": "Motie",
    "publication_id": "7cc6a6af-d0d8-407f-a8d8-283e63ce0c0b",
    "publication_content_type": "application/xml",
    "publication_length": 2573,
    "cached": false,
    "binary_path": "bronmateriaal-onbewerkt\\cache\\document_publications\\7cc6a6af-d0d8-407f-a8d8-283e63ce0c0b.xml"
  },
  "issues": []
}