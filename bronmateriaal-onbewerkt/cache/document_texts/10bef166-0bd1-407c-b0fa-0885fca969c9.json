{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1168\nMOTIE VAN DE LEDEN HEUTINK EN MADLENER\nVoorgesteld\n17 april 2024\nDe Kamer,\ngehoord de beraadslaging,\noverwegende dat de Ladder voor duurzame verstedelijking een uitgebreide motiveringsplicht bevat voor ontwikkelingen buiten bestaand stedelijk gebied en in de praktijk een extra beleidsmatige belemmering vormt voor de bouw van nieuwe woonwijken en straten;\noverwegende dat gemeenten zelf moeten kunnen afwegen om binnen of buiten de bebouwde kom te bouwen en dat de volgorde hiervan niet belangrijk is;\nverzoekt de regering de zogenaamde Ladder voor duurzame verstedelijking te schrappen en gemeenten (en provincies) aan te moedigen om zowel binnen als buiten stedelijk gebied te bouwen,\nen gaat over tot de orde van de dag.\nHeutink\nMadlener",
  "content_char_count": 862,
  "source": {
    "document_id": "cc9027c2-8fa9-4c1c-898c-f063df1f4e02",
    "document_nummer": "2024D15643",
    "document_soort": "Motie",
    "publication_id": "10bef166-0bd1-407c-b0fa-0885fca969c9",
    "publication_content_type": "application/xml",
    "publication_length": 2266,
    "cached": false,
    "binary_path": "bronmateriaal-onbewerkt\\cache\\document_publications\\10bef166-0bd1-407c-b0fa-0885fca969c9.xml"
  },
  "issues": []
}