{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2898\nMOTIE VAN DE LEDEN PATERNOTTE EN BREKELMANS\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat de Russische agressie in Oekraïne toeneemt en de Oekraïners ook vechten voor onze vrijheid en veiligheid;\noverwegende dat Rusland een overmacht heeft in de lucht en het daarmee cruciaal is om Oekraïne te ondersteunen bij het realiseren van een gelaagde en geïntegreerde luchtverdediging op de grond en een wendbare luchtmacht;\noverwegende dat het daarnaast zowel legitiem als noodzakelijk is dat Oekraïne in staat is om militaire doelen op Russisch grondgebied te bestrijden;\nverzoekt de regering in NAVO-verband te pleiten voor een strategie om een robuust luchtafweersysteem op te bouwen voor de lange termijn;\nverzoekt de regering tevens om tijdens de RBZ en de NAVO-ministeriële zich actief in te zetten voor commitment van de EU en de NAVO-lidstaten voor het opheffen van restricties om geleverde wapens in te zetten op legitieme militaire doelen in Rusland,\nen gaat over tot de orde van de dag.\nPaternotte\nBrekelmans",
  "content_char_count": 1183,
  "source": {
    "document_id": "5685da3b-b296-4dc5-9ea0-ba59f2d081b2",
    "document_nummer": "2024D20935",
    "document_soort": "Motie",
    "publication_id": "07a84cb4-c4a2-4fea-bc97-431bff23c7ca",
    "publication_content_type": "application/xml",
    "publication_length": 2647,
    "cached": false,
    "binary_path": "bronmateriaal-onbewerkt\\cache\\document_publications\\07a84cb4-c4a2-4fea-bc97-431bff23c7ca.xml"
  },
  "issues": []
}