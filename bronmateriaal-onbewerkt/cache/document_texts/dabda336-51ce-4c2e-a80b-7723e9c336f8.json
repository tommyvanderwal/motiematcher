{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 749\nEU-voorstel: vereenvoudigingspakket verordeningen Gemeenschappelijk Landbouwbeleid COM (2025) 236\nNr.\n7\nMOTIE VAN\nVoorgesteld\n10 september 2025\nDe Kamer,\ngehoord de beraadslaging,\noverwegende dat het GLB gemoderniseerd moet worden vanwege hoge lasten en de beperkte bijdrage aan milieudoelen, maar dit alleen Europees effectief kan gebeuren;\noverwegende dat de kracht van het GLB ligt in de gemeenschappelijkheid en dat grote verschillen in nationale subsidies leiden tot oneerlijke concurrentie;\noverwegende dat er een risico is dat de eco-regeling en het ANLb verdwijnen in de basispremie en zo onvoldoende effect hebben;\nvan mening dat juist de eco-regeling en het ANLb cruciaal zijn voor verduurzaming, biodiversiteit en een toekomstbestendig verdienmodel;\nverzoekt de regering in EU-verband te pleiten voor:\n–\nhet behoud van een onafhankelijk en strategisch EU-budget voor het GLB na 2027, met nadruk op verduurzaming, generatievernieuwing, innovatie en eerlijke concurrentie;\n–\neen duidelijke afbouw in Europa van de basispremie en de opbouw en versterking van de eco-regeling en het ANLb, zodat milieudoelstellingen daadwerkelijk centraal komen te staan en niet ondergesneeuwd raken,\nen gaat over tot de orde van de dag.\nHolman",
  "content_char_count": 1312,
  "source": {
    "document_id": "098f9c30-6bfa-4a7b-a798-17376acd5d5a",
    "document_nummer": "2025D38220",
    "document_soort": "Motie",
    "publication_id": "dabda336-51ce-4c2e-a80b-7723e9c336f8",
    "publication_content_type": "application/xml",
    "publication_length": 5551,
    "cached": false,
    "binary_path": "bronmateriaal-onbewerkt\\cache\\document_publications\\dabda336-51ce-4c2e-a80b-7723e9c336f8.xml"
  },
  "issues": []
}