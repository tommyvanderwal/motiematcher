{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 237\nAfrika-beleid\nNr.\n223\nMOTIE VAN HET LID VAN BAARLE\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat er sterke aanwijzingen zijn, bevestigd door onder meer Human Rights Watch, dat de Rapid Support Forces (RSF) zich schuldig maken aan genocide en etnische zuivering in Sudan;\noverwegende dat misdaden tegen de menselijkheid niet onbestraft mogen blijven;\nconstaterende dat Human Rights Watch in zijn rapport aanwijzingen ziet dat leden van de etnische groep Masalit doelgericht slachtoffer zijn geworden van geweld;\noverwegende dat de Verenigde Staten inmiddels officieel hebben vastgesteld dat de RSF zich schuldig maken aan genocide;\nverzoekt de regering om in EU-verband te pleiten voor het instellen van een onafhankelijk internationaal onderzoek naar genocide en etnische zuivering gepleegd door de RSF,\nen gaat over tot de orde van de dag.\nVan Baarle",
  "content_char_count": 961,
  "source": {
    "document_id": "075e9eae-360b-49e5-89bf-384e6e369142",
    "document_nummer": "2025D24493",
    "document_soort": "Motie",
    "publication_id": "639e9849-c14d-417a-aec5-4ad3aeb33b56",
    "publication_content_type": "application/xml",
    "publication_length": 4512,
    "cached": false,
    "binary_path": "bronmateriaal-onbewerkt\\cache\\document_publications\\639e9849-c14d-417a-aec5-4ad3aeb33b56.xml"
  },
  "issues": []
}