{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1171\nMOTIE VAN DE LEDEN BAMENGA EN STULTIENS\nVoorgesteld\n3 december 2024\nDe Kamer,\ngehoord de beraadslaging,\nconstaterende dat er op meerdere plekken binnen de rijksoverheid gebruik wordt gemaakt van risicoprofilering;\noverwegende dat risicoprofilering kan leiden tot onbedoelde negatieve gevolgen, zoals discriminatie en schending van grondrechten, als deze onvoldoende is onderbouwd en niet transparant is;\noverwegende dat er voor iedere vorm van risicoprofilering gedegen onderzoek moet zijn uitgevoerd naar de effectiviteit, de proportionaliteit en de impact op het recht op non-discriminatie;\noverwegende dat de situatie bij de Dienst Uitvoering Onderwijs, DUO, heeft aangetoond dat het onvoldoende onderbouwen van risicoprofilering kan leiden tot etnisch profileren en grote schade voor de betrokkenen, met name kwetsbare groepen;\nverzoekt de regering om uitsluitend gebruik te maken van risicoprofilering als objectief en transparant onderzoek heeft aangetoond dat het gebruik van risicoprofilering in dat specifieke geval effectief, noodzakelijk en proportioneel is, en dat het recht op non-discriminatie gegarandeerd wordt,\nen gaat over tot de orde van de dag.\nBamenga\nStultiens",
  "content_char_count": 1319,
  "source": {
    "document_id": "8b61ee7a-be22-460c-95a9-4bd79ac2e9bb",
    "document_nummer": "2024D47610",
    "document_soort": "Motie",
    "publication_id": "cfe01297-4599-4f2a-8f89-e097a5131e19",
    "publication_content_type": "application/xml",
    "publication_length": 2765,
    "cached": false,
    "binary_path": "bronmateriaal-onbewerkt\\cache\\document_publications\\cfe01297-4599-4f2a-8f89-e097a5131e19.xml"
  },
  "issues": []
}