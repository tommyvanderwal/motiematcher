{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n86\nMOTIE VAN HET LID VAN HOUWELINGEN\nVoorgesteld\n25 januari 2024\nDe Kamer,\ngehoord de beraadslaging,\noverwegende dat de regering zich wil inspannen om gezonde levensstijlen te stimuleren middels lastenverlichting;\nconstaterende dat sport en lichamelijke beweging een zeer positief effect hebben op de menselijke gezondheid en het risico verlagen op allerlei medische aandoeningen;\noverwegende dat sportabonnementen voor iedereen een forse kostenpost zijn, zeker voor ouders met jonge kinderen;\noverwegende dat de kosten van sportabonnementen kunnen meewegen in het aanschaffen daarvan;\nverzoekt de regering om vóór de presentatie van de Voorjaarsnota met een plan te komen om de belasting op sportabonnementen af te schaffen,\nen gaat over tot de orde van de dag.\nVan Houwelingen",
  "content_char_count": 983,
  "source": {
    "document_id": "cd268e99-f442-492f-993b-75270ef27e3c",
    "document_nummer": "2024D02688",
    "document_soort": "Motie",
    "publication_id": "601203eb-267b-416b-b7df-d1ab6efc9e2d",
    "publication_content_type": "application/xml",
    "publication_length": 2412,
    "cached": false,
    "binary_path": "bronmateriaal-onbewerkt\\cache\\document_publications\\601203eb-267b-416b-b7df-d1ab6efc9e2d.xml"
  },
  "issues": []
}