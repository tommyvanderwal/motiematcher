{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nVI\nJaarverslag en slotwet Ministerie van Justitie en Veiligheid 2023\nNr.\n14\nMOTIE VAN HET LID MUTLUER\nVoorgesteld tijdens het Wetgevingsoverleg\n20 juni 2024\nDe Kamer,\ngehoord de beraadslaging,\noverwegende dat gemeenten allerlei programma's inzetten vanuit Preventie met Gezag om jongeren uit de criminaliteit te houden;\noverwegende dat bij het overgrote deel van deze interventies niet duidelijk is of ze werken;\noverwegende dat daarmee het risico ontstaat dat de betreffende interventies geen effect hebben en zelfs schadelijk kunnen zijn;\nverzoekt de regering nader onderzoek te doen naar de tot op heden ingezette interventies binnen Preventie met Gezag;\nverzoekt de regering op hoofdlijnen inzichtelijk te maken welke interventies op basis van dit onderzoek doorgang blijven vinden of bijgesteld of stopgezet worden;\nverzoekt de regering voorts concrete afspraken te maken met de betreffende gemeenten die geld ontvangen vanuit Preventie met Gezag omtrent het gebruik van programma's die bewezen effectief zijn en geen schade toebrengen aan jongeren, en de Kamer hierover te informeren,\nen gaat over tot de orde van de dag.\nMutluer",
  "content_char_count": 1213,
  "source": {
    "document_id": "96d9a7d5-2be5-4469-b328-502ee594a564",
    "document_nummer": "2024D26079",
    "document_soort": "Motie",
    "publication_id": "62346106-a181-4f4d-afc6-af82b1d18707",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\62346106-a181-4f4d-afc6-af82b1d18707.xml"
  },
  "issues": []
}