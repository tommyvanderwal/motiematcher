{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n117\nMOTIE VAN HET LID VAN DER VELDE\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de NPO structureel tot 300% meer biedt op uitzendrechten voor sportevenementen dan commerciële partijen, wat leidt tot een inefficiënte besteding van publieke middelen en een verstoring van de mediamarkt;\noverwegende dat dergelijke overbieding commerciële partijen benadeelt en dat samenwerking tussen publieke en commerciële omroepen kosten kan verlagen en het Nederlandse medialandschap kan versterken;\nverzoekt de regering om het structurele (over)bieden van de NPO bij sportrechten tegen te gaan door samenwerking met commerciële partijen te bevorderen en gebruik te maken van sublicentiestructuren,\nen gaat over tot de orde van de dag.\nVan der Velde",
  "content_char_count": 1012,
  "source": {
    "document_id": "7ef92940-53c0-43ab-a8ca-eb8280732ea4",
    "document_nummer": "2024D47184",
    "document_soort": "Motie",
    "publication_id": "b0243ea3-0a99-426f-b2f5-26dfe1ee604c",
    "publication_content_type": "application/xml",
    "publication_length": 2405,
    "cached": false,
    "binary_path": "bronmateriaal-onbewerkt\\cache\\document_publications\\b0243ea3-0a99-426f-b2f5-26dfe1ee604c.xml"
  },
  "issues": []
}