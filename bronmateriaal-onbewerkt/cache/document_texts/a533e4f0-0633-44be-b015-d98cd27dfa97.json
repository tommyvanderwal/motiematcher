{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n203\nGEWIJZIGDE MOTIE VAN DE LEDEN PODT EN VEDDER TER VERVANGING VAN DIE GEDRUKT ONDER NR. 197\nVoorgesteld\n8 april 2025\nDe Kamer,\ngehoord de beraadslaging,\noverwegende dat er in de Nationale Eiwitstrategie een ambitie is opgenomen om als land meer plantaardig te consumeren ten behoeve van onze gezondheid, het klimaat en de natuur;\noverwegende dat eiwitteelten, zoals erwten, bonen, luzerne en soja van Hollandse bodem, een bijdrage kunnen leveren aan die ambitie en tevens een positief effect hebben op landbouwbodems doordat ze stikstof binden en relatief weinig externe input nodig hebben;\noverwegende dat, om deze redenen, 3 jaar geleden de Bean Deal in het leven is geroepen maar het ministerie meer kan doen om de doelen van de deal te behalen;\nverzoekt de regering om een zeer actieve rol in te nemen zodat de Bean Deal maximaal wordt benut voor de Nationale Eiwitstrategie met als voordeel lokale eiwitproductie;\nverzoekt de regering om met agrariÃ«rs en afnemers te werken aan ketenafspraken om de afzet van eiwitgewassen te garanderen en het verdienmodel te versterken,\nen gaat over tot de orde van de dag.\nPodt\nVedder",
  "content_char_count": 1241,
  "source": {
    "document_id": "8936dd42-3716-4c33-aa68-0a33bd32067b",
    "document_nummer": "2025D15435",
    "document_soort": "Motie (gewijzigd/nader)",
    "publication_id": "a533e4f0-0633-44be-b015-d98cd27dfa97",
    "publication_content_type": "application/xml",
    "publication_length": 2687,
    "cached": false,
    "binary_path": "bronmateriaal-onbewerkt\\cache\\document_publications\\a533e4f0-0633-44be-b015-d98cd27dfa97.xml"
  },
  "issues": []
}