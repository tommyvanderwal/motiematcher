{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n105\nMOTIE VAN HET LID STOFFER C.S.\nVoorgesteld\n28 november 2024\nDe Kamer,\ngehoord de beraadslaging,\noverwegende dat scholen worstelen met het lerarentekort, hoge werkdruk en veel administratieve rompslomp;\noverwegende dat de ondersteuning van scholen ten aanzien van seksuele en relationele vorming moet uitgaan van een gelijk speelveld van erkende methoden en zo min mogelijk organisatorische lasten;\nconstaterende dat de subsidie voor de Gezonde School een onnodige schil van belemmeringen creëert door verplichte scholing, coördinatoren en audits in plaats van het directe contact tussen scholen en de door het RIVM erkende aanbieders;\nverzoekt de regering de subsidie voor relationele en seksuele vorming ook beschikbaar te stellen als scholen de erkende programma's willen gebruiken zonder de verplichtingen van het programma Gezonde School,\nen gaat over tot de orde van de dag.\nStoffer\nKrul\nCeder\nVan Zanten",
  "content_char_count": 1119,
  "source": {
    "document_id": "9f074c18-1a20-4521-a14e-ccafa68b7cf8",
    "document_nummer": "2024D46723",
    "document_soort": "Motie",
    "publication_id": "af1fe225-736d-498e-b7c8-1b0f2bab83bb",
    "publication_content_type": "application/xml",
    "publication_length": 2647,
    "cached": false,
    "binary_path": "bronmateriaal-onbewerkt\\cache\\document_publications\\af1fe225-736d-498e-b7c8-1b0f2bab83bb.xml"
  },
  "issues": []
}