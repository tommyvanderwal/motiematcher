{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n606\nMOTIE VAN HET LID GRINWIS C.S.\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat marktkooplieden, ofwel ambulante ondernemers, te maken hebben met sterk stijgende kosten door onder andere het invoeren van zero-emissiezones en afnemende inkomsten na de coronacrisis;\nconstaterende dat de looptijd van schaarse vergunningen in veel gemeenten lang niet toereikend is voor ambulante ondernemers om hun investeringen terug te verdienen;\noverwegende dat een eerder onderzoek uit 2021 naar de terugverdientijd inmiddels achterhaald is;\nverzoekt de regering om middels een gesprek met de VNG er bij gemeenten op aan te dringen om de vergunningsduur ambulante handel goed en met actuele gegevens te onderbouwen en daartoe opnieuw de terugverdientijd c.q. de optimale vergunningsduur te onderzoeken,\nen gaat over tot de orde van de dag.\nGrinwis\nFlach\nInge van Dijk",
  "content_char_count": 993,
  "source": {
    "document_id": "abc3efbf-2092-464e-b596-c44357c211ba",
    "document_nummer": "2024D07041",
    "document_soort": "Motie",
    "publication_id": "aacce0a7-a592-4271-b3d9-23e6333e31f5",
    "publication_content_type": "application/xml",
    "publication_length": 2440,
    "cached": false,
    "binary_path": "bronmateriaal-onbewerkt\\cache\\document_publications\\aacce0a7-a592-4271-b3d9-23e6333e31f5.xml"
  },
  "issues": []
}