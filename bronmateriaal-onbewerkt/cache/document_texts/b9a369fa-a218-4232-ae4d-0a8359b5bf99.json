{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n26\nMOTIE VAN HET LID VAN DER WERF C.S.\nVoorgesteld\n14 november 2024\nDe Kamer,\ngehoord de beraadslaging,\nconstaterende dat er de komende jaren aanzienlijke investeringen worden gedaan in Defensie en dat bij de aanschaf van nieuw materieel en de opleiding van personeel rekening moet worden gehouden met de aard van toekomstige oorlogsvoering om te komen tot een moderne krijgsmacht van de eenentwintigste eeuw;\noverwegende dat militaire innovaties in conflictsituaties en oorlogsgebieden elkaar snel opvolgen en dat zowel tactisch als technisch veel geleerd kan worden van zowel de huidige hybride als conventionele conflicten, onder andere de oorlog in Oekra√Øne;\nverzoekt de regering om binnen de Defensieorganisatie structurele en specifieke capaciteit te borgen voor het leren van zowel hybride als conventionele conflicten, zodat de Defensieorganisatie zich blijvend kan aanpassen aan huidige en toekomstige conflictsituaties, en de Kamer hierover te informeren,\nen gaat over tot de orde van de dag.\nVan der Werf\nBoswijk\nVan der Wal",
  "content_char_count": 1211,
  "source": {
    "document_id": "7d616d5c-6dff-487c-9b30-84eff5fe56e1",
    "document_nummer": "2024D44209",
    "document_soort": "Motie",
    "publication_id": "b9a369fa-a218-4232-ae4d-0a8359b5bf99",
    "publication_content_type": "application/xml",
    "publication_length": 2690,
    "cached": false,
    "binary_path": "bronmateriaal-onbewerkt\\cache\\document_publications\\b9a369fa-a218-4232-ae4d-0a8359b5bf99.xml"
  },
  "issues": []
}