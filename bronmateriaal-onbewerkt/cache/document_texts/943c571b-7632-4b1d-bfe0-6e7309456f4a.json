{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n648\nMOTIE VAN HET LID BECKERMAN\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de regering voornemens is het Stagefonds Zorg per 2028 te beÃ«indigen;\noverwegende dat het stagefonds jaarlijks bijdraagt aan de realisatie van circa 150.000 stageplaatsen in de zorg, waarvan driekwart op mbo-niveau, en dat meer dan 20.000 leerbedrijven hier gebruik van maken;\noverwegende dat goede begeleiding van stagiairs essentieel is voor het terugdringen van uitval en het behouden van voldoende instroom in de zorgsector;\noverwegende dat de voorgenomen bezuiniging haaks staat op het voornemen van het kabinet personeelstekorten in de zorg gericht aan te pakken;\nverzoekt de regering te waarborgen dat het aantal stageplekken in de zorgsector niet afneemt,\nen gaat over tot de orde van de dag.\nBeckerman",
  "content_char_count": 945,
  "source": {
    "document_id": "c31efeff-e4ac-41e2-a75a-84a735c5f1f5",
    "document_nummer": "2025D16139",
    "document_soort": "Motie",
    "publication_id": "943c571b-7632-4b1d-bfe0-6e7309456f4a",
    "publication_content_type": "application/xml",
    "publication_length": 2319,
    "cached": false,
    "binary_path": "bronmateriaal-onbewerkt\\cache\\document_publications\\943c571b-7632-4b1d-bfe0-6e7309456f4a.xml"
  },
  "issues": []
}