{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 286\nDierenwelzijn\nNr.\n1346\nMOTIE VAN HET LID OUWEHAND\nVoorgesteld\n16 oktober 2024\nDe Kamer,\ngehoord de beraadslaging,\nconstaterende dat het nog altijd is toegestaan om dieren op transport te zetten terwijl het snikheet is, met ernstig dierenleed tot gevolg;\nconstaterende dat de Tweede Kamer de regering meerdere keren heeft verzocht om de maximumtemperatuur voor diertransporten te verlagen en dat de voormalige Landbouwminister daarmee aan de slag is gegaan door een beleidsregel op te stellen en het bijbehorende traject van internetconsultatie en impactanalyses uit te voeren;\nconstaterende dat de beleidsregel naar aanleiding hiervan ook al is aangepast en dat die per augustus of september van dit jaar in werking zou treden;\nconstaterende dat de betreffende beleidsregel dus helemaal klaarligt op het ministerie en alleen nog moet worden genotificeerd bij de Europese Commissie;\nverzoekt de regering de beleidsregel over het verlagen van de maximumtemperatuur voor diertransporten, zoals die klaarligt op het ministerie, op zeer korte termijn te notificeren bij de Europese Commissie en de Kamer hierover te informeren,\nen gaat over tot de orde van de dag.\nOuwehand",
  "content_char_count": 1246,
  "source": {
    "document_id": "1f7701ae-c9b0-4f1b-853b-45964ae5d5ab",
    "document_nummer": "2024D38841",
    "document_soort": "Motie",
    "publication_id": "82f105fc-3f82-488a-8f81-c77c821229e9",
    "publication_content_type": "application/xml",
    "publication_length": 2620,
    "cached": false,
    "binary_path": "bronmateriaal-onbewerkt\\cache\\document_publications\\82f105fc-3f82-488a-8f81-c77c821229e9.xml"
  },
  "issues": []
}