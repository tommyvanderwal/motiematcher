{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nFinancieel jaarverslag van het Rijk 2023\nNr.\n22\nGEWIJZIGDE MOTIE VAN HET LID VAN HIJUM C.S. TER VERVANGING VAN DIE GEDRUKT ONDER NR. 9\nVoorgesteld\n4 juni 2024\nDe Kamer,\ngehoord de beraadslaging,\nconstaterende, dat de rol van de Kamer bij het voorbereiden en evalueren van de rijksbegroting in vergelijking met andere landen beperkt is;\noverwegende, dat er voor de (mede)wetgevende taak van de Kamer een Bureau Wetgeving is, maar dat de Kamer niet beschikt over een specifiek Bureau Begroting en Verantwoording ter ondersteuning van het budgetrecht;\noverwegende, dat een Bureau Begroting en Verantwoording, naar voorbeeld van het\nCongressional Budget Officein\nde Verenigde Staten, het budgetrecht van de Kamer kan versterken met onafhankelijke analyses van de doeltreffendheid en doelmatigheid van uitgaven en inkomsten;\noverwegende, dat de Minister van FinanciÃ«n een onderzoek in gang heeft gezet naar de rolverdeling in het controlebestel, waarvan de uitkomsten eind dit jaar worden verwacht;\nverzoekt het Presidium om te onderzoeken of en hoe de ondersteuning van het budgetrecht van de Tweede Kamer versterkt kan worden met een Bureau Begroting en Verantwoording,\nen gaat over tot de orde van de dag.\nVan Hijum\nHeinen\nDe Vree\nVermeer",
  "content_char_count": 1314,
  "source": {
    "document_id": "1e3d66ce-28f5-4425-af10-bfa5f077c848",
    "document_nummer": "2024D22526",
    "document_soort": "Motie (gewijzigd/nader)",
    "publication_id": "0e460155-b5cb-4927-8c39-313f5249c606",
    "publication_content_type": "application/xml",
    "publication_length": 2833,
    "cached": false,
    "binary_path": "bronmateriaal-onbewerkt\\cache\\document_publications\\0e460155-b5cb-4927-8c39-313f5249c606.xml"
  },
  "issues": []
}