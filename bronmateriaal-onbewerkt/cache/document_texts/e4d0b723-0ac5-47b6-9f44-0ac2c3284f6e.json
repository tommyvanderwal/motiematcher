{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 973\nToekomst veehouderij\nNr.\n274\nMOTIE VAN HET LID PODT\nVoorgesteld\n19 juni 2025\nDe Kamer,\ngehoord de beraadslaging,\noverwegende dat de Minister als onderdeel van het startpakket van de MCEN fondsen heeft vrijgemaakt voor de Peel en de Veluwe;\noverwegende dat de besteding van deze fondsen door provincies gebonden is aan heel specifieke randvoorwaarden, zoals «alleen ter beschikking voor agrarische ondernemers» en het uitsluiten van andere grote stikstofuitstoters;\noverwegende dat deze voorwaarden het eerder lastiger dan makkelijker maken om adequate, gebiedsgerichte maatregelen te nemen die bijdragen aan het verminderen van de enorme opgaven in deze twee gebieden;\nverzoekt het kabinet met de betreffende provincies in gesprek te gaan over deze voorwaarden, de voorwaarden op basis van deze gesprekken beter uitvoerbaar te maken, en de Kamer hierover direct na de zomer te informeren,\nen gaat over tot de orde van de dag.\nPodt",
  "content_char_count": 1008,
  "source": {
    "document_id": "7bfb89e4-2a53-4542-9e0f-c79c62ee7731",
    "document_nummer": "2025D28902",
    "document_soort": "Motie",
    "publication_id": "e4d0b723-0ac5-47b6-9f44-0ac2c3284f6e",
    "publication_content_type": "application/xml",
    "publication_length": 4445,
    "cached": false,
    "binary_path": "bronmateriaal-onbewerkt\\cache\\document_publications\\e4d0b723-0ac5-47b6-9f44-0ac2c3284f6e.xml"
  },
  "issues": []
}