{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 646\nRegels voor het inzichtelijk maken van donaties ontvangen door maatschappelijke organisaties en tot het tegengaan van ondermijning door maatschappelijke organisaties, alsmede tot wijziging van het Burgerlijk Wetboek, de Handelsregisterwet 2007 en de Wet op de economische delicten in verband met het deponeren van de balans en de staat van baten en lasten door stichtingen (Wet transparantie en tegengaan ondermijning door maatschappelijke organisaties)\nNr.\n42\nMOTIE VAN HET LID BIKKER C.S.\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat de Wtmo een registratieplicht van donaties voor maatschappelijke organisaties bevat, waaronder ook bijdragen in natura zoals vrijwilligerswerk;\noverwegende dat vrijwilligerswerk voor leden van verenigingen weliswaar is uitgezonderd van de registratieplicht, maar dat dit bijvoorbeeld niet geldt voor vrijwilligerswerk dat gedaan wordt door een stichting;\noverwegende dat het ondoenlijk is voor maatschappelijke organisaties om vrijwilligerswerk in geld te waarderen en te registreren, en dat deze registratieplicht het buitengewoon onaantrekkelijk maakt om nog vrijwilligerswerk te verrichten;\nverzoekt de regering om normale, bonafide vormen van vrijwilligerswerk uit te sluiten van de Wet transparantie maatschappelijke organisaties,\nen gaat over tot de orde van de dag.\nBikker\nDiederik van Dijk\nSix Dijkstra\nKrul",
  "content_char_count": 1464,
  "source": {
    "document_id": "a9fefc6f-dcfe-4336-b9e6-041c3d2ce88b",
    "document_nummer": "2025D11955",
    "document_soort": "Motie",
    "publication_id": "ba9ea650-8116-4eea-99e8-db6ffe8ae1b5",
    "publication_content_type": "application/xml",
    "publication_length": 2933,
    "cached": false,
    "binary_path": "bronmateriaal-onbewerkt\\cache\\document_publications\\ba9ea650-8116-4eea-99e8-db6ffe8ae1b5.xml"
  },
  "issues": []
}