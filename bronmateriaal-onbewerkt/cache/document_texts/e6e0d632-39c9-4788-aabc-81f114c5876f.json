{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n601\nMOTIE VAN DE LEDEN WHITE EN TJEERD DE GROOT\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat er inmiddels een breed gedragen overtuiging is dat regelingen voor het mkb simpeler moeten worden gemaakt;\nconstaterende dat de RVO hier vanuit hun ervaring met de uitvoering en de behoefte van de doelgroep zelf aanbevelingen voor doet in de «Stand van de RVO»;\noverwegende dat er met een goede samenwerking tussen beleid en uitvoering slimme koppelingen kunnen worden gemaakt met bestaande wet- en regelgeving en kan worden voorkomen dat er concurrerende en conflicterende regelingen ontstaan;\nverzoekt de regering met een plan van aanpak te komen voor de manier waarop gevolg wordt gegeven aan de aanbevelingen zoals gedaan in de «Stand van de RVO»,\nen gaat over tot de orde van de dag.\nWhite\nTjeerd de Groot",
  "content_char_count": 943,
  "source": {
    "document_id": "ca852754-33a9-4a3b-85ba-1a4129be532d",
    "document_nummer": "2024D07034",
    "document_soort": "Motie",
    "publication_id": "e6e0d632-39c9-4788-aabc-81f114c5876f",
    "publication_content_type": "application/xml",
    "publication_length": 2371,
    "cached": false,
    "binary_path": "bronmateriaal-onbewerkt\\cache\\document_publications\\e6e0d632-39c9-4788-aabc-81f114c5876f.xml"
  },
  "issues": []
}