{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n759\nMOTIE VAN DE LEDEN KRUL EN BIKKER\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat sprake is van een groeiende groep personen met verward of onbegrepen gedrag die niet of nauwelijks bereikt wordt door reguliere hulpverlening, waardoor deze meldingen bij de politie terechtkomen;\nconstaterende dat bemoeizorg een effectieve methode is ·ªçm op tijd in te kunnen grijpen bij ernstigere psychische problemen, wat bijdraagt aan het voorkomen van crisissituaties, overlast en hoge maatschappelijke kosten;\nconstaterende dat sinds de invoering van de Wmo in 2015 de bemoeizorg niet meer wettelijk is geborgd, waardoor de aanpak van personen met verward gedrag per gemeente verschilt;\nverzoekt de regering om voorafgaand aan de behandeling van de Wet vervanging abonnementstarief Wmo 2015, concrete kaders te delen met de Kamer van de invulling van een wettelijke verankering van de bemoeizorg in de Wmo,\nen gaat over tot de orde van de dag.\nKrul\nBikker",
  "content_char_count": 1086,
  "source": {
    "document_id": "aec303d6-ed17-4631-8b1a-edc3efac1b03",
    "document_nummer": "2025D25090",
    "document_soort": "Motie",
    "publication_id": "ad49b99a-792c-4e78-b077-9bc6087bac6b",
    "publication_content_type": "application/xml",
    "publication_length": 4746,
    "cached": false,
    "binary_path": "bronmateriaal-onbewerkt\\cache\\document_publications\\ad49b99a-792c-4e78-b077-9bc6087bac6b.xml"
  },
  "issues": []
}