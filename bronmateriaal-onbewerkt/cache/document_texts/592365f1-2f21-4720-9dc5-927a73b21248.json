{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 592\nDefensienota 2024 – Sterk, slim en samen\nNr.\n28\nMOTIE VAN DE LEDEN NORDKAMP EN HEITE\nVoorgesteld tijdens het notaoverleg van\n8 september 2025\nDe Kamer,\ngehoord de beraadslaging,\nconstaterende dat het Ontwerp Nationaal Programma Ruimte voor Defensie (NPRD) een forse ruimteclaim legt in Nederland;\nconstaterende dat meerdere uitbreidingslocaties van Defensie zich bevinden in of nabij natuurgebieden die deel uitmaken van het Natuurnetwerk Nederland (NNN);\noverwegende dat natuurorganisaties zoals Natuurmonumenten begrip tonen voor de noodzaak van uitbreiding van Defensie, maar aangeven dat de effecten op het Natuurnetwerk Nederland in het huidige ontwerp meer aandacht verdienen;\noverwegende dat terreinbeherende organisaties beschikken over waardevolle gebiedskennis en ervaring met natuurontwikkeling, en breed aanwezig zijn in de regio’s waar Defensie actief is;\nverzoekt de regering bij de verdere uitwerking van het NPRD expliciet de gevolgen voor het Natuurnetwerk Nederland mee te nemen en tevens terreinbeherende organisaties actief te betrekken bij het verdere planproces,\nen gaat over tot de orde van de dag.\nNordkamp\nHeite",
  "content_char_count": 1214,
  "source": {
    "document_id": "d62277ed-6a6e-4bed-a5ce-29f19b44e1b6",
    "document_nummer": "2025D37887",
    "document_soort": "Motie",
    "publication_id": "592365f1-2f21-4720-9dc5-927a73b21248",
    "publication_content_type": "application/xml",
    "publication_length": 4968,
    "cached": false,
    "binary_path": "bronmateriaal-onbewerkt\\cache\\document_publications\\592365f1-2f21-4720-9dc5-927a73b21248.xml"
  },
  "issues": []
}