{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n943\nMOTIE VAN HET LID RAJKOWSKI\nVoorgesteld\n20 mei 2025\nDe Kamer,\ngehoord de beraadslaging,\noverwegende dat Portugal als eerste land ter wereld heeft overwogen om klimaatvluchtelingen te erkennen;\nconstaterende dat de interpretatie van het begrip «internationale bescherming» door andere EU-lidstaten verregaande gevolgen kan hebben voor de hoeveelheid migranten die jaarlijks naar Nederland kan komen;\nconstaterende dat het erkennen van klimaatvluchtelingen door Portugal een negatieve impact kan hebben op het nu al te hoge migratiesaldo van Nederland;\nverzoekt de Minister om met andere Europese lidstaten afspraken te maken over de interpretatie van het begrip «internationale bescherming» zoals genoemd in de Europese Kwalificatierichtlijn en er hierbij op aan te dringen dat deze definitie niet door individuele lidstaten wordt verruimd,\nen gaat over tot de orde van de dag.\nRajkowski",
  "content_char_count": 981,
  "source": {
    "document_id": "19f4269d-64d3-4faa-b7dc-927c2c0fbc4a",
    "document_nummer": "2025D22674",
    "document_soort": "Motie",
    "publication_id": "002f8aac-8200-44e3-a024-719a9a19815e",
    "publication_content_type": "application/xml",
    "publication_length": 4495,
    "cached": false,
    "binary_path": "bronmateriaal-onbewerkt\\cache\\document_publications\\002f8aac-8200-44e3-a024-719a9a19815e.xml"
  },
  "issues": []
}