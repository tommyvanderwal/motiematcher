{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3202\nMOTIE VAN DE LEDEN VAN BAARLE EN DOBBE\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat de GHF-distributiepunten in Gaza tot een bloedbad hebben geleid waarbij honderden Palestijnen bewust door het Israëlische leger zijn vermoord en duizenden anderen ernstig zijn verwond;\noverwegende dat Israël ondanks herhaalde bevelen van het Internationaal Gerechtshof geen medewerking verleent aan de toevoer van massief meer humanitaire hulp naar de Gazastrook;\nverzoekt de regering om tijdens de aankomende Raad Buitenlandse Zaken te pleiten voor een gezamenlijke EU-oproep aan de VN-Veiligheidsraad om de GHF-operatie te beëindigen en te vervangen door een door de VN geleid coördinatiemechanisme dat het internationaal humanitair recht eerbiedigt,\nen gaat over tot de orde van de dag.\nVan Baarle\nDobbe",
  "content_char_count": 962,
  "source": {
    "document_id": "d2f97a1a-6716-4401-bf62-bdab6ba5cbb2",
    "document_nummer": "2025D32302",
    "document_soort": "Motie",
    "publication_id": "3d138076-59f0-4f96-9b86-fa7891fbf1cf",
    "publication_content_type": "application/xml",
    "publication_length": 4712,
    "cached": false,
    "binary_path": "bronmateriaal-onbewerkt\\cache\\document_publications\\3d138076-59f0-4f96-9b86-fa7891fbf1cf.xml"
  },
  "issues": []
}