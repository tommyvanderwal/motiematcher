{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1226\nMOTIE VAN HET LID GRINWIS C.S.\nVoorgesteld\n5 december 2024\nDe Kamer,\ngehoord de beraadslaging,\noverwegende dat in het programma STOER gewerkt wordt aan het verminderen van conflicterende, tegenstrijdige en overbodige bouw- en ruimtelijke regels en aan het schrappen en vereenvoudigen van procedures;\noverwegende dat het schrappen van landelijke regelgeving tot gevolg kan hebben dat gemeenten of provincies zelfstandig aanvullende regels gaan opstellen, wat een lappendeken aan verschillende maatregelen kan veroorzaken;\noverwegende dat het schrappen van landelijke regelgeving tevens kan leiden tot procesgang per project, om alsnog maatregelen op het gebied van klimaat, milieu of biodiversiteit af te dwingen, wat tot vertraging van woningbouw zal leiden;\nverzoekt de regering met gemeenten, provincies en ontwikkelaars te borgen dat het schrappen van landelijke regelgeving niet zal leiden tot maatregelen op lokaal of provinciaal niveau;\nverzoekt de regering tevens zich ervan te vergewissen dat het schrappen van landelijke regelgeving niet zal leiden tot rechtsgangen bij individuele projecten om aanvullende maatregelen af te dwingen,\nen gaat over tot de orde van de dag.\nGrinwis\nVedder\nFlach\nVijlbrief\nWelzijn\nPeter de Groot",
  "content_char_count": 1354,
  "source": {
    "document_id": "7e43888d-178f-472c-bf2e-8c2b3127b3bb",
    "document_nummer": "2024D47973",
    "document_soort": "Motie",
    "publication_id": "9871b830-0196-4027-9d0b-7e79c995ecce",
    "publication_content_type": "application/xml",
    "publication_length": 2892,
    "cached": false,
    "binary_path": "bronmateriaal-onbewerkt\\cache\\document_publications\\9871b830-0196-4027-9d0b-7e79c995ecce.xml"
  },
  "issues": []
}