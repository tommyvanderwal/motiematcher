{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n858\nMOTIE VAN HET LID VAN NISPEN\nVoorgesteld\n12 juni 2024\nDe Kamer,\ngehoord de beraadslaging,\noverwegende dat de uurtarieven voor gerechtstolken weliswaar gemiddeld iets gestegen zijn ten opzichte van de situatie van voor de aanbestedingen, maar dat de uiteindelijk uitbetaalde vergoedingen aanzienlijk zijn verlaagd door afschaffing van voorrijkosten, afschaffing van betaling per begonnen halfuur en afschaffing van wachttijdvergoeding;\noverwegende dat de teruggang het grootst is bij diensten van 31 en 61 minuten en gerechtstolken bij korte tolkdiensten bij een uurtarief van € 65 tot wel € 40 minder en bij een uurtarief van € 100 tot wel € 23 minder dan voorheen betaald krijgen;\nconstaterende dat de motie-Sneller/Ellian (\n29 936, nr. 69\n) daarmee niet is uitgevoerd;\nverzoekt de regering met een voorstel te komen voor een reëel standaardtarief voor het eerste begonnen uur waarmee gerechtstolken er ten opzichte van de oude situatie niet op achteruitgaan,\nen gaat over tot de orde van de dag.\nVan Nispen",
  "content_char_count": 1120,
  "source": {
    "document_id": "ca3fd8ab-dc54-44ad-ae06-d7da2bb957ac",
    "document_nummer": "2024D24447",
    "document_soort": "Motie",
    "publication_id": "19e8adb1-ab90-488e-bc29-190dd0a33c46",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\19e8adb1-ab90-488e-bc29-190dd0a33c46.xml"
  },
  "issues": []
}