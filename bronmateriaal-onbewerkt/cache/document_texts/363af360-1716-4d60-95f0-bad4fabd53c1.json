{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n26\nMOTIE VAN HET LID DE HOOP C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat de start van de intercity Eindhoven-Düsseldorf een jaar vertraging oploopt;\nconstaterende dat er voor het dienstregelingsjaar 2026 nog geen zekerheid is over de voortzetting van de door de Verkehrsverbund Rhein Ruhr (VRR) uitgevoerde regionale trein Venlo-Düsseldorf en er hierdoor onzekerheid is over de voortzetting van de belangrijke verbinding tussen Nederland en het Ruhrgebied;\nverzoekt de regering om spoedig met de betrokken Duitse vervoersautoriteiten in gesprek te gaan over de voortzetting van deze belangrijke grensoverschrijdende treinverbinding en de Kamer over de uitkomsten van deze gesprekken te informeren,\nen gaat over tot de orde van de dag.\nDe Hoop\nOlger van Dijk\nStoffer\nKostić\nBamenga",
  "content_char_count": 1016,
  "source": {
    "document_id": "8cd087c6-d0fb-4a69-b398-877b12c7751b",
    "document_nummer": "2024D46036",
    "document_soort": "Motie",
    "publication_id": "363af360-1716-4d60-95f0-bad4fabd53c1",
    "publication_content_type": "application/xml",
    "publication_length": 2543,
    "cached": false,
    "binary_path": "bronmateriaal-onbewerkt\\cache\\document_publications\\363af360-1716-4d60-95f0-bad4fabd53c1.xml"
  },
  "issues": []
}