{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n251\nMOTIE VAN HET LID ROODERKERK C.S.\nVoorgesteld\n5 december 2024\nDe Kamer,\ngehoord de beraadslaging,\noverwegende dat de gaswinning door de NAM in Groningen heeft geleid tot meer dan 265.000 schademeldingen en ruim 11.000 onveilige woningen;\noverwegende dat de NAM zich eenzijdig heeft teruggetrokken uit afspraken om bij te dragen aan de hersteloperatie voor de Groningers;\nconstaterende dat de NAM een aanvraag heeft gedaan om de winning van gas bij Warffum in Groningen te verlengen;\nverzoekt de regering om te laten zien dat zij het herstel van Groningen serieus neemt en om daarom de vergunning van de NAM om gas te winnen bij Warffum niet te verlengen,\nen gaat over tot de orde van de dag.\nRooderkerk\nBamenga\nBikker",
  "content_char_count": 812,
  "source": {
    "document_id": "0e207c6c-33e9-4903-b786-0de3b37c28bb",
    "document_nummer": "2024D47945",
    "document_soort": "Motie",
    "publication_id": "108bc152-1504-4b70-a375-744520cfaaff",
    "publication_content_type": "application/xml",
    "publication_length": 2259,
    "cached": false,
    "binary_path": "bronmateriaal-onbewerkt\\cache\\document_publications\\108bc152-1504-4b70-a375-744520cfaaff.xml"
  },
  "issues": []
}