{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1108\nMOTIE VAN HET LID VAN DER WERF\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat de IGJ en de Inspectie JenV concluderen dat er onvoldoende zicht is op de veiligheid van ongeveer 20.000 pleegkinderen en kinderen in de jeugdbescherming en reclassering onvoldoende passende hulp, begeleiding en bescherming krijgen;\nconstaterende dat kinderen niet voldoende gezien en gehoord worden in een een-op-eengesprek met een begeleider, de samenwerking tussen instanties tekortschiet en er niet altijd passende zorg beschikbaar is;\noverwegende dat de inspecties nadrukkelijk oproepen tot stevig leiderschap vanuit het kabinet om deze structurele problemen op te lossen;\nverzoekt de regering om samen met de betrokken organisaties maatregelen uit te werken om op korte termijn de aanbevelingen van de inspecties uit te voeren, waaronder het waarborgen van voldoende contactmomenten met kinderen, het realiseren van transparantie over de wachtlijsten, betere samenwerking tussen de GI's en gemeenten en stevig leiderschap van het Rijk als stelselverantwoordelijke, en de Kamer hier voor het kerstreces over te informeren,\nen gaat over tot de orde van de dag.\nVan der Werf",
  "content_char_count": 1286,
  "source": {
    "document_id": "7e1cefb2-0101-4600-a92d-db9bf1716863",
    "document_nummer": "2025D42925",
    "document_soort": "Motie",
    "publication_id": "168c680a-b96b-4ffe-a4e3-1424b711450b",
    "publication_content_type": "application/xml",
    "publication_length": 4729,
    "cached": false,
    "binary_path": "bronmateriaal-onbewerkt\\cache\\document_publications\\168c680a-b96b-4ffe-a4e3-1424b711450b.xml"
  },
  "issues": []
}