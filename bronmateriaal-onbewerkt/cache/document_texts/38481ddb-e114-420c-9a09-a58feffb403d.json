{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 557\nKansspelen\nNr.\n263\nMOTIE VAN DE LEDEN KOOPS EN TSEGGAI\nVoorgesteld\n8 april 2025\nDe Kamer,\ngehoord de beraadslaging,\nconstaterende dat het vrijgeven van de online kansspelmarkt geleid heeft tot een groot aantal buitengewoon ongewenste neveneffecten, waaronder een toename van gokverslaafden en een enorm aanbod van illegale online kansspelen;\noverwegende dat de Kansspelautoriteit noch de bevoegdheden noch de capaciteit blijkt te hebben gehad om die neveneffecten te voorkomen dan wel tegen te gaan;\nverzoekt de regering:\n•\neen breed onderzoek in te stellen naar het functioneren van het online kansspelaanbod, zowel legaal als illegaal, alsmede naar de ontwikkelingen van de (illegale) reclame die daarvoor wordt gemaakt;\n•\ndaarbij in ieder geval aandacht te besteden aan de rol van de facilitators, waaronder de aanbieders van bancaire diensten;\n•\ndaarbij nadrukkelijk te betrekken de aanslag op de Nederlandse verslavingszorg die daarvan het gevolg is,\nen gaat over tot de orde van de dag.\nKoops\nTseggai",
  "content_char_count": 1084,
  "source": {
    "document_id": "c6b08076-df27-4f19-aa54-8954e2c95b4d",
    "document_nummer": "2025D15629",
    "document_soort": "Motie",
    "publication_id": "38481ddb-e114-420c-9a09-a58feffb403d",
    "publication_content_type": "application/xml",
    "publication_length": 3007,
    "cached": false,
    "binary_path": "bronmateriaal-onbewerkt\\cache\\document_publications\\38481ddb-e114-420c-9a09-a58feffb403d.xml"
  },
  "issues": []
}