{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n85\nMOTIE VAN HET LID VELDKAMP C.S.\nVoorgesteld tijdens het Wetgevingsoverleg van\n12 februari 2024\nDe Kamer,\ngehoord de beraadslaging,\nconstaterende dat er zowel binnen als buiten Europa georganiseerde criminele netwerken bestaan die zich vanuit financieel gewin of materieel voordeel bezighouden met de smokkel van migranten naar Europa en Nederland;\noverwegende dat met dergelijke handelingen personen inclusief alleenreizende minderjarige vreemdelingen aan ernstige gevaren worden blootgesteld;\noverwegende dat dergelijke activiteiten effectief moeten kunnen worden opgespoord, vervolgd en bestraft;\nverzoekt het kabinet zich ervoor in te zetten om de rechtsmacht voor mensensmokkel zodanig in te richten en uit te breiden dat criminele mensensmokkelaars binnen en buiten Europa effectiever kunnen worden opgespoord, vervolgd en bestraft, en zich daarvoor op Europees niveau en bij Europese partners in te zetten,\nen gaat over tot de orde van de dag.\nVeldkamp\nBrekelmans\nDiederik van Dijk",
  "content_char_count": 1182,
  "source": {
    "document_id": "98667cdc-da7b-4cb7-a85a-88af7adb8f06",
    "document_nummer": "2024D05278",
    "document_soort": "Motie",
    "publication_id": "8b38baa6-cf52-45cb-8dc3-834a4957059c",
    "publication_content_type": "application/xml",
    "publication_length": 2682,
    "cached": false,
    "binary_path": "bronmateriaal-onbewerkt\\cache\\document_publications\\8b38baa6-cf52-45cb-8dc3-834a4957059c.xml"
  },
  "issues": []
}