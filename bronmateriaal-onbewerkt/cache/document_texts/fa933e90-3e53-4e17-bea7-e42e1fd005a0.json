{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n94\nMOTIE VAN HET LID TEUNISSEN C.S.\nVoorgesteld\n18 januari 2024\nDe Kamer,\ngehoord de beraadslaging,\noverwegende dat de financiering van wetenschappelijk onderzoek steeds afhankelijker wordt van commerciële partijen;\noverwegende dat wetenschappers die onderzoek willen doen zonder inmenging van bedrijfsbelangen de financiering vaak niet rondkrijgen;\noverwegende dat wetenschappers in staat moeten worden gesteld om autonoom onderzoek te doen, met een goede balans tussen wetenschapsgebieden en ruimte voor interdisciplinair onderzoek;\noverwegende dat een centraal financieringsfonds voor alle financiering door derden, met meer inspraak van universitaire onderzoekers, toezicht kan houden op de onafhankelijkheid van de uitvoering en belangenverstrengeling kan voorkomen;\nverzoekt de regering de mogelijkheid te onderzoeken tot een centraal fonds voor het stroomlijnen van financiering van wetenschappelijk onderzoek door derden,\nen gaat over tot de orde van de dag.\nTeunissen\nKostić\nBeckerman",
  "content_char_count": 1199,
  "source": {
    "document_id": "c20fba9a-cf8e-4c4b-a4c3-3165ffdc3ce8",
    "document_nummer": "2024D01390",
    "document_soort": "Motie",
    "publication_id": "fa933e90-3e53-4e17-bea7-e42e1fd005a0",
    "publication_content_type": "application/xml",
    "publication_length": 2725,
    "cached": false,
    "binary_path": "bronmateriaal-onbewerkt\\cache\\document_publications\\fa933e90-3e53-4e17-bea7-e42e1fd005a0.xml"
  },
  "issues": []
}