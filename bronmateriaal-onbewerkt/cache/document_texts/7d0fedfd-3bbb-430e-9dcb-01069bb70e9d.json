{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1293\nMOTIE VAN HET LID SIX DIJKSTRA\nVoorgesteld\n20 februari 2025\nDe Kamer,\ngehoord de beraadslaging,\nvan mening dat het risico op het doorsluizen van gevoelige overheidsinformatie of persoonlijke data van burgers naar producenten van AI-technologie om veiligheidsredenen zo klein mogelijk moet worden gemaakt;\noverwegende dat steeds meer hoogwaardige AI-toepassingen in staat zijn om lokaal te draaien zonder daarbij in verbinding te staan met de systemen van de producent;\nverzoekt de regering om als overheidsbeleid te hanteren dat AI-modellen in principe lokaal op overheidssystemen moeten draaien, met uitzondering van de gevallen waarin dat niet mogelijk is of er zwaarwegende redenen zijn om dat niet te doen;\nverzoekt de regering in gesprek met decentrale overheden te gaan om te onderzoeken hoe dit in alle overheidslagen de norm kan worden,\nen gaat over tot de orde van de dag.\nSix Dijkstra",
  "content_char_count": 1026,
  "source": {
    "document_id": "3d5dfed2-6f47-4b0b-af72-6d0ff7ad64eb",
    "document_nummer": "2025D07239",
    "document_soort": "Motie",
    "publication_id": "7d0fedfd-3bbb-430e-9dcb-01069bb70e9d",
    "publication_content_type": "application/xml",
    "publication_length": 2379,
    "cached": false,
    "binary_path": "bronmateriaal-onbewerkt\\cache\\document_publications\\7d0fedfd-3bbb-430e-9dcb-01069bb70e9d.xml"
  },
  "issues": []
}