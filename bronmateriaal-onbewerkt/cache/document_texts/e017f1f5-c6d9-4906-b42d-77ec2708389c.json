{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n669\nMOTIE VAN HET LID KOSTIC\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat er door verschillende onafhankelijke wetenschappers kritiek is geuit op het functioneren van het Ctgb, waaronder dat de OESO-protocollen en eigen regels worden geschonden en aanbevelingen zijn genegeerd;\nconstaterende dat de Minister van LNV aangaf dat het Ctgb niet had moeten stellen dat glyfosaat geen risico op parkinson geeft, omdat dit nog niet is verkend;\noverwegende dat het belangrijk is dat de toezichthouder goed en zorgvuldig functioneert, zodat zo goed als mogelijk kan worden gegarandeerd dat toegestane middelen geen ernstige schade veroorzaken aan de gezondheid van burgers en boeren of de gezondheid van wilde diersoorten, zoals hommels en bijen;\noverwegende dat twijfel over het onafhankelijk functioneren van een toezichthouder leidt tot verminderd draagvlak bij burgers en boeren;\nverzoekt de regering een onafhankelijk onderzoek naar het functioneren van het Ctgb in te stellen,\nen gaat over tot de orde van de dag.\nKostiÄ‡",
  "content_char_count": 1156,
  "source": {
    "document_id": "7e771502-5ee8-4941-a00e-c4f727ec5b05",
    "document_nummer": "2024D20736",
    "document_soort": "Motie",
    "publication_id": "e017f1f5-c6d9-4906-b42d-77ec2708389c",
    "publication_content_type": "application/xml",
    "publication_length": 2530,
    "cached": false,
    "binary_path": "bronmateriaal-onbewerkt\\cache\\document_publications\\e017f1f5-c6d9-4906-b42d-77ec2708389c.xml"
  },
  "issues": []
}