{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n717\nMOTIE VAN DE LEDEN JOSEPH EN BIKKER\nVoorgesteld\n11 december 2024\nDe Kamer,\ngehoord de beraadslaging,\nconstaterende dat de geestelijke gezondheidszorg kampt met grote wachtlijsten;\nconstaterende dat een gezinsgerichte, integrale en systemische aanpak cruciaal is in de ggz;\nconstaterende dat systeemtherapeuten evidencebased ggz-zorg bieden maar niet allemaal hun zorg kunnen declareren omdat hun onderliggende beroep niet beschreven is in de veldnorm;\noverwegende dat alle systeemtherapeuten essentieel zijn voor de zorg en in staat moeten zijn om hun zorg zelfstandig te declareren via het zorgprestatiemodel;\nverzoekt de regering te bevorderen dat alle gediplomeerde systeemtherapeuten op de beroepenlijst geplaatst worden van het zorgprestatiemodel, zodat meer behandel- en begeleidingscapaciteit beschikbaar komt voor het wegwerken van de wachtlijsten in de ggz, en de Kamer hierover in het voorjaar van 2025 te informeren,\nen gaat over tot de orde van de dag.\nJoseph\nBikker",
  "content_char_count": 1092,
  "source": {
    "document_id": "ec2602e2-59d7-4bca-a8f2-7f1e83fc73e6",
    "document_nummer": "2024D49017",
    "document_soort": "Motie",
    "publication_id": "873c81a7-75f9-4c7b-a26f-d02000c5c416",
    "publication_content_type": "application/xml",
    "publication_length": 2537,
    "cached": false,
    "binary_path": "bronmateriaal-onbewerkt\\cache\\document_publications\\873c81a7-75f9-4c7b-a26f-d02000c5c416.xml"
  },
  "issues": []
}