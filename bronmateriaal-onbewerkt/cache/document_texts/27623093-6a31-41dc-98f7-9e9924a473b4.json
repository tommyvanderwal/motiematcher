{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 760\nMeerjarenplan Alfabetisering\nNr.\n122\nMOTIE VAN HET LID SOEPBOER\nVoorgesteld\n26 november 2024\nDe Kamer,\ngehoord de beraadslaging,\nconstaterende dat in Nederland 2,5 miljoen mensen van 16 jaar en ouder moeite hebben met lezen, schrijven en/of rekenen;\nconstaterende dat zij vaak moeite hebben met het begrijpen van brieven en andere schriftelijke communicatie van de overheid;\noverwegende dat binnen een democratische rechtsstaat informatie vanuit de overheid voor iedere burger goed toegankelijk moet zijn;\nverzoekt de regering en uitvoerende organisaties met een plan van aanpak te komen voor het beter toegankelijk maken van communicatie vanuit de overheid en uitvoerende instanties voor laaggeletterden, en de Kamer binnen zes maanden te informeren over de voortgang hiervan,\nen gaat over tot de orde van de dag.\nSoepboer",
  "content_char_count": 901,
  "source": {
    "document_id": "7d8deaef-3ab4-4553-adbd-e2aadc564d21",
    "document_nummer": "2024D46240",
    "document_soort": "Motie",
    "publication_id": "27623093-6a31-41dc-98f7-9e9924a473b4",
    "publication_content_type": "application/xml",
    "publication_length": 2253,
    "cached": false,
    "binary_path": "bronmateriaal-onbewerkt\\cache\\document_publications\\27623093-6a31-41dc-98f7-9e9924a473b4.xml"
  },
  "issues": []
}