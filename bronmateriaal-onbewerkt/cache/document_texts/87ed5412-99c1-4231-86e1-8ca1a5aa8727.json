{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n66\nMOTIE VAN HET LID WELZIJN C.S.\nVoorgesteld\n28 november 2024\nDe Kamer,\ngehoord de beraadslaging,\noverwegende dat er een proef gaande is waarbij de Dienst Toeslagen zelf de toeslag gaat aanpassen als de inkomsten afwijken van de opgegeven inkomsten om hoge terugvorderingen te voorkomen;\nverzoekt de regering:\n•\naan de Kamer verslag uit te brengen van deze proef, inclusief de knelpunten;\n•\nvoorstellen te doen om deze knelpunten op te lossen;\n•\neen voorstel te doen waarbij deze proef verder wordt uitgerold om zo veel mogelijk in de actualiteit te werken en terugvorderingen te voorkomen:\n•\nvoor burgers zo inzichtelijk mogelijk te maken hoe de koppeling is met hun gegevens in de polisadministratie;\n•\ndaarover binnen een halfjaar te rapporteren aan de Kamer,\nen gaat over tot de orde van de dag.\nWelzijn\nVijlbrief\nInge van Dijk",
  "content_char_count": 1034,
  "source": {
    "document_id": "51bf8c67-31c3-486c-9519-75706b15f599",
    "document_nummer": "2024D46812",
    "document_soort": "Motie",
    "publication_id": "87ed5412-99c1-4231-86e1-8ca1a5aa8727",
    "publication_content_type": "application/xml",
    "publication_length": 3171,
    "cached": false,
    "binary_path": "bronmateriaal-onbewerkt\\cache\\document_publications\\87ed5412-99c1-4231-86e1-8ca1a5aa8727.xml"
  },
  "issues": []
}