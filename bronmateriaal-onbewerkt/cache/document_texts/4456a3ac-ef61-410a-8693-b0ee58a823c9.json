{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n60\nMOTIE VAN HET LID BOSWIJK C.S.\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat de veiligheidssituatie in het oosten van de Democratische Republiek Congo elke dag verslechtert;\nconstaterende dat de huidige humanitaire situatie in het oosten van de Democratische Republiek Congo een van de grootste rampen ter wereld is, met 2,5 miljoen vluchtelingen en 2,6 miljoen mensen die geen toegang hebben tot voedsel;\nconstaterende dat er op dit moment geen EU-vertegenwoordiger is voor de Grote Merenregio en dat de urgentie voor een EU-vertegenwoordiger nu groter is dan ooit;\nverzoekt de regering een brief aan de Kamer te doen toekomen over de politieke, veiligheids- en humanitaire situatie in Oost-Congo en de wijze waarop Nederland bilateraal en in EU-verband bijdraagt aan het verbeteren van de situatie;\nverzoekt de regering de EU te vragen prioriteit te maken van het aanstellen van een EU-vertegenwoordiger voor de Grote Merenregio,\nen gaat over tot de orde van de dag.\nBoswijk\nCeder\nPiri",
  "content_char_count": 1212,
  "source": {
    "document_id": "d594dfd8-0d1b-437f-bfd9-8016b2561ce2",
    "document_nummer": "2024D05707",
    "document_soort": "Motie",
    "publication_id": "4456a3ac-ef61-410a-8693-b0ee58a823c9",
    "publication_content_type": "application/xml",
    "publication_length": 2732,
    "cached": false,
    "binary_path": "bronmateriaal-onbewerkt\\cache\\document_publications\\4456a3ac-ef61-410a-8693-b0ee58a823c9.xml"
  },
  "issues": []
}