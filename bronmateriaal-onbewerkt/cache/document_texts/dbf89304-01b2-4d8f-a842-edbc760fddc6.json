{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1428\nMOTIE VAN HET LID KRÖGER\nVoorgesteld\n5 december 2024\nDe Kamer,\ngehoord de beraadslaging,\noverwegende dat er afspraken zijn gemaakt over het stapsgewijs verbeteren van de milieuprestatienorm;\noverwegende dat er een breed draagvlak is in de sector met nadruk bij industriële en conceptuele bouwers, waarvan in het regeerakkoord is opgenomen dat zij per 2030 50% van de bouwopgave dragen;\noverwegende dat het terugdraaien van de norm leidt tot onzekerheid en een breuk in het vertrouwen in consistent beleid, wat essentieel is in een sector die langetermijninvesteringen vereist;\noverwegende dat de KEV heeft laten zien dat er nog een flinke klimaatopgave ligt in de gebouwde omgeving, die geen ruimte voor versoepeling laat;\nverzoekt de regering om de geplande verbetering van de milieuprestatienorm voor gebouwen per 1 juli 2025 door te zetten,\nen gaat over tot de orde van de dag.\nKröger",
  "content_char_count": 1003,
  "source": {
    "document_id": "9edc0d82-1e5a-48ff-bcaa-476b4e563bf2",
    "document_nummer": "2024D48014",
    "document_soort": "Motie",
    "publication_id": "dbf89304-01b2-4d8f-a842-edbc760fddc6",
    "publication_content_type": "application/xml",
    "publication_length": 2432,
    "cached": false,
    "binary_path": "bronmateriaal-onbewerkt\\cache\\document_publications\\dbf89304-01b2-4d8f-a842-edbc760fddc6.xml"
  },
  "issues": []
}