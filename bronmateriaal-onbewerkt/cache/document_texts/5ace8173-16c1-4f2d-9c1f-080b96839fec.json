{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n47\nMOTIE VAN HET LID EL ABASSI\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat er in Nederland een groeiende vraag is naar financiële dienstverlening die voldoet aan islamitische principes, zoals rentevrije halalhypotheken;\nconstaterende dat halalhypotheken in andere landen succesvol zijn geïntroduceerd;\noverwegende dat het gebrek aan passende hypotheekproducten voor moslimhuishoudens kan leiden tot uitsluiting op de koopwoningmarkt en de doorstroom op de huurwoningmarkt belemmert;\nverzoekt de regering te onderzoeken op welke wijze halalhypotheken kunnen bijdragen aan een betere doorstroom op de huurwoningmarkt, en de Kamer uiterlijk medio 2025 te informeren over de uitkomsten van dit onderzoek,\nen gaat over tot de orde van de dag.\nEl Abassi",
  "content_char_count": 998,
  "source": {
    "document_id": "730d66b9-1d66-4d19-8092-8167fcbd6db4",
    "document_nummer": "2024D40605",
    "document_soort": "Motie",
    "publication_id": "5ace8173-16c1-4f2d-9c1f-080b96839fec",
    "publication_content_type": "application/xml",
    "publication_length": 2407,
    "cached": false,
    "binary_path": "bronmateriaal-onbewerkt\\cache\\document_publications\\5ace8173-16c1-4f2d-9c1f-080b96839fec.xml"
  },
  "issues": []
}