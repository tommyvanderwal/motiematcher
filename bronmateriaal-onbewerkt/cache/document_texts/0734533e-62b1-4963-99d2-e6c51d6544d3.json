{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n491\nMOTIE VAN HET LID GRINWIS C.S.\nVoorgesteld\n24 april 2025\nDe Kamer,\ngehoord de beraadslaging,\noverwegende dat het kabinet in de Voorjaarsnota heeft afgesproken dat de reservering voor de Lelylijn grotendeels wordt aangewend voor de Nedersaksenlijn, de sluis Kornwerderzand, de verkeersveiligheid N36 en de flessenhals Meppel, waardoor financiering en aanleg van de Lelylijn verder uit beeld zijn geraakt;\noverwegende dat cofinanciering van de Lelylijn vanuit de middelen voor het Europese vervoersnetwerk TEN-T daarmee mogelijk op de tocht komen te staan;\noverwegende dat de Kamer het afgelopen jaar twee keer expliciet heeft uitgesproken dat de middelen voor de Lelylijn gereserveerd dienen te blijven, in de motie-De Hoop c.s. (\n36 410A, nr. 33\n) en in de motie-Olger van Dijk c.s.(\n36 625-XII, nr. 8\n);\nverzoekt de regering als onderdeel van de uitwerking van het Masterplan Lelylijn ter uitvoering van de motie-Olger van Dijk c.s. (\n36 600-A, nr. 35\n) op Prinsjesdag een geloofwaardig pad voor te stellen richting financiering en aanleg van de Lelylijn voor 2050,\nen gaat over tot de orde van de dag.\nGrinwis\nVedder\nDe Hoop\nKostiÄ‡",
  "content_char_count": 1237,
  "source": {
    "document_id": "6958c793-fcd6-41d4-b482-deba8699d6ed",
    "document_nummer": "2025D18849",
    "document_soort": "Motie",
    "publication_id": "0734533e-62b1-4963-99d2-e6c51d6544d3",
    "publication_content_type": "application/xml",
    "publication_length": 5282,
    "cached": false,
    "binary_path": "bronmateriaal-onbewerkt\\cache\\document_publications\\0734533e-62b1-4963-99d2-e6c51d6544d3.xml"
  },
  "issues": []
}