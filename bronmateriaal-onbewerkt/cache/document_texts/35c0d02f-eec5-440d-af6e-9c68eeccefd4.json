{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2026\nNr.\n18\nGEWIJZIGDE MOTIE VAN DE LEDEN BRUYNING EN WHITE TER VERVANGING VAN DIE GEDRUKT ONDER NR. 9\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat er al geruime tijd grote zorgen bij omwonenden zijn over de situatie van de vuilstort Lagun op Bonaire en dat de Inspectie Leefomgeving en Transport vorig jaar tot de conclusie kwam dat de situatie zorgwekkend en urgent is;\nconstaterende dat er regelmatig branden zijn, er giftige en schadelijke stoffen aangetroffen worden in lucht, bodem en zee en de vuilstort daarmee de leefomgeving op Bonaire ernstig aantast;\noverwegende dat de Nationale ombudsman stelt dat de situatie inmiddels onhoudbaar is en het niet kan en mag dat wat in Europees Nederland ondenkbaar is, in Caribisch Nederland gangbaar is;\nverzoekt de regering in overleg met het eilandsbestuur over te gaan tot zo spoedig mogelijke sluiting van de vuilstort bij Lagun en in lijn met het advies van de Ombudsman te komen tot een hersteloperatie, en de Kamer over de voortgang te informeren,\nen gaat over tot de orde van de dag.\nBruyning\nWhite",
  "content_char_count": 1272,
  "source": {
    "document_id": "91a522bf-f42e-4a70-b4f1-2e9fa8e83ab4",
    "document_nummer": "2025D42807",
    "document_soort": "Motie (gewijzigd/nader)",
    "publication_id": "35c0d02f-eec5-440d-af6e-9c68eeccefd4",
    "publication_content_type": "application/xml",
    "publication_length": 5207,
    "cached": false,
    "binary_path": "bronmateriaal-onbewerkt\\cache\\document_publications\\35c0d02f-eec5-440d-af6e-9c68eeccefd4.xml"
  },
  "issues": []
}