{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n18\nMOTIE VAN HET LID FLACH C.S.\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat een deel van de kinderen helaas in armoede opgroeit;\noverwegende dat (kinder)armoede niet alleen met meer geld te verhelpen is;\noverwegende dat het beter is om (kinder)armoede te voorkomen, dan dat er achteraf maatregelen genomen moeten worden om het op te lossen;\nconstaterende dat het kabinet binnenkort komt met een nationaal programma armoede en schulden;\nverzoekt de regering bij uitwerking van dit programma in te zetten op een versterking van de (preventieve) aanpak ten aanzien van (kinder)armoede, door onder andere in te zetten op financiële coaching en vroegsignalering door vrijwilligers, brede ondersteuning vanuit gemeenten, kerken en vrijwilligersorganisaties en ondersteuning van lokale, maatschappelijke initiatieven,\nen gaat over tot de orde van de dag.\nFlach\nGrinwis\nInge van Dijk",
  "content_char_count": 1140,
  "source": {
    "document_id": "68066387-7469-46fd-adb0-8e6f118aab6a",
    "document_nummer": "2024D36667",
    "document_soort": "Motie",
    "publication_id": "4ddc0e4e-4e1f-44fd-9d70-a711f5a0c7b1",
    "publication_content_type": "application/xml",
    "publication_length": 2663,
    "cached": false,
    "binary_path": "bronmateriaal-onbewerkt\\cache\\document_publications\\4ddc0e4e-4e1f-44fd-9d70-a711f5a0c7b1.xml"
  },
  "issues": []
}