{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n629\nMOTIE VAN HET LID SOEPBOER\nVoorgesteld\n23 januari 2025\nDe Kamer,\ngehoord de beraadslaging,\noverwegende dat voldoende onderwijsuren en begeleiding door bekwaam onderwijspersoneel essentieel zijn voor de kwaliteit van onderwijs;\nconstaterende dat een significant deel van de mbo-studenten te weinig ondersteuning van docenten ervaart in de vorm van contacturen;\nconstaterende dat het wetsvoorstel Verbetering aansluiting beroepsonderwijs-arbeidsmarkt de huidige juridische normering voor het aantal contacturen in het mbo-onderwijs dreigt af te zwakken;\nconstaterende dat hierdoor mogelijk een wet van kracht wordt die onvoldoende de onderwijsbehoeften van mbo-studenten borgt;\nverzoekt de regering in kaart te brengen hoeveel contacturen en (klassikale) lesuren, in absolute aantallen, mbo-studenten daadwerkelijk hebben gekregen in de afgelopen vijf jaar (uitgesplitst naar bol en bbl);\nverzoekt de regering daarbij ook aan te geven wat de verwachte impact van het eerdergenoemde wetsvoorstel hierop zal zijn;\nverzoekt de regering de resultaten voor de zomer van 2025 met de Kamer te delen,\nen gaat over tot de orde van de dag.\nSoepboer",
  "content_char_count": 1263,
  "source": {
    "document_id": "7e73c8e0-1c3e-4d9f-96fe-0d3c362c2b9c",
    "document_nummer": "2025D02559",
    "document_soort": "Motie",
    "publication_id": "b5844be2-164c-403d-8b00-43da5873a03a",
    "publication_content_type": "application/xml",
    "publication_length": 2730,
    "cached": false,
    "binary_path": "bronmateriaal-onbewerkt\\cache\\document_publications\\b5844be2-164c-403d-8b00-43da5873a03a.xml"
  },
  "issues": []
}