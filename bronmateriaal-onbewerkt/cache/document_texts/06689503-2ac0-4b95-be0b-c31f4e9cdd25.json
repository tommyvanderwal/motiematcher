{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 682\nWijziging van een aantal wetten op het terrein van het Ministerie van Volksgezondheid, Welzijn en Sport (Verzamelwet VWS 2024)\nNr.\n11\nGEWIJZIGDE MOTIE VAN DE LEDEN DANIËLLE JANSEN EN TIELEN TER VERVANGING VAN DIE GEDRUKT ONDER NR. 9\nVoorgesteld\n22 april 2025\nDe Kamer,\ngehoord de beraadslaging,\nConstaterende dat het preferentiebeleid gericht is op kostenbeheersing binnen de farmaceutische zorg\nConstaterende dat het aantal geneesmiddelentekorten nog steeds onacceptabel hoog is, met in 2024 ruim 1.500 meldingen en miljoenen getroffen patiënten\nOverwegende dat doelmatigheid niet ten koste mag gaan van de beschikbaarheid van geneesmiddelen\nOverwegende dat de baten van het preferentiebeleid niet langer lijken op te wegen tegen de maatschappelijke en financiële kosten van tekorten, administratieve lasten en tijdelijke noodmaatregelen\nVerzoekt de regering, een onafhankelijke evaluatie te laten verrichten naar de verhouding tussen de baten van het preferentiebeleid en de kosten die voortkomen uit geneesmiddelentekorten, noodmaatregelen en administratieve lasten, en de Kamer hierover uiterlijk in oktober 2026 te informeren,\nEn gaat over tot de orde van de dag\nDaniëlle Jansen\nTielen",
  "content_char_count": 1268,
  "source": {
    "document_id": "9d2eefe3-b5ec-4854-b8e2-a4967cfbeae7",
    "document_nummer": "2025D17367",
    "document_soort": "Motie (gewijzigd/nader)",
    "publication_id": "06689503-2ac0-4b95-be0b-c31f4e9cdd25",
    "publication_content_type": "application/xml",
    "publication_length": 5365,
    "cached": false,
    "binary_path": "bronmateriaal-onbewerkt\\cache\\document_publications\\06689503-2ac0-4b95-be0b-c31f4e9cdd25.xml"
  },
  "issues": []
}