{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVoorjaarsnota 2025\nNr.\n24\nMOTIE VAN DE LEDEN DASSEN EN KOSTIĆ\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat het kabinet in de Voorjaarsnota ervoor kiest om de tabelcorrectiefactor in de inkomstenbelasting per 2026 slechts beperkt toe te passen;\nconstaterende dat er in het hoofdlijnenakkoord staat dat er meer met belastingschijven wordt gewerkt in plaats van algemene heffingskorting of arbeidskorting;\nconstaterende dat er in het hoofdlijnenakkoord staat dat het uitgangspunt is dat negatief geëvalueerde fiscale regelingen worden afgeschaft of versoberd;\nconstaterende dat er in het hoofdlijnenakkoord staat dat werken moet lonen, maar het niet indexeren het tegenovergestelde effect heeft;\nconstaterende dat de landbouwvrijstelling nu meerdere keren negatief is geëvalueerd en in maart 2024 werd geconcludeerd dat afschaffing de enige logische en uitvoerbare beleidsoptie is;\noverwegende dat deze motie volledig volgens de begrotingsregels is;\nverzoekt de regering de arbeidskorting en algemene heffingskorting zo veel mogelijk te indexeren per 2026, en deze maatregel te dekken door het versoberen of afschaffen van de landbouwvrijstelling,\nen gaat over tot de orde van de dag.\nDassen\nKostić",
  "content_char_count": 1307,
  "source": {
    "document_id": "ef92022a-ce24-4f70-ac06-12945e8b7d2d",
    "document_nummer": "2025D28764",
    "document_soort": "Motie",
    "publication_id": "1bf062ab-d37f-46c8-a8d4-99251c367fec",
    "publication_content_type": "application/xml",
    "publication_length": 5053,
    "cached": false,
    "binary_path": "bronmateriaal-onbewerkt\\cache\\document_publications\\1bf062ab-d37f-46c8-a8d4-99251c367fec.xml"
  },
  "issues": []
}