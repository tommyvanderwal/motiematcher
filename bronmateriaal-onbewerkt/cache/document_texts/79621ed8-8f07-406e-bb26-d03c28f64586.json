{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n40\nMOTIE VAN HET LID WINGELAAR\nVoorgesteld\n3 april 2025\nDe Kamer,\ngehoord de beraadslaging,\nconstaterende dat in de budgettaire bijlage van het hoofdlijnenakkoord staat dat specifieke uitkeringen overgeheveld worden naar het Gemeente- of Provinciefonds met een budgetkorting van 10%;\nconstaterende dat wanneer een specifieke uitkering niet wordt omgezet naar een fondsuitkering, een korting van 10% op de departementale begroting blijft staan;\noverwegende dat deze korting op de departementale begroting niet via een omweg alsnog ten koste mag gaan van de financiële positie van decentrale overheden;\nverzoekt de regering te borgen dat kortingen door het niet omzetten van specifieke uitkeringen geen negatieve gevolgen hebben voor de financiële positie van decentrale overheden,\nen gaat over tot de orde van de dag.\nWingelaar",
  "content_char_count": 987,
  "source": {
    "document_id": "a3468acd-317c-4947-bf47-f292609dbf79",
    "document_nummer": "2025D14631",
    "document_soort": "Motie",
    "publication_id": "79621ed8-8f07-406e-bb26-d03c28f64586",
    "publication_content_type": "application/xml",
    "publication_length": 2393,
    "cached": false,
    "binary_path": "bronmateriaal-onbewerkt\\cache\\document_publications\\79621ed8-8f07-406e-bb26-d03c28f64586.xml"
  },
  "issues": []
}