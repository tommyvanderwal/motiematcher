{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3210\nGEWIJZIGDE MOTIE VAN DE LEDEN DOBBE EN BOSWIJK TER VERVANGING VAN DIE GEDRUKT ONDER NR. 3194\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat de oorlog in Soedan al meer dan twee jaar duurt, met onnoemelijk humanitair leed tot gevolg,\nconstaterende dat Artsen zonder Grenzen in een nieuw rapport specifiek aandacht vraagt voor de situatie in El Fasher en het Zamzam vluchtelingenkamp, waar de situatie volgens hen catastrofaal is en honderdduizenden burgers slachtoffer zijn geworden van etnisch gemotiveerd geweld,\nconstaterende dat Artsen zonder Grenzen ook beschrijft dat er grootschalig geweld is tegen hulpverleners en ziekenhuizen,\nverzoekt de regering de diplomatieke druk op te voeren op de RSF, SAF en landen die een van de strijdende partijen steunen, om het beleg op El Fasher te beÃ«indigen, in lijn met veiligheidsraadresolutie 2736,\nverzoekt de regering tevens in Europees verband de humanitaire hulp aan Soedan op te voeren, inclusief luchtbruggen en airdrops,\nen gaat over tot de orde van de dag.\nDobbe\nBoswijk",
  "content_char_count": 1193,
  "source": {
    "document_id": "6d292559-9781-4d7e-ae0c-74317ed5442a",
    "document_nummer": "2025D32310",
    "document_soort": "Motie (gewijzigd/nader)",
    "publication_id": "7fd09040-2f51-444e-b900-c45a92aefa3b",
    "publication_content_type": "application/xml",
    "publication_length": 5047,
    "cached": false,
    "binary_path": "bronmateriaal-onbewerkt\\cache\\document_publications\\7fd09040-2f51-444e-b900-c45a92aefa3b.xml"
  },
  "issues": []
}