{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 566\nWijziging van de Tijdelijke wet Groningen in verband met het herstel van omissies en het aanbrengen van verduidelijkingen\nNr.\n20\nMOTIE VAN DE LEDEN BUSHOFF EN BECKERMAN\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat uit recent onderzoek blijkt dat veel ondernemers vermogensschade (waardedaling van de bedrijfsinvulling) ervaren in het aardbevingsgebied;\noverwegende dat er nog geen regeling hiervoor is en Ã¼berhaupt ondernemers van veel regelingen zijn uitgesloten onder het mom van voorkomen van staatssteun terwijl een uitzondering hierop voor ondernemers in het aardbevingsgebied zeer rechtvaardig zou zijn zodat zij op hetzelfde niveau kunnen ondernemen als in andere gebieden;\nverzoekt de regering om te onderzoeken of er een compensatieregeling voor vermogensschade voor ondernemers mogelijk is en een staatssteunanalyse op te zetten met het oog op een uitzondering voor ondernemers in het aardbevingsgebied,\nen gaat over tot de orde van de dag.\nBushoff\nBeckerman",
  "content_char_count": 1083,
  "source": {
    "document_id": "5a9240a0-11f4-4d5d-8e2a-25cd722d7a64",
    "document_nummer": "2025D03402",
    "document_soort": "Motie",
    "publication_id": "39d2846d-b6f9-42ae-b8a1-fd87e2eba893",
    "publication_content_type": "application/xml",
    "publication_length": 2486,
    "cached": false,
    "binary_path": "bronmateriaal-onbewerkt\\cache\\document_publications\\39d2846d-b6f9-42ae-b8a1-fd87e2eba893.xml"
  },
  "issues": []
}