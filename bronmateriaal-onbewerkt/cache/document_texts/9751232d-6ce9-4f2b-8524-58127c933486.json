{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n909\nMOTIE VAN DE LEDEN BRUYNING EN MUTLUER\nVoorgesteld\n6 november 2024\nDe Kamer,\ngehoord de beraadslaging,\nconstaterende dat de huidige samenwerking binnen de justitiële keten in Caribisch Nederland verbeterd kan worden om rechtshandhaving en veiligheid te optimaliseren;\noverwegende dat nauwere samenwerking en versterkte capaciteiten tussen de verschillende justitiële, politie- en veiligheidsdiensten kunnen bijdragen aan snellere en efficiëntere rechtspraak;\nverzoekt de regering om de huidige samenwerking te evalueren en opnieuw de knelpunten in de huidige samenwerking binnen de justitiële keten in Caribisch Nederland gezamenlijk te inventariseren, te onderzoeken op welke wijze samenwerking kan worden versterkt, bijvoorbeeld door uniforme protocollen, gezamenlijke trainingen en het delen van middelen, en het bestaande plan van aanpak door te ontwikkelen om de samenwerking en capaciteit binnen de keten te verbeteren, en jaarlijks te rapporteren over de voortgang van deze verbeteringen,\nen gaat over tot de orde van de dag.\nBruyning\nMutluer",
  "content_char_count": 1161,
  "source": {
    "document_id": "4f14b5cb-8d1b-4b68-b591-7185d605b7ec",
    "document_nummer": "2024D42482",
    "document_soort": "Motie",
    "publication_id": "9751232d-6ce9-4f2b-8524-58127c933486",
    "publication_content_type": "application/xml",
    "publication_length": 2568,
    "cached": false,
    "binary_path": "bronmateriaal-onbewerkt\\cache\\document_publications\\9751232d-6ce9-4f2b-8524-58127c933486.xml"
  },
  "issues": []
}