{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n639\nMOTIE VAN DE LEDEN JOSEPH EN VERMEER\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat deelnemers geen instemmingsrecht hebben bij invaren terwijl ze normaal gesproken individueel bezwaar konden maken tegen de omzetting van een vaste in een variabele uitkering;\nconstaterende dat de Minister het bezwaarrecht onwenselijk vond en daarvoor in de plaats onder meer een hoorrecht voor organisaties van gepensioneerden en slapers heeft ingesteld;\nconstaterende dat het hoorrecht de individuele deelnemers geen handelingsperspectief biedt en juridische risico's bij invaren vergroot;\noverwegende dat er signalen zijn vanuit ANBO-PCOB en de Koepel Gepensioneerden dat het hoorrecht in de praktijk niet in alle gevallen voldoet;\noverwegende dat momenteel een analyse wordt uitgevoerd naar de juridische en aansprakelijkheidsrisico's van het invaren voor de Staat, pensioenfondsen, werkgevers en het rechtsstelsel, waarvan de resultaten in september worden verwacht;\nverzoekt de regering om onafhankelijk onderzoek te laten doen of het hoorrecht in de praktijk voldoet aan de wensen van de deelnemers en ook juridisch voldoet, en de resultaten van dat onderzoek binnen vijf maanden aan de Kamer te doen toekomen,\nen gaat over tot de orde van de dag.\nJoseph\nVermeer",
  "content_char_count": 1394,
  "source": {
    "document_id": "ec5910b0-ae53-48b5-9067-bec6003d41b6",
    "document_nummer": "2024D22008",
    "document_soort": "Motie",
    "publication_id": "658d25b3-865d-4632-b590-3c2818dfac1e",
    "publication_content_type": "application/xml",
    "publication_length": 2911,
    "cached": false,
    "binary_path": "bronmateriaal-onbewerkt\\cache\\document_publications\\658d25b3-865d-4632-b590-3c2818dfac1e.xml"
  },
  "issues": []
}