{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n19\nMOTIE VAN HET LID BRUYNING C.S.\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat buiten de begroting Koninkrijksrelaties op iedere departementale begroting zaken staan die Caribisch Nederland aangaan;\noverwegende dat de informatiestroom vanuit de overheid optimaal en overzichtelijk moet verlopen en dat dat nu niet het geval is;\nvan mening dat een overzichtelijke structuur nodig is waarin bij alle begrotingsbehandelingen alle zaken omtrent Caribisch Nederland op uniforme wijze worden gepresenteerd;\nverzoekt de regering te onderzoeken hoe interdepartementale begrote rijksuitgaven aan Caribisch Nederland inzichtelijker kunnen worden gemaakt, bijvoorbeeld in de vorm van een syllabus, en de Tweede Kamer uiterlijk aan het einde van het eerste kwartaal van 2025 te informeren,\nen gaat over tot de orde van de dag.\nBruyning\nWhite\nBamenga\nCeder",
  "content_char_count": 1072,
  "source": {
    "document_id": "9ce7e3dd-5df7-4f16-a70e-26f4edbf9dac",
    "document_nummer": "2024D40436",
    "document_soort": "Motie",
    "publication_id": "2e454506-7d4b-421c-acb1-419ffbda8518",
    "publication_content_type": "application/xml",
    "publication_length": 2595,
    "cached": false,
    "binary_path": "bronmateriaal-onbewerkt\\cache\\document_publications\\2e454506-7d4b-421c-acb1-419ffbda8518.xml"
  },
  "issues": []
}