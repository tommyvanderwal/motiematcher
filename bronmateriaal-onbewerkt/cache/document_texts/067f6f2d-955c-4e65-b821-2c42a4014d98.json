{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n26\nMOTIE VAN HET LID VAN DER WAL C.S.\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat er vierjaarlijks een nieuwe cultuurperiode start, waarbij culturele en creatieve instellingen een rijkssubsidie kunnen aanvragen via de culturele basisinfrastructuur;\nconstaterende dat het (BIS-)instellingen naar schatting in totaal ruim 100 miljoen euro kost om aanvragen voor rijkssubsidies voor te bereiden en succesvol bij de Raad voor Cultuur in te dienen;\noverwegende dat het uitbreiden van de BIS-periode resulteert in minder aanvraagdruk bij instellingen;\noverwegende dat iedere besparing op de lasten die gemoeid zijn met het voorbereiden en aanvragen van subsidies de cultuursector direct ten goede komt;\nverzoekt de regering de termijn van de culturele basisinfrastructuur vanaf de volgende BIS-periode te verlengen naar een periode van zes jaar;\nverzoekt de regering te onderzoeken hoe de BIS-aanvraagprocedure vereenvoudigd kan worden, gericht op het substantieel verlagen van de voorbereidings- en aanvraagkosten,\nen gaat over tot de orde van de dag.\nVan der Wal\nRooderkerk\nMohandis",
  "content_char_count": 1357,
  "source": {
    "document_id": "227452c5-54ed-475e-89f1-5dcdd5334f45",
    "document_nummer": "2024D43130",
    "document_soort": "Motie",
    "publication_id": "067f6f2d-955c-4e65-b821-2c42a4014d98",
    "publication_content_type": "application/xml",
    "publication_length": 2901,
    "cached": false,
    "binary_path": "bronmateriaal-onbewerkt\\cache\\document_publications\\067f6f2d-955c-4e65-b821-2c42a4014d98.xml"
  },
  "issues": []
}