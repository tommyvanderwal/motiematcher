{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n51\nMOTIE VAN HET LID GRINWIS C.S.\nVoorgesteld\n10 oktober 2024\nDe Kamer,\ngehoord de beraadslaging,\noverwegende dat het langlopende project Verruiming sluis Kornwerderzand geconfronteerd is met een forse prijsstijging;\noverwegende dat dit project van groot belang is voor de economische ontwikkeling van de brede regio rond het IJsselmeer;\noverwegende dat de Minister zich vooralsnog op het standpunt stelt dat het een provinciaal project betreft en het Rijk slechts een taakstellende bijdrage geeft, en dat IenW eerst een substantiële bijdrage van de regionale overheden verwacht voor de geconstateerde kostenstijgingen;\noverwegende dat regionale partijen en het bedrijfsleven reeds forse financiële bijdragen aan dit project hebben toegezegd;\noverwegende dat een een-op-eenvervanging van de bruggen in de A7 niet uitgesloten wordt, waardoor sluisverbreding de komende 25 jaar niet meer in de rede ligt;\nverzoekt de regering af te zien van een scenario waarbij de bruggen een-op-een vervangen worden;\nverzoekt de regering opnieuw in overleg te treden met de regionale partijen om tot aanvullende afspraken over financiering en de scope van het project Verruiming sluis Kornwerderzand te komen,\nen gaat over tot de orde van de dag.\nGrinwis\nStoffer\nDe Hoop\nVedder\nVan Kent",
  "content_char_count": 1469,
  "source": {
    "document_id": "8b35a62b-c816-42eb-b5af-0ddfbb5ecc27",
    "document_nummer": "2024D37932",
    "document_soort": "Motie",
    "publication_id": "520b5848-3bdd-4c39-ba3d-488d26fe98b6",
    "publication_content_type": "application/xml",
    "publication_length": 3081,
    "cached": false,
    "binary_path": "bronmateriaal-onbewerkt\\cache\\document_publications\\520b5848-3bdd-4c39-ba3d-488d26fe98b6.xml"
  },
  "issues": []
}