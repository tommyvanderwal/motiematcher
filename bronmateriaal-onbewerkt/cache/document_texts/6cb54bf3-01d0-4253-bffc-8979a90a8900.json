{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nJ\nVaststelling van de begrotingsstaat van het Deltafonds voor het jaar 2025\nNr.\n15\nMOTIE VAN HET LID KOSTIĆ\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\nconstaterende dat het in principe verboden is voor bedrijven om schadelijke stoffen te lozen in de Waddenzee;\nconstaterende dat zeker 54 bedrijven nog steeds lozingsvergunningen hebben en dat hierdoor grote hoeveelheden schadelijke stoffen worden geloosd;\noverwegende dat we ons unieke werelderfgoed en nationale trots de Waddenzee goed moeten beschermen;\noverwegende dat de bestaande lozingen in de Waddenzee niet voor eeuwig hoeven te worden toegestaan en dat er alternatieven kunnen worden gevonden;\nverzoekt de regering om:\n–\nte onderzoeken met welke maatregelen het aantal lozingen in de Waddenzee op termijn (zo veel mogelijk) naar nul kan worden gebracht;\n–\ndaar waar de regering van mening is dat er voor sommige typen bedrijven altijd ruimte moet blijven bestaan om schadelijke stoffen te lozen op specifiek ons werelderfgoed de Waddenzee, aan te geven om wat voor bedrijven het gaat en die mening deskundig te onderbouwen met in ieder geval een overzicht van de maatschappelijke kosten en baten;\n–\nde Kamer over het bovenstaande zo snel mogelijk, maar uiterlijk in Q2 van 2025, te informeren,\nen gaat over tot de orde van de dag.\nKostić",
  "content_char_count": 1431,
  "source": {
    "document_id": "9038a256-8488-4f21-8297-016094a445b0",
    "document_nummer": "2024D44622",
    "document_soort": "Motie",
    "publication_id": "6cb54bf3-01d0-4253-bffc-8979a90a8900",
    "publication_content_type": "application/xml",
    "publication_length": 3248,
    "cached": false,
    "binary_path": "bronmateriaal-onbewerkt\\cache\\document_publications\\6cb54bf3-01d0-4253-bffc-8979a90a8900.xml"
  },
  "issues": []
}