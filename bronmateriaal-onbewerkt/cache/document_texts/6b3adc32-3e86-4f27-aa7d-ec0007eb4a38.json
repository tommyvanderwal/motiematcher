{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n725\nMOTIE VAN HET LID VAN DER PLAS\nVoorgesteld\n29 februari 2024\nDe Kamer,\ngehoord de beraadslaging,\nconstaterende dat ook in Nederland steeds meer ziekenhuizen overgaan of overwegen over te gaan tot het aanbieden van plantaardige voeding en het aanbieden van dierlijke eiwitten willen verminderen dan wel op termijn mogelijk willen staken;\noverwegende dat, zeker voor zieke of oudere mensen, dierlijke eiwitten van belang zijn voor herstel, welzijn en het tegengaan van ondervoeding en mensen recht hebben op een vrije keuze;\noverwegende dat uit onderzoek van het Maastricht UMC+ blijkt dat spiereiwitten anderhalve keer sneller worden aangemaakt na het eten van een vleesmaaltijd in vergelijking met een veganistische maaltijd;\nverzoekt de regering erop toe te zien dat in ziekenhuizen dierlijke eiwitten niet van het menu verdwijnen, dat dit aanbod zichtbaar aanwezig blijft op de menu's en dat mensen er niet apart naar hoeven te vragen,\nen gaat over tot de orde van de dag.\nVan der Plas",
  "content_char_count": 1101,
  "source": {
    "document_id": "1b61fa7d-c0cf-4021-be9c-87c0d9de4690",
    "document_nummer": "2024D07374",
    "document_soort": "Motie",
    "publication_id": "6b3adc32-3e86-4f27-aa7d-ec0007eb4a38",
    "publication_content_type": "application/xml",
    "publication_length": 2454,
    "cached": false,
    "binary_path": "bronmateriaal-onbewerkt\\cache\\document_publications\\6b3adc32-3e86-4f27-aa7d-ec0007eb4a38.xml"
  },
  "issues": []
}