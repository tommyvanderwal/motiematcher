{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 755\nWijziging van de Omgevingswet (maatwerkaanpak PAS-projecten)\nNr.\n40\nMOTIE VAN HET LID HOLMAN\nVoorgesteld\n24 september 2025\nDe Kamer,\ngehoord de beraadslaging,\noverwegende dat er dit jaar vrijwel zeker sprake zal zijn van een forse overschrijding van het mestplafond;\noverwegende dat het afschaffen van afroming bij dierrechten voor varkens en pluimvee slecht zal vallen bij de Europese Commissie, en dit de kans op het verkrijgen of behouden van derogatie aanzienlijk verkleint;\noverwegende dat de pluimveehouderij haar mestafzet goed heeft geregeld, terwijl de varkenshouderij behoorlijk bijdraagt aan het algehele mestoverschot;\noverwegende dat de verlaging van de gebruiksnorm naar 170 kilo stikstof per hectare ertoe zal leiden dat in 2025 naar schatting 15% tot 20% van de mest niet meer kan worden geplaatst in Nederland;\noverwegende dat dit de dreiging van een opgelegde generieke korting voor de melkveehouderij aanzienlijk vergroot;\nverzoekt de regering de afroming van dierrechten in de varkenshouderij in stand te houden,\nen gaat over tot de orde van de dag.\nHolman",
  "content_char_count": 1154,
  "source": {
    "document_id": "85b70e91-48fc-4888-b89e-75a2fdbd46cd",
    "document_nummer": "2025D41525",
    "document_soort": "Motie",
    "publication_id": "daf84ede-c158-4996-9667-3c2551ba8e81",
    "publication_content_type": "application/xml",
    "publication_length": 4868,
    "cached": false,
    "binary_path": "bronmateriaal-onbewerkt\\cache\\document_publications\\daf84ede-c158-4996-9667-3c2551ba8e81.xml"
  },
  "issues": []
}