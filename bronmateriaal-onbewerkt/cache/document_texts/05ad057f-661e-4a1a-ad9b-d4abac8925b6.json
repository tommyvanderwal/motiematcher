{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n21\nMOTIE VAN DE LEDEN VIJLBRIEF EN GRINWIS\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de bezuinigingen op onderzoeksinstituten, internationaal talent en innovatieve projecten grote impact hebben;\noverwegende dat als er nu onomkeerbare stappen worden genomen om kennisinfrastructuur af te breken, dit niet meer hersteld kan worden;\noverwegende dat bezuinigingen in 2026 nu al concrete effecten hebben op wetenschap en innovatie, bijvoorbeeld:\n–\nhet ChipNL-project zal ten gevolge van de bezuiniging op het Nationaal Groeifonds niet doorgaan;\n–\nde koploperspositie op kwantumtechnologie zijn we aan het kwijtraken als er geen extra investeringen komen in innovatie;\n–\nop klinische onderzoeken van het Oncode Institute; deze onderzoeken naar het beter behandelen van kanker zijn extreem kostbaar en staan als gevolg van bezuinigingen onder druk; dit betekent jaren verlies aan waardevolle kennis;\nverzoekt de regering om bezuinigingen op wetenschap en innovatie voor 2026 te schrappen en voor dekking te kijken naar het minder verlagen van het eigen risico,\nen gaat over tot de orde van de dag.\nVijlbrief\nGrinwis",
  "content_char_count": 1375,
  "source": {
    "document_id": "fc451e47-f514-40d2-b35d-a0704ca3a4f5",
    "document_nummer": "2025D43282",
    "document_soort": "Motie",
    "publication_id": "05ad057f-661e-4a1a-ad9b-d4abac8925b6",
    "publication_content_type": "application/xml",
    "publication_length": 6013,
    "cached": false,
    "binary_path": "bronmateriaal-onbewerkt\\cache\\document_publications\\05ad057f-661e-4a1a-ad9b-d4abac8925b6.xml"
  },
  "issues": []
}