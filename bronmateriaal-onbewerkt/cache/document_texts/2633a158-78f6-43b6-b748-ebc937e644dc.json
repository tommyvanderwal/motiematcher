{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n203\nMOTIE VAN HET LID WIJEN-NASS\nVoorgesteld\n15 oktober 2024\nDe Kamer,\ngehoord de beraadslaging,\nconstaterende dat woningen op water het multifunctioneel gebruik van ruimte mogelijk maken;\nconstaterende dat onderzoeken naar woningen op water die rekening houden met water- en bodembeleid kunnen bijdragen aan het oplossen van het woningtekort;\noverwegende dat woningen op water een onderdeel kunnen zijn van de 100.000 woningen die jaarlijks gerealiseerd moeten worden;\nverzoekt de regering om te onderzoeken of woningen op water mogelijk zijn met het huidige water- en bodembeleid en wat de mogelijke effecten zijn van het realiseren van woningen op water op de jaarlijkse bouwopgave van 100.000 woningen,\nen gaat over tot de orde van de dag.\nWijen-Nass",
  "content_char_count": 861,
  "source": {
    "document_id": "e11a60b7-6fb7-49e5-9f2d-5708534bb72f",
    "document_nummer": "2024D38732",
    "document_soort": "Motie",
    "publication_id": "2633a158-78f6-43b6-b748-ebc937e644dc",
    "publication_content_type": "application/xml",
    "publication_length": 2213,
    "cached": false,
    "binary_path": "bronmateriaal-onbewerkt\\cache\\document_publications\\2633a158-78f6-43b6-b748-ebc937e644dc.xml"
  },
  "issues": []
}