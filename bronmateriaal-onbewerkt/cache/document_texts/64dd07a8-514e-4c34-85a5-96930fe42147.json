{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n20\nMOTIE VAN HET LID VAN NISPEN C.S.\nVoorgesteld\n23 oktober 2024\nDe Kamer,\ngehoord de beraadslaging,\noverwegende dat op Bonaire sprake is van een explosieve en ongeremde bevolkingstoename, onder andere veroorzaakt door migratie vanuit Europees Nederland;\nconstaterende dat de Staatscommissie Demografische Ontwikkelingen Caribisch Nederland 2050 beschrijft dat dit grote gevolgen heeft voor de samenleving, zoals ontoereikende voorzieningen, toenemende capaciteitsproblemen en hogere prijzen van woningen;\nconstaterende dat ook aan de vestiging van Europese Nederlanders voorwaarden gesteld kunnen worden, zoals de eis van maatschappelijke en sociaaleconomische binding, en dat een lokale huisvestingsverordening kan worden opgesteld;\nverzoekt de regering om in samenspraak met het bestuurscollege en de gezaghebber toe te werken naar een nadere regulering van de migratie naar Bonaire en te onderzoeken hoe een wijziging van de Wet toelating en uitzetting BES hieraan bij kan dragen,\nen gaat over tot de orde van de dag.\nVan Nispen\nWhite\nCeder",
  "content_char_count": 1235,
  "source": {
    "document_id": "294d4d69-37e0-4323-ae73-a2b073ed95a7",
    "document_nummer": "2024D40437",
    "document_soort": "Motie",
    "publication_id": "64dd07a8-514e-4c34-85a5-96930fe42147",
    "publication_content_type": "application/xml",
    "publication_length": 2735,
    "cached": false,
    "binary_path": "bronmateriaal-onbewerkt\\cache\\document_publications\\64dd07a8-514e-4c34-85a5-96930fe42147.xml"
  },
  "issues": []
}