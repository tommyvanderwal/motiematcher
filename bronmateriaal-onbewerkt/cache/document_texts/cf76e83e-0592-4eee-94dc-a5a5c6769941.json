{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1261\nMOTIE VAN DE LEDEN DIEDERIK VAN DIJK EN EERDMANS\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de Gedragscode lifestyle-neutraliteit van de politie voorschrijft dat de politie zich zichtbaar neutraal opstelt;\noverwegende dat er door sommige politie-eenheden iftars worden georganiseerd of gefaciliteerd in het kader van «verbinding met de wijk» of «diversiteit», hoewel deze bijeenkomsten in de kern religieus van aard zijn;\noverwegende dat het organiseren van dergelijke bijeenkomsten schuurt met het principe van lifestyleneutraliteit, wat afbreuk kan doen aan het vertrouwen in de onpartijdigheid van de politie;\nverzoekt de regering erop toe te zien dat de politie zich in lijn met haar eigen gedragscode onthoudt van het organiseren of actief faciliteren van bijeenkomsten zoals iftars, wanneer dit gebeurt in ambtelijke hoedanigheid of onder verantwoordelijkheid van het korps,\nen gaat over tot de orde van de dag.\nDiederik van Dijk\nEerdmans",
  "content_char_count": 1074,
  "source": {
    "document_id": "58fdc173-6919-4deb-868a-39e610d541a6",
    "document_nummer": "2025D24819",
    "document_soort": "Motie",
    "publication_id": "cf76e83e-0592-4eee-94dc-a5a5c6769941",
    "publication_content_type": "application/xml",
    "publication_length": 4856,
    "cached": false,
    "binary_path": "bronmateriaal-onbewerkt\\cache\\document_publications\\cf76e83e-0592-4eee-94dc-a5a5c6769941.xml"
  },
  "issues": []
}