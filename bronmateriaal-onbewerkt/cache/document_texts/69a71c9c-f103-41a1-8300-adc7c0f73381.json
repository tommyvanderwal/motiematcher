{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n885\nMOTIE VAN HET LID DANIËLLE JANSEN\nVoorgesteld\n18 december 2024\nDe Kamer,\ngehoord de beraadslaging,\nconstaterende dat het Zorginstituut Nederland onlangs de Handreiking passende zorg uitbracht;\nconstaterende dat het instituut vaststelt «dat er veel initiatieven en veelbelovende praktijkvoorbeelden zijn die de versnelling naar passende zorg ondersteunen»;\nconstaterende dat juist deze initiatieven de druk van personeelstekorten kan verminderen;\nconstaterende dat het instituut vaststelt dat de opschaling tekortschiet en transparantie daarbij helpt;\nconstaterende dat van de vele voorbeelden er nu nog maar weinig zijn opgenomen in de overzichten van het Zorginstituut en niet duidelijk is welke zorginstelling deze wel of niet overneemt;\nverzoekt de regering:\n•\nhet Zorginstituut te vragen het komend jaar per kwartaal 150 extra voorbeelden toe te voegen;\n•\nzorginstellingen te vragen in hun jaarverslagen aan te geven welke goede voorbeelden ze hebben ontwikkeld en overgenomen en wat de effecten zijn op de vermindering van de personele belasting,\nen gaat over tot de orde van de dag.\nDaniëlle Jansen",
  "content_char_count": 1209,
  "source": {
    "document_id": "b4073acf-f900-4f7f-93fb-390ce2668743",
    "document_nummer": "2024D50681",
    "document_soort": "Motie",
    "publication_id": "69a71c9c-f103-41a1-8300-adc7c0f73381",
    "publication_content_type": "application/xml",
    "publication_length": 2971,
    "cached": false,
    "binary_path": "bronmateriaal-onbewerkt\\cache\\document_publications\\69a71c9c-f103-41a1-8300-adc7c0f73381.xml"
  },
  "issues": []
}