{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n770\nMOTIE VAN HET LID ROODERKERK\nVoorgesteld\n26 november 2024\nDe Kamer,\ngehoord de beraadslaging,\nconstaterende dat er op dit moment meerdere aanbieders van de doorstroomtoets zijn;\nconstaterende dat de resultaten verschillen per doorstroomtoets, waardoor de kans op een hoger schooladvies afhangt van de toetsaanbieder en de doorstroomtoets onvoldoende betrouwbaar is voor het beoordelen van onderwijskwaliteit;\noverwegende dat de doorstroomtoets een uniforme meetlat moet zijn, een betrouwbaar landelijk beeld moet geven van leerlingen aan het einde van de basisschool en dat de kans op een bijgesteld schooladvies niet per toets moet verschillen;\nverzoekt de regering te verkennen wat er nodig is om te komen tot één doorstroomtoets en te komen met een mogelijk tijdpad voor de invoering daarvan, en daarover aan de Kamer te rapporteren,\nen gaat over tot de orde van de dag.\nRooderkerk",
  "content_char_count": 988,
  "source": {
    "document_id": "fe064041-2261-4dd1-91ee-fbeb30dc4147",
    "document_nummer": "2024D46217",
    "document_soort": "Motie",
    "publication_id": "34ed310e-f00d-4e39-9b0b-1aabfda1cb3a",
    "publication_content_type": "application/xml",
    "publication_length": 2342,
    "cached": false,
    "binary_path": "bronmateriaal-onbewerkt\\cache\\document_publications\\34ed310e-f00d-4e39-9b0b-1aabfda1cb3a.xml"
  },
  "issues": []
}