{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 628\nPolitie\nNr.\n1196\nMOTIE VAN HET LID EL ABASSI\nVoorgesteld\n24 januari 2024\nDe Kamer,\ngehoord de beraadslaging,\nconstaterende dat de politie bevestigt dat tienduizenden mensen in een mutatie voorkomen waar een CTER-projectcode aan gekoppeld is;\nconstaterende dat deze mensen zonder tussenkomst van een rechter gelabeld zijn met een terrorismecode en dat er geen zicht is op wat het TOOI doet met de gegevens van deze personen;\noverwegende dat iedereen in Nederland onschuldig is totdat het tegendeel is bewezen en dat het overgrote deel van de CTER-registraties het label «niet CTER-waardig» krijgt, maar alsnog niet wordt verwijderd;\nverzoekt de regering om een einde te maken aan het labelen van de onschuldige burgers als terrorist en de personen die de code «niet CTER-waardig» hebben in kaart te brengen, te informeren en de registraties met het label «niet CTER-waardig» te verwijderen,\nen gaat over tot de orde van de dag.\nEl Abassi",
  "content_char_count": 1014,
  "source": {
    "document_id": "7965b3f2-88c2-44d5-9149-64cd45f99886",
    "document_nummer": "2024D02389",
    "document_soort": "Motie",
    "publication_id": "4d965f32-5a76-486e-b900-97d7a80bddc5",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\4d965f32-5a76-486e-b900-97d7a80bddc5.xml"
  },
  "issues": []
}