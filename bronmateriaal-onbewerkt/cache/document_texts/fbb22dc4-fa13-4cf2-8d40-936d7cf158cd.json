{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1320\nMOTIE VAN HET LID SIX DIJKSTRA C.S.\nVoorgesteld\n13 maart 2025\nDe Kamer,\ngehoord de beraadslaging,\noverwegende dat de Verenigde Staten momenteel een zeer agressieve en onvoorspelbare handelspolitiek bedrijven richting hun nauwe bondgenoten en de Amerikaanse president expliciet heeft aangegeven dat Europese regulering van Amerikaanse technologie kan rekenen op een tegenreactie vanuit de Verenigde Staten;\noverwegende dat de Nederlandse overheid op het vlak van digitale technologie, en in het bijzonder cloudtechnologie, eenzijdig afhankelijk is van een select aantal zeer grote Amerikaanse bedrijven, waarbij deze afhankelijkheid door de Verenigde Staten ingezet kan worden als economisch drukmiddel;\noverwegende dat Nederland en de EU een groot aantal capabele en welwillende IT-dienstverleners kennen die de dataopslag en digitale dienstverlening van de Nederlandse overheid kunnen onderhouden en faciliteren, maar er leiderschap en coördinatie vanuit de overheid vereist is om deze diensten af te nemen;\nverzoekt de regering om als doelstelling te hanteren dat de continuïteit van de Nederlandse digitale overheid niet rechtstreeks afhankelijk is van partijen vanuit de Verenigde Staten, en deze door te vertalen in het departementale beleid,\nen gaat over tot de orde van de dag.\nSix Dijkstra\nKathmann\nVan der Werf\nKoekkoek\nCeder\nVan Nispen",
  "content_char_count": 1477,
  "source": {
    "document_id": "83944dd2-45bd-4d7b-9492-4dd3c91cf803",
    "document_nummer": "2025D10899",
    "document_soort": "Motie",
    "publication_id": "fbb22dc4-fa13-4cf2-8d40-936d7cf158cd",
    "publication_content_type": "application/xml",
    "publication_length": 2996,
    "cached": false,
    "binary_path": "bronmateriaal-onbewerkt\\cache\\document_publications\\fbb22dc4-fa13-4cf2-8d40-936d7cf158cd.xml"
  },
  "issues": []
}