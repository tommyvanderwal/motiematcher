{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 509\nPalliatieve zorg\nNr.\n89\nMOTIE VAN HET LID JOSEPH\nVoorgesteld\n27 november 2024\nDe Kamer,\ngehoord de beraadslaging,\nconstaterende dat er nog steeds zorgaanbieders zijn die in de knel komen door het contracteerbeleid, waaronder budgetplafonds en doelmatigheidseisen, vanuit de zorgverzekeraars, met zeer onwenselijke gevolgen voor mensen in de meest kwetsbare fase van hun leven die palliatieve zorg nodig hebben;\nverzoekt de regering om via de NZa zorgverzekeraars te verplichten om structureel de knelpunten in de beschikbaarheid en kwaliteit van palliatieve zorg en nazorg in beeld te brengen, hierop gerichte acties te formuleren, deze acties periodiek te evalueren en waar nodig bij te stellen, en hierover jaarlijks transparant te rapporteren,\nen gaat over tot de orde van de dag.\nJoseph",
  "content_char_count": 868,
  "source": {
    "document_id": "66144fee-a419-4f89-aff0-6c5fd4ee4619",
    "document_nummer": "2024D46512",
    "document_soort": "Motie",
    "publication_id": "4265bbc3-baf6-4652-9e96-6be68c4e0075",
    "publication_content_type": "application/xml",
    "publication_length": 2178,
    "cached": false,
    "binary_path": "bronmateriaal-onbewerkt\\cache\\document_publications\\4265bbc3-baf6-4652-9e96-6be68c4e0075.xml"
  },
  "issues": []
}