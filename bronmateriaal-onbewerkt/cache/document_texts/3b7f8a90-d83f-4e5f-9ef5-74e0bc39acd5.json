{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n479\nMOTIE VAN HET LID VAN ZANTEN\nVoorgesteld\n12 juni 2024\nDe Kamer,\ngehoord de beraadslaging,\noverwegende dat in een eerdere definitie nog werd gesproken over deels gescheiden aanbod en deels gedeeld aanbod van onderwijs en het laten voortbestaan van gespecialiseerd onderwijs voor leerlingen die intensievere ondersteuning nodig hebben;\noverwegende dat in de meest recente Kamerbrief de Minister voor een verdergaande insteek van inclusief onderwijs kiest;\nvan mening dat de leerling centraal dient te staan en hierbij een insteek van inclusief onderwijs hoort die ruimte laat om voor elke leerling de best passende plek te vinden;\nvan mening dat dit voor specifieke groepen leerlingen ook in de toekomst het gespecialiseerde onderwijs (op eigen locaties) kan zijn;\nverzoekt de regering de eerdere definitie aan te houden waarin sprake is van deels gescheiden aanbod en deels gedeeld aanbod van onderwijs en het laten voortbestaan van gespecialiseerd onderwijs op eigen locaties,\nen gaat over tot de orde van de dag.\nVan Zanten",
  "content_char_count": 1128,
  "source": {
    "document_id": "4e9cbe3e-b72d-43ec-a822-4d84e8c82c4c",
    "document_nummer": "2024D24290",
    "document_soort": "Motie",
    "publication_id": "3b7f8a90-d83f-4e5f-9ef5-74e0bc39acd5",
    "publication_content_type": "application/xml",
    "publication_length": 2501,
    "cached": false,
    "binary_path": "bronmateriaal-onbewerkt\\cache\\document_publications\\3b7f8a90-d83f-4e5f-9ef5-74e0bc39acd5.xml"
  },
  "issues": []
}