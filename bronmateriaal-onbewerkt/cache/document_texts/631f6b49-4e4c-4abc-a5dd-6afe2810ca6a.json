{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 526\nWijziging van de Wet ter voorkoming van witwassen en financieren van terrorisme en enige andere wetten in verband met de uitvoering van Verordening (EU) 2023/1113 betreffende bij geldovermakingen en overdrachten van bepaalde cryptoactiva te voegen informatie en tot wijziging van Richtlijn (EU) 2015/849 (Uitvoeringswet verordening bij geldovermakingen en overdrachten van cryptoactiva te voegen informatie)\nNr.\n15\nGEWIJZIGDE MOTIE VAN HET LID VAN DER LEE TER VERVANGING VAN DIE GEDRUKT ONDER NR. 11\nVoorgesteld\n26 november 2024\nDe Kamer,\ngehoord de beraadslaging,\nconstaterende, dat «Pump-and-Dump» volgens de AFM een wijdverspreide vorm van marktmanipulatie is;\noverwegende, dat consumenten hierdoor veel financiële schade op kunnen lopen;\noverwegende, dat er al snel een eerste Europese evaluatie van de MiCA voorzien is;\nverzoekt de regering, als daar n.a.v. de eerste evaluatie aanleiding toe is, om in Europees verband te bespreken of bij grootschalige «Pump-and-Dump» activiteiten een gerichte en verplichte wachttijd tussen het aankopen en verkopen van cryptoactiva kan worden ingebouwd om prijsmanipulatie te voorkomen,\nen gaat over tot de orde van de dag,\nVan der Lee",
  "content_char_count": 1255,
  "source": {
    "document_id": "51bbf392-5fdc-4207-bc28-e5ce9baadbef",
    "document_nummer": "2024D45209",
    "document_soort": "Motie (gewijzigd/nader)",
    "publication_id": "631f6b49-4e4c-4abc-a5dd-6afe2810ca6a",
    "publication_content_type": "application/xml",
    "publication_length": 2611,
    "cached": false,
    "binary_path": "bronmateriaal-onbewerkt\\cache\\document_publications\\631f6b49-4e4c-4abc-a5dd-6afe2810ca6a.xml"
  },
  "issues": []
}