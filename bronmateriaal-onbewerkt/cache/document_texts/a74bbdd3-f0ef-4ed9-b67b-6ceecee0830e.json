{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n18\nMOTIE VAN HET LID KOUWENHOVEN\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat er partijen zijn die werkenden altijd méér koopkracht willen geven dan mensen die niet werken, zoals arbeidsongeschikten, jonggehandicapten en gepensioneerden;\noverwegende dat we in Nederland allemaal moeten kunnen profiteren van onze welvaartsgroei, dus ook mensen die niet kunnen werken;\noverwegende dat koopkrachtmodellen jaar in, jaar uit leiden tot grote politieke tegenstellingen;\nverzoekt de Minister van Economische Zaken om met het CPB te kijken hoe zij voortaan bij de presentatie van koopkrachtcijfers voor het komende jaar ook de historische ontwikkeling van koopkrachtcijfers kunnen weergeven, opdat de jaarlijkse besluitvorming in het parlement gepaard gaat met historisch perspectief op deze koopkrachtcijfers,\nen gaat over tot de orde van de dag.\nKouwenhoven",
  "content_char_count": 1114,
  "source": {
    "document_id": "90734d4b-48d1-461c-9542-9f96fc160b29",
    "document_nummer": "2025D43278",
    "document_soort": "Motie",
    "publication_id": "a74bbdd3-f0ef-4ed9-b67b-6ceecee0830e",
    "publication_content_type": "application/xml",
    "publication_length": 5079,
    "cached": false,
    "binary_path": "bronmateriaal-onbewerkt\\cache\\document_publications\\a74bbdd3-f0ef-4ed9-b67b-6ceecee0830e.xml"
  },
  "issues": []
}