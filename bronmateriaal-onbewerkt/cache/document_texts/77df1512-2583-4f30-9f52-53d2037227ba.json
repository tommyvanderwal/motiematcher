{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n359\nMOTIE VAN HET LID VAN DER VELDE\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\noverwegende dat het Commissariaat voor de Media een wettelijke taak heeft in het waarborgen van een pluriform en onafhankelijk media-aanbod;\nconstaterende dat in het kader van een mogelijke hervorming van het publieke omroepbestel ook het functioneren van het toezichthoudende orgaan tegen het licht gehouden moet worden;\nvan mening dat het Commissariaat voor de Media een cruciale positie bekleedt in de beoordeling van de pluriformiteit van het media-aanbod en dat deze taak uitsluitend goed kan worden uitgevoerd wanneer het Commissariaat zelf op volstrekt neutrale en onafhankelijke wijze opereert;\nverzoekt de regering om in het licht van de aankomende hervorming ook te komen met voorstellen voor een herziening van het functioneren, de samenstelling en de werkwijze van het Commissariaat voor de Media, met als uitgangspunt dat het Commissariaat institutioneel, ideologisch en politiek onpartijdig moet zijn en ook zichtbaar als zodanig moet functioneren,\nen gaat over tot de orde van de dag.\nVan der Velde",
  "content_char_count": 1242,
  "source": {
    "document_id": "a159455e-e852-4b1e-8c6f-163b088aa52d",
    "document_nummer": "2025D16833",
    "document_soort": "Motie",
    "publication_id": "77df1512-2583-4f30-9f52-53d2037227ba",
    "publication_content_type": "application/xml",
    "publication_length": 2595,
    "cached": false,
    "binary_path": "bronmateriaal-onbewerkt\\cache\\document_publications\\77df1512-2583-4f30-9f52-53d2037227ba.xml"
  },
  "issues": []
}