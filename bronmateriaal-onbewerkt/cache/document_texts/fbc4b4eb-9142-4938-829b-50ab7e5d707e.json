{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 925\nBestrijding internationaal terrorisme\nNr.\n976\nMOTIE VAN DE LEDEN CEDER EN BOSWIJK\nVoorgesteld\n23 oktober 2024\nDe Kamer,\ngehoord de beraadslaging,\noverwegende dat het kabinet op 28 juni jongstleden heeft aangegeven ertoe over te willen gaan een in omvang en tijd afgebakende groep Afghaanse bewakers die zich voor Nederland (Buitenlandse Zaken en Defensie) hebben ingezet, voor overbrenging in aanmerking te laten komen;\nconstaterende dat er zorgen zijn over de reikwijdte van deze groep en de opvangcapaciteit, en er behoefte is aan enige vorm van voorzienbaarheid;\nverzoekt de regering de al lopende verzoeken van de groep Afghaanse bewakers op grond van deze besluiten te beoordelen, daarbij een redelijke bewijslastverdeling te hanteren en het maximale aantal over te brengen bewakers te stellen op 250 bewakers exclusief kerngezin,\nen gaat over tot de orde van de dag.\nCeder\nBoswijk",
  "content_char_count": 964,
  "source": {
    "document_id": "5ef80b3a-5f9e-4c07-b9b2-39fad6a1cb2e",
    "document_nummer": "2024D40416",
    "document_soort": "Motie",
    "publication_id": "fbc4b4eb-9142-4938-829b-50ab7e5d707e",
    "publication_content_type": "application/xml",
    "publication_length": 2368,
    "cached": false,
    "binary_path": "bronmateriaal-onbewerkt\\cache\\document_publications\\fbc4b4eb-9142-4938-829b-50ab7e5d707e.xml"
  },
  "issues": []
}