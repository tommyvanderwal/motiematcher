{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n143\nMOTIE VAN DE LEDEN VAN NISPEN EN MICHON-DERKZEN\nVoorgesteld\n4 september 2025\nDe Kamer,\ngehoord de beraadslaging,\noverwegende dat uitsluiting van individuen door (religieuze) gesloten gemeenschappen een groot probleem is en het «sociaal doodverklaren» ingrijpende gevolgen kan hebben voor betrokkenen, waartegen met de huidige strafbepalingen niet of nauwelijks kan worden opgetreden;\nconstaterende dat veertien burgemeesters in de regio Twente met een brandbrief richting het Rijk ook pleiten voor strengere wetgeving tegen sektes omdat er veel misstanden plaatsvinden en er te weinig tegen kan worden gehandhaafd met de huidige wetgeving;\nvan mening dat dit soort ernstige vormen van uitsluiting als een vorm van psychisch geweld zou moeten worden erkend;\nverzoekt de regering te bezien hoe uitsluiting bij sektes en andere al dan niet religieuze gemeenschappen als strafbare vorm van psychisch geweld kan worden erkend en meegenomen kan worden bij de voorbereidingen van het wetsvoorstel waarmee psychisch geweld strafbaar wordt gesteld,\nen gaat over tot de orde van de dag.\nVan Nispen\nMichon-Derkzen",
  "content_char_count": 1206,
  "source": {
    "document_id": "7e58d2b3-b66d-41cd-bd3f-25140a7e37de",
    "document_nummer": "2025D37148",
    "document_soort": "Motie",
    "publication_id": "b23e3f0c-f1b9-43af-9820-cb2ac6b3cb78",
    "publication_content_type": "application/xml",
    "publication_length": 4912,
    "cached": false,
    "binary_path": "bronmateriaal-onbewerkt\\cache\\document_publications\\b23e3f0c-f1b9-43af-9820-cb2ac6b3cb78.xml"
  },
  "issues": []
}