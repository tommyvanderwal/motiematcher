{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n421\nGEWIJZIGDE MOTIE VAN HET LID BAMENGA TER VERVANGING VAN DIE GEDRUKT ONDER NR. 415\nVoorgesteld\n24 september 2024\nDe Kamer,\ngehoord de beraadslaging,\noverwegende dat recent onderzoek wederom heeft laten zien dat 10% van de ambtenaren in het afgelopen jaar racisme heeft ervaren;\nconstaterende dat mensen zich pas verantwoordelijk voelen als het tegengaan van racisme en discriminatie duidelijk onderdeel is van hun functieomschrijving en beoordelingscyclus;\nverzoekt de regering te bevorderen dat in functieomschrijvingen en in de beoordelingscycli van alle ambtenaren met een leidinggevende functie de expliciete verantwoordelijkheid wordt opgenomen om actief zorg te dragen voor een veilige en inclusieve werkomgeving vrij van racisme en discriminatie,\nen gaat over tot de orde van de dag.\nBamenga",
  "content_char_count": 908,
  "source": {
    "document_id": "f13e3d62-3c45-4a2d-82db-d1a0723a9b3b",
    "document_nummer": "2024D33001",
    "document_soort": "Motie (gewijzigd/nader)",
    "publication_id": "1d35f6b8-72c2-4294-ab9a-2ca813099914",
    "publication_content_type": "application/xml",
    "publication_length": 2239,
    "cached": false,
    "binary_path": "bronmateriaal-onbewerkt\\cache\\document_publications\\1d35f6b8-72c2-4294-ab9a-2ca813099914.xml"
  },
  "issues": []
}