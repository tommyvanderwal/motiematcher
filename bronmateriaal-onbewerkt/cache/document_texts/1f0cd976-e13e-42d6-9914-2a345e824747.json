{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n799\nMOTIE VAN HET LID YEŞILGÖZ-ZEGERIUS\nVoorgesteld\n25 september 2025\nDe Kamer,\ngehoord de beraadslaging,\nconstaterende dat rechts-extremistische en neonazistische organisaties een bedreiging vormen voor onze nationale veiligheid;\nconstaterende dat een aantal rechts-extremistische organisaties zoals The Base inmiddels terecht op Nederlandse en Europese terroristenlijsten zijn geplaatst;\noverwegende dat er duidelijke signalen zijn dat bij de rellen van afgelopen weekend een aantal rechts-extremistische organisaties betrokken zijn geweest;\nverzoekt de regering in overleg met het OM te bevorderen dat de rechts-extremistische organisaties die bij de rellen aanwezig waren zo snel mogelijk worden verboden en met gelijkgestemde landen te bezien of zij op de Europese terrorismesanctielijst worden geplaatst,\nen gaat over tot de orde van de dag.\nYeşilgöz-Zegerius",
  "content_char_count": 977,
  "source": {
    "document_id": "31b62495-d846-479a-a922-b52fd5bb72f6",
    "document_nummer": "2025D41712",
    "document_soort": "Motie",
    "publication_id": "1f0cd976-e13e-42d6-9914-2a345e824747",
    "publication_content_type": "application/xml",
    "publication_length": 4650,
    "cached": false,
    "binary_path": "bronmateriaal-onbewerkt\\cache\\document_publications\\1f0cd976-e13e-42d6-9914-2a345e824747.xml"
  },
  "issues": []
}