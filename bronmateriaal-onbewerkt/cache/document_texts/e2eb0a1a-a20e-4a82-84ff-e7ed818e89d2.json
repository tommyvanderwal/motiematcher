{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 037\nMestbeleid\nNr.\n552\nMOTIE VAN HET LID GRINWIS C.S.\nVoorgesteld\n4 juli 2024\nDe Kamer,\ngehoord de beraadslaging,\nconstaterende dat bepaalde gebieden op basis van gedateerde gegevens ten onrechte zijn aangewezen als door nutriënten verontreinigde (NV-)gebieden, zoals in de waterschappen Noorderzijlvest en Amstel, Gooi en Vecht, aangezien is aangetoond dat de bijdrage van de landbouw aan de nutriëntenverontreiniging daar minder is dan 19%;\noverwegende dat er momenteel een actualisatie van de cijfers plaatsvindt, waarbij het aandeel van de landbouw in de nutriëntenbelasting herijkt wordt;\nverzoekt de regering met de grootst mogelijke spoed op basis van de geactualiseerde bronnenanalyses gebieden waar de landbouw 19% of minder aan de nutriëntenbelasting bijdraagt niet langer aan te wijzen als NV-gebied,\nen gaat over tot de orde van de dag.\nGrinwis\nFlach\nVedder",
  "content_char_count": 943,
  "source": {
    "document_id": "477419c7-3d7c-4586-9278-839ebfdd31d3",
    "document_nummer": "2024D28388",
    "document_soort": "Motie",
    "publication_id": "e2eb0a1a-a20e-4a82-84ff-e7ed818e89d2",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\e2eb0a1a-a20e-4a82-84ff-e7ed818e89d2.xml"
  },
  "issues": []
}