{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n62\nMOTIE VAN DE LEDEN DANIËLLE JANSEN EN KRUL\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat roken in het bijzijn van kinderen de kans op wiegendood en gezondheidsproblemen zoals een middenoorontsteking, luchtweginfecties en astma vergroot;\nconstaterende dat roken in het bijzijn van kinderen de kans vergroot dat zij later ook gaan roken;\nconstaterende dat een rookvrij beleid op plaatsen waar veel kinderen komen resulteert in een afname van gezondheidsproblemen en het aantal ziekenhuisbezoeken hierdoor;\nverzoekt de regering om met een plan te komen voor een rookverbod ten aanzien van plekken waar veel kinderen komen, zoals in pretparken, speeltuinen en openluchtzwembaden;\nverzoekt de regering om ervaringen en de haalbaarheid te onderzoeken van een breder verbod van roken in de nabijheid van kinderen, en de Kamer daarover binnen zes maanden te informeren,\nen gaat over tot de orde van de dag.\nDaniëlle Jansen\nKrul",
  "content_char_count": 1163,
  "source": {
    "document_id": "d774d20f-e657-4393-909b-23d1948c3aed",
    "document_nummer": "2024D02664",
    "document_soort": "Motie",
    "publication_id": "9cd8a8c3-2b83-4e48-8034-337232043cdc",
    "publication_content_type": "application/xml",
    "publication_length": 2664,
    "cached": false,
    "binary_path": "bronmateriaal-onbewerkt\\cache\\document_publications\\9cd8a8c3-2b83-4e48-8034-337232043cdc.xml"
  },
  "issues": []
}