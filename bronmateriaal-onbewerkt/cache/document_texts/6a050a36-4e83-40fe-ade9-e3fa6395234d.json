{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n463\nMOTIE VAN DE LEDEN MICHON-DERKZEN EN VAN NISPEN\nVoorgesteld\n19 februari 2025\nDe Kamer,\ngehoord de beraadslaging,\nconstaterende dat veel criminelen stromannen of katvangers gebruiken bij het opzetten van malafide ondernemingen;\noverwegende dat naast strafrechtelijke handhaving ook bestuursrechtelijke handhaving noodzakelijk is om georganiseerde criminaliteit te bestrijden;\noverwegende dat een duaal handhavingsstelsel al mogelijk is in het kader van het UBO-register;\nverzoekt de regering voor de zomer te komen met een nadere inhoudelijke reactie op het voorstel collectieve handhaving van de verplichtingen in de Handelsregisterwet via het bestuursrecht mogelijk te maken;\nverzoekt de regering tevens mogelijkheden te onderzoeken om ruimte te geven aan de Kamer van Koophandel om bij twijfel een inschrijving in het Handelsregister voor nader onderzoek aan te houden en zo nodig te weigeren,\nen gaat over tot de orde van de dag.\nMichon-Derkzen\nVan Nispen",
  "content_char_count": 1085,
  "source": {
    "document_id": "ae45b2be-ef64-4082-90dd-23e7f22aca65",
    "document_nummer": "2025D07192",
    "document_soort": "Motie",
    "publication_id": "6a050a36-4e83-40fe-ade9-e3fa6395234d",
    "publication_content_type": "application/xml",
    "publication_length": 2531,
    "cached": false,
    "binary_path": "bronmateriaal-onbewerkt\\cache\\document_publications\\6a050a36-4e83-40fe-ade9-e3fa6395234d.xml"
  },
  "issues": []
}