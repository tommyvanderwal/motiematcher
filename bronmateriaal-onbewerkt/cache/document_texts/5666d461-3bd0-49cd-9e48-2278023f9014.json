{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n786\nMOTIE VAN DE LEDEN INGE VAN DIJK EN CEDER\nVoorgesteld\n6 februari 2025\nDe Kamer,\ngehoord de beraadslaging,\noverwegende dat zowel de Kamer als het kabinet het zeer onwenselijk en onnodig vinden dat buy now, pay later in fysieke winkels wordt aangeboden;\nconstaterende dat BNPL-aanbieders ondanks de oproepen van Kamer en kabinet t√≥ch willen overgaan tot aanbieden van BNPL in de fysieke winkels, door zich te beroepen op de nieuwe CCD II-richtlijn, waaronder dit niet verboden is;\nverzoekt de regering in samenwerking met experts breed te kijken naar mogelijkheden om onder CCD II toch aanvullende maatregelen te nemen voor het verbieden of op zijn minst sterk ontmoedigen van BNPL-betaling in fysieke winkels, zowel via de pinautomaat als via de Apple Wallet,\nen gaat over tot de orde van de dag.\nInge van Dijk\nCeder",
  "content_char_count": 968,
  "source": {
    "document_id": "b1e278aa-1c9c-4837-b525-6c779dc86134",
    "document_nummer": "2025D05209",
    "document_soort": "Motie",
    "publication_id": "5666d461-3bd0-49cd-9e48-2278023f9014",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\5666d461-3bd0-49cd-9e48-2278023f9014.xml"
  },
  "issues": []
}