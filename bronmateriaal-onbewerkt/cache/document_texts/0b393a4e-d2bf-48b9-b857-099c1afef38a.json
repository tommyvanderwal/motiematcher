{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n18\nMOTIE VAN HET LID CHAKOR\nVoorgesteld\n10 oktober 2024\nDe Kamer,\ngehoord de beraadslaging,\noverwegende dat de regering van plan is het aantal rijksambtenaren met 22% te verminderen;\noverwegende dat in het hoofdlijnenakkoord staat dat daarbij de uitvoerende diensten worden ontzien en dat de Algemene Rekenkamer constateert dat die niet in alle gevallen ontzien worden;\noverwegende dat uit eerdere rapporten van de Algemene Rekenkamer volgt dat de uitvoering al onder druk staat;\noverwegende dat in het regeerprogramma staat dat rijksinspecties versterkt moeten worden en de toezichtstaak van andere autoriteiten en toezichthouders verbeterd moet worden;\nverzoekt de regering inzichtelijk te maken welke uitvoeringsorganisaties, inspecties en toezichthouders door de bezuinigingen worden geraakt en aan te geven wat dat voor de uitvoering van hun taken betekent,\nen gaat over tot de orde van de dag.\nChakor",
  "content_char_count": 1119,
  "source": {
    "document_id": "201affb7-cf67-4504-bc34-b62d7bd0bef1",
    "document_nummer": "2024D38010",
    "document_soort": "Motie",
    "publication_id": "0b393a4e-d2bf-48b9-b857-099c1afef38a",
    "publication_content_type": "application/xml",
    "publication_length": 2547,
    "cached": false,
    "binary_path": "bronmateriaal-onbewerkt\\cache\\document_publications\\0b393a4e-d2bf-48b9-b857-099c1afef38a.xml"
  },
  "issues": []
}