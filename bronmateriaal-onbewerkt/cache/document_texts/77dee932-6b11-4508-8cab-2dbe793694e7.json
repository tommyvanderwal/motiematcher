{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n23 235\nThuiszorg en wijkverpleging\nNr.\n246\nMOTIE VAN HET LID SLAGT-TICHELMAN\nVoorgesteld\n23 september 2025\nDe Kamer,\ngehoord de beraadslaging,\nconstaterende dat mensen met de ziekte van Alzheimer en andere complexe zorgvragen nu wijkverpleging ontvangen via de Zorgverzekeringswet, maar bij de overgang naar een Wlz-indicatie in sommige regio's ineens te maken krijgen met een andere zorgorganisatie en een andere wijkverpleegkundige;\noverwegende dat juist deze groep gebaat is bij vertrouwde gezichten en continuïteit van zorg, en dat een plotselinge wissel van zorgverlener verwarrend en schadelijk kan zijn;\nverzoekt de regering om te onderzoeken hoe de continuïteit van wijkverpleging beter kan worden geborgd bij overgang van de Zvw naar de Wlz, en waar mogelijk al eerste stappen te zetten richting een model waarin cliënten hun vertrouwde wijkverpleegkundige kunnen behouden,\nen gaat over tot de orde van de dag.\nSlagt-Tichelman",
  "content_char_count": 1006,
  "source": {
    "document_id": "6bde8fa0-c394-47d1-b7bd-e855e0d8fa0e",
    "document_nummer": "2025D41152",
    "document_soort": "Motie",
    "publication_id": "77dee932-6b11-4508-8cab-2dbe793694e7",
    "publication_content_type": "application/xml",
    "publication_length": 4539,
    "cached": false,
    "binary_path": "bronmateriaal-onbewerkt\\cache\\document_publications\\77dee932-6b11-4508-8cab-2dbe793694e7.xml"
  },
  "issues": []
}