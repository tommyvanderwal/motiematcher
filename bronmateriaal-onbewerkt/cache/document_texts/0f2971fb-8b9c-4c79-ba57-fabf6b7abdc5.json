{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 997\nVliegramp MH17\nNr.\n183\nMOTIE VAN HET LID PATERNOTTE C.S.\nVoorgesteld\n27 juni 2024\nDe Kamer,\ngehoord de beraadslaging,\nconstaterende dat het op 17 juli aanstaande tien jaar geleden is dat vlucht MH17 werd neergehaald en 298 inzittenden, waaronder 196 Nederlanders, de dood vonden;\noverwegende dat sinds de Tweede Wereldoorlog nooit zo veel Nederlanders het leven verloren door een aanslag;\noverwegende dat de strijd voor gerechtigheid nog altijd doorgaat en Nederland deze samen met bondgenoten onverdroten voortzet;\noverwegende dat eenieder die heeft bijgedragen aan de bergings- en repatriëringsmissie zwaar en onontbeerlijk werk heeft geleverd;\nverzoekt de regering op 17 juli 2024 de vlag op alle regeringsgebouwen halfstok te hangen;\nroept het kabinet op om de bij de MH17-bergingsmissie betrokken hulpverleners, waaronder militairen, op passende wijze te eren voor hun inzet in Oekraïne, zoals ook in Nederland is gebeurd,\nen gaat over tot de orde van de dag.\nPaternotte\nBoswijk\nCeder\nDassen\nDe Roon\nDiederik van Dijk\nDobbe\nEerdmans\nEllian\nMutluer\nTeunissen,\nVan Baarle\nVan Oostenbruggen\nVermeer",
  "content_char_count": 1178,
  "source": {
    "document_id": "eafe0796-98f9-46d6-8e3b-fa5d802b69f7",
    "document_nummer": "2024D27368",
    "document_soort": "Motie",
    "publication_id": "0f2971fb-8b9c-4c79-ba57-fabf6b7abdc5",
    "publication_content_type": "application/xml",
    "publication_length": 2976,
    "cached": false,
    "binary_path": "bronmateriaal-onbewerkt\\cache\\document_publications\\0f2971fb-8b9c-4c79-ba57-fabf6b7abdc5.xml"
  },
  "issues": []
}