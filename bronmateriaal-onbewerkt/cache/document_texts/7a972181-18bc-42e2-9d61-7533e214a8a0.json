{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nI\nVaststelling van de begrotingsstaat van de Koning (I) voor het jaar 2025\nNr.\n9\nMOTIE VAN HET LID SIX DIJKSTRA\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat er volgens de Grondwet ministeriële verantwoordelijkheid geldt voor het handelen van de Koning;\nconstaterende dat er ook (afgeleide) ministeriële verantwoordelijkheid geldt voor een aantal andere leden van het Koninklijk Huis;\noverwegende dat zich in het verleden onwenselijke situaties hebben voorgedaan waarin leden van het Koninklijk Huis voor wie afgeleide ministeriële verantwoordelijkheid geldt, uitspraken hebben gedaan die politiek gevoelig lagen en/of niet conform het regeringsbeleid waren en waarin zij dicht op de uitvoering van het regeringsbeleid zaten;\nvan mening dat dergelijke onwenselijke en ongemakkelijke situaties in de toekomst voorkomen zouden moeten worden;\nbesluit als Kamer een externe commissie in te stellen, bestaande uit onder meer experts in staatsrecht, om advies uit te brengen over het vormgeven van de afgeleide ministeriële verantwoordelijkheid;\nverzoekt die commissie expliciet ook input te vragen van die leden van het Koninklijk Huis voor wie de afgeleide ministeriele verantwoordelijkheid van toepassing is;\nverzoekt het presidium hiervoor op korte termijn een voorbereidingsgroep te vormen,\nen gaat over tot de orde van de dag.\nSix Dijkstra",
  "content_char_count": 1452,
  "source": {
    "document_id": "cb1d3be0-49ea-4c95-a055-e1bb27859921",
    "document_nummer": "2024D37746",
    "document_soort": "Motie",
    "publication_id": "7a972181-18bc-42e2-9d61-7533e214a8a0",
    "publication_content_type": "application/xml",
    "publication_length": 2974,
    "cached": false,
    "binary_path": "bronmateriaal-onbewerkt\\cache\\document_publications\\7a972181-18bc-42e2-9d61-7533e214a8a0.xml"
  },
  "issues": []
}