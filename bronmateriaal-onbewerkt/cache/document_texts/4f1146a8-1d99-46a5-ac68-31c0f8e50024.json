{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1145\nMOTIE VAN HET LID VAN HOUWELINGEN\nVoorgesteld\n19 juni 2024\nDe Kamer,\ngehoord de beraadslaging,\noverwegende dat scholen en universiteiten bij uitstek plekken zijn waar verschillende ideologieën in alle vrijheid bediscussieerd en bevraagd zouden moeten kunnen worden;\noverwegende dat het daarom van groot belang is dat scholen en universiteiten zelf over al die ideologieën geen standpunt innemen, zodat scholieren en studenten zich geheel vrij voelen om met elkaar en hun docenten van gedachten te wisselen;\nspreekt uit dat op en in publieke gebouwen, waaronder scholen en universiteiten, geen vlaggen van ideologische strekking, waaronder de lhbtq-vlag en bijvoorbeeld de Oekraïense vlag, behoren te worden gevoerd,\nen gaat over tot de orde van de dag.\nVan Houwelingen",
  "content_char_count": 905,
  "source": {
    "document_id": "948d5bdf-6337-49ac-82a2-86365237f626",
    "document_nummer": "2024D25694",
    "document_soort": "Motie",
    "publication_id": "4f1146a8-1d99-46a5-ac68-31c0f8e50024",
    "publication_content_type": "application/xml",
    "publication_length": 2240,
    "cached": false,
    "binary_path": "bronmateriaal-onbewerkt\\cache\\document_publications\\4f1146a8-1d99-46a5-ac68-31c0f8e50024.xml"
  },
  "issues": []
}