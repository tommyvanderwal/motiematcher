{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 470\nNajaarsnota 2023\nNr.\n12\nMOTIE VAN DE LEDEN FLACH EN GRINWIS\nVoorgesteld\n19 december 2023\nDe Kamer,\ngehoord de beraadslaging,\nconstaterende dat er zich regelmatig een hoge mate van onderuitputting voordoet, die in 2023 ongeveer 4,5 miljard euro bedraagt;\noverwegende dat er voor die 4,5 miljard euro wel verwachtingen zijn gewekt en belasting is geheven;\noverwegende dat hoge onderuitputting afbreuk kan doen aan de doelmatigheid en doeltreffendheid van beleid;\nverzoekt de regering concrete stappen te nemen om de mate van onderuitputting te verminderen, bijvoorbeeld door het gerichter begroten van de uitgaven aan subsidies, en de Kamer daarover vóór de Voorjaarsnota 2024 te informeren,\nen gaat over tot de orde van de dag.\nFlach\nGrinwis",
  "content_char_count": 818,
  "source": {
    "document_id": "ffd3c8d2-e65b-4512-a750-4021845c5f2b",
    "document_nummer": "2023D50415",
    "document_soort": "Motie",
    "publication_id": "943b59c5-06ba-4cda-9e83-d7cd5d1e999c",
    "publication_content_type": "application/xml",
    "publication_length": 2243,
    "cached": false,
    "binary_path": "bronmateriaal-onbewerkt\\cache\\document_publications\\943b59c5-06ba-4cda-9e83-d7cd5d1e999c.xml"
  },
  "issues": []
}