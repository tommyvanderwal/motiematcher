{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n245\nMOTIE VAN HET LID VERMEER\nVoorgesteld\n23 april 2025\nDe Kamer,\ngehoord de beraadslaging,\nconstaterende dat verhuurders van woningen in box 3 in toenemende mate onder druk staan door regulering van de woningmarkt, een (in te voeren) vermogensaanwasbelasting in box 3 en het ontbreken van de mogelijkheid tot kostenaftrek in de Wet tegenbewijsregeling box 3;\noverwegende dat dit zorgt voor een uitpondingsgolf, waardoor eigenaren van huurwoningen gedwongen worden hun bezit te verkopen, wat catastrofale gevolgen heeft voor het huuraanbod in de vrije sector;\noverwegende dat bij de heffing van vennootschapsbelasting kostenaftrek wel mogelijk is en daadwerkelijk gerealiseerd rendement belast wordt;\nverzoekt het kabinet te onderzoeken wat de budgettaire aspecten en uitvoeringsaspecten zijn van een eenmalige overgangsfaciliteit voor vastgoedbeleggers waarmee hun bezit van box 3 naar box 2 kan worden\novergedragen tegen een overdrachtsbelasting van 2%, en de Kamer hier voor het zomerreces over te informeren,\nen gaat over tot de orde van de dag.\nVermeer",
  "content_char_count": 1167,
  "source": {
    "document_id": "2a216c9c-ace5-4b4e-8f7c-ddcfa46c9363",
    "document_nummer": "2025D18351",
    "document_soort": "Motie",
    "publication_id": "ce9ce049-3ccd-4ffe-a6c8-421039022ca4",
    "publication_content_type": "application/xml",
    "publication_length": 4875,
    "cached": false,
    "binary_path": "bronmateriaal-onbewerkt\\cache\\document_publications\\ce9ce049-3ccd-4ffe-a6c8-421039022ca4.xml"
  },
  "issues": []
}