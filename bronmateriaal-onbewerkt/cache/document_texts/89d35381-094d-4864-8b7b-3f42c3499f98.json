{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 724\nStudiefinanciering\nNr.\n230\nMOTIE VAN DE LEDEN BAMENGA EN SOEPBOER\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat er sprake is geweest van indirecte discriminatie door DUO bij het controleproces van de uitwonendenbeurs;\nconstaterende dat het sommige studenten jaren kostte om uiteindelijk bij de hoogste bestuursrechter in het gelijk te worden gesteld;\noverwegende dat eenzijdig overheidshandelen op dit moment is uitgezonderd van de Algemene wet gelijke behandeling (AWGB), waardoor mensen met klachten over discriminatie niet terecht kunnen bij het College voor de Rechten van de Mens en dat in 2022 ruim 800 discriminatieklachten over overheidshandelen niet konden worden behandeld;\nverzoekt de regering een wijzigingsvoorstel van de AWGB aan de Kamer voor te leggen om eenzijdig overheidshandelen niet langer uit te zonderen van de gelijkebehandelingswetgeving in het geval van mogelijk discriminatoir overheidshandelen, waarmee discriminatieklachten in dergelijke situaties ook kunnen worden behandeld door het College voor de Rechten van de Mens,\nen gaat over tot de orde van de dag.\nBamenga\nSoepboer",
  "content_char_count": 1216,
  "source": {
    "document_id": "7b93fecc-c37d-408c-a4a3-29b3e48cb38f",
    "document_nummer": "2024D11180",
    "document_soort": "Motie",
    "publication_id": "89d35381-094d-4864-8b7b-3f42c3499f98",
    "publication_content_type": "application/xml",
    "publication_length": 2641,
    "cached": false,
    "binary_path": "bronmateriaal-onbewerkt\\cache\\document_publications\\89d35381-094d-4864-8b7b-3f42c3499f98.xml"
  },
  "issues": []
}