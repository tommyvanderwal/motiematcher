{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n803\nMOTIE VAN HET LID RIKKERS-OOSTERKAMP\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat de Gezondheidsraad in 2013 al heeft aangegeven dat er in Nederland beperkte mogelijkheden zijn voor vaccinatie buiten de publieke programma's en dat wanneer een vaccinatie niet wordt opgenomen in een dergelijk programma, er weinig gebruik van wordt gemaakt;\nconstaterende dat de Gezondheidsraad in 2023 heeft aangegeven dat bepaalde vaccins (beter) beschikbaar en toegankelijk zouden moeten zijn voor mensen die er gebruik van willen maken buiten bestaande vaccinatieprogramma's om;\noverwegende dat dit leidt tot het niet optimaal benutten van de gezondheidswinst die met vaccinaties behaald kan worden;\nvan mening dat het van belang is om de beschikbaarheid van vaccins te vergroten en de kennis hierover te verbeteren, zodat mensen ge√Ønformeerde keuzes kunnen maken over hun gezondheid;\nverzoekt de regering te zorgen voor heldere en uitgebreidere communicatie en informatievoorziening over de beschikbare vaccins buiten de publieke programma's,\nen gaat over tot de orde van de dag.\nRikkers-Oosterkamp",
  "content_char_count": 1237,
  "source": {
    "document_id": "f53a43d7-735c-4c26-811d-c56070e0ddc0",
    "document_nummer": "2025D04741",
    "document_soort": "Motie",
    "publication_id": "143883bd-f825-402b-a3fc-e2780bb90b5d",
    "publication_content_type": "application/xml",
    "publication_length": 2663,
    "cached": false,
    "binary_path": "bronmateriaal-onbewerkt\\cache\\document_publications\\143883bd-f825-402b-a3fc-e2780bb90b5d.xml"
  },
  "issues": []
}