{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 163\nWijziging van Boek 7 van het Burgerlijk Wetboek en de Overgangswet nieuw Burgerlijk Wetboek in verband met de aanpassing van de termijn van de omkering van de bewijslast voor consumentenkoop van levende dieren (Aanpassingswet bewijslasttermijn consumentenkoop levende dieren)\nNr.\n14\nMOTIE VAN HET LID TEUNISSEN\nVoorgesteld tijdens het Wetgevingsoverleg van\n20 januari 2025\nDe Kamer,\ngehoord de beraadslaging,\nconstaterende dat paardenhandelaren standaard geen gezondheidskeuring doen voorafgaand aan de verkoop van een dier;\nconstaterende dat als de koper wel een gezondheidskeuring doet, diegene daar zelf voor moet betalen;\noverwegende dat een gezondheidskeuring voorafgaand aan de verkoop van een dier belangrijk is om te garanderen dat een gezond dier wordt verhandeld;\noverwegende dat een gezondheidskeuring voorafgaand aan de verkoop er tevens voor zorgt dat de fokker of handelaar aan de bewijslast kan voldoen indien een dier wel ziek wordt;\nverzoekt de regering te onderzoeken hoe een gezondheidskeuring verplicht kan worden gesteld bij het verhandelen van een paard,\nen gaat over tot de orde van de dag.\nTeunissen",
  "content_char_count": 1201,
  "source": {
    "document_id": "028049bc-7931-4be2-8a39-8573672e9185",
    "document_nummer": "2025D01718",
    "document_soort": "Motie",
    "publication_id": "eb6b8707-1ee6-4d9b-b1ef-2f3ce6fcc45b",
    "publication_content_type": "application/xml",
    "publication_length": 2573,
    "cached": false,
    "binary_path": "bronmateriaal-onbewerkt\\cache\\document_publications\\eb6b8707-1ee6-4d9b-b1ef-2f3ce6fcc45b.xml"
  },
  "issues": []
}