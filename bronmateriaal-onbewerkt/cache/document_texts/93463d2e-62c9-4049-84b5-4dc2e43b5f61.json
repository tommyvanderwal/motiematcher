{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n738\nMOTIE VAN HET LID RIKKERS-OOTERKAMP\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de geestelijke gezondheidszorg te maken heeft met zes verschillende wetten, elk met eigen regels, geldstromen en verantwoordingssystemen;\noverwegende dat deze ingewikkelde verdeling zorgt voor veel problemen in de samenwerking tussen hulpverleners en organisaties;\noverwegende dat mensen hierdoor soms niet de hulp krijgen die ze nodig hebben, omdat wetten of regels in de weg zitten;\nverzoekt de regering om voor het einde van dit jaar met een concreet voorstel te komen om de samenwerking tussen de zes verschillende wetten makkelijker te maken, zodat zorgverleners beter kunnen samenwerken en mensen sneller en passend geholpen worden,\nen gaat over tot de orde van de dag.\nRikkers-Oosterkamp",
  "content_char_count": 924,
  "source": {
    "document_id": "7c9cafca-f15c-4027-a599-96d149a10308",
    "document_nummer": "2025D18972",
    "document_soort": "Motie",
    "publication_id": "93463d2e-62c9-4049-84b5-4dc2e43b5f61",
    "publication_content_type": "application/xml",
    "publication_length": 4450,
    "cached": false,
    "binary_path": "bronmateriaal-onbewerkt\\cache\\document_publications\\93463d2e-62c9-4049-84b5-4dc2e43b5f61.xml"
  },
  "issues": []
}