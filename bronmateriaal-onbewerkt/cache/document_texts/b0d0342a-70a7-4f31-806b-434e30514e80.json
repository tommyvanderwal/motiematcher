{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n182\nMOTIE VAN HET LID GRINWIS C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat melkveehouders en akkerbouwers soms terughoudend zijn om samen te werken, omdat ze tegen bureaucratische knelpunten aanlopen;\noverwegende dat dergelijke samenwerkingsverbanden en het concept van het «nieuwe gemengde bedrijf» juist zorgen voor een win-winsituatie met een efficiënte benutting van de mest- en nutriëntenkringloop en een verminderde afhankelijkheid van de import van krachtvoer;\nverzoekt de regering, mede op basis van de lessen uit het PAVEx-project en de GLB-pilot Moderne Kringlooplandbouw, onwenselijke knelpunten bij samenwerking tussen melkveehouders en akkerbouwers, zoals bij het invullen van de gecombineerde opgave, weg te nemen, en de Kamer voor de zomer te informeren over de mogelijke oplossingen,\nen gaat over tot de orde van de dag.\nGrinwis\nVedder\nFlach\nVan Campen",
  "content_char_count": 1025,
  "source": {
    "document_id": "ccd99c51-1477-457a-873e-d8c32a6c8119",
    "document_nummer": "2025D07430",
    "document_soort": "Motie",
    "publication_id": "b0d0342a-70a7-4f31-806b-434e30514e80",
    "publication_content_type": "application/xml",
    "publication_length": 2478,
    "cached": false,
    "binary_path": "bronmateriaal-onbewerkt\\cache\\document_publications\\b0d0342a-70a7-4f31-806b-434e30514e80.xml"
  },
  "issues": []
}