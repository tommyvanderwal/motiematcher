{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nNota over de toestand van ’s Rijks Financiën\nNr.\n27\nMOTIE VAN HET LID BIKKER C.S.\nVoorgesteld\n19 september 2024\nDe Kamer,\ngehoord de beraadslaging,\nconstaterende dat het kabinet bovenop de bezuiniging van structureel 2,4 miljard euro uit het hoofdlijnenakkoord extra bezuinigt op ontwikkelingssamenwerking, namelijk opgeteld 2 miljard euro in de periode 2025–2029;\noverwegende dat het kabinet daarmee afwijkt van de reguliere systematiek om het OS-budget bij te stellen aan de omvang van het bni, terwijl er in het hoofdlijnenakkoord geen afspraak is gemaakt om van die systematiek af te wijken;\nverzoekt de regering geen aanvullende bezuinigingen door te voeren op het budget voor ontwikkelingssamenwerking en daarmee ook de reguliere systematiek van koppeling van het ODA-budget aan het bni structureel in stand te houden,\nen gaat over tot de orde van de dag.\nBikker\nStoffer\nJetten,\nBontenbal\nDassen\nTimmermans",
  "content_char_count": 990,
  "source": {
    "document_id": "ae871835-801b-4ddf-9530-54aafb5fe490",
    "document_nummer": "2024D34101",
    "document_soort": "Motie",
    "publication_id": "a01c1e9b-8c55-4329-b6fb-8361788989fd",
    "publication_content_type": "application/xml",
    "publication_length": 2489,
    "cached": false,
    "binary_path": "bronmateriaal-onbewerkt\\cache\\document_publications\\a01c1e9b-8c55-4329-b6fb-8361788989fd.xml"
  },
  "issues": []
}