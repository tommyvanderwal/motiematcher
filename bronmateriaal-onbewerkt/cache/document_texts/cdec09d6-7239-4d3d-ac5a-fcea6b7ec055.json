{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXIII\nWijziging van de begrotingsstaten van het Ministerie van Economische Zaken en Klimaat (XIII) voor het jaar 2024 (wijziging samenhangende met de Voorjaarsnota)\nNr.\n7\nMOTIE VAN HET LID THIJSSEN\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\nconstaterende dat het Nibud heeft geconcludeerd dat een op de drie huishoudens moeite heeft om de eindjes aan elkaar te knopen en dat 80% van de kwetsbare Nederlanders moeite heeft om de boodschappen te betalen;\nconstaterende dat uit een recent onderzoeksrapport van de FNV blijkt dat de winstgroei van bedrijven in 2023 twee keer zo hard is gestegen als de personeelskosten van de 70 grootste bedrijven;\noverwegende dat bedrijven dus steeds grotere winsten behalen terwijl veel gezinnen zich dagelijks zorgen maken over hun bestaanszekerheid;\nverzoekt de regering te onderzoeken hoe de economie dusdanig kan worden ingericht dat de welvaart eerlijker wordt verdeeld en de samenleving mee kan profiteren van de economische groei,\nen gaat over tot de orde van de dag.\nThijssen",
  "content_char_count": 1145,
  "source": {
    "document_id": "0543ee8a-f468-4838-9e22-006711509c32",
    "document_nummer": "2024D23895",
    "document_soort": "Motie",
    "publication_id": "cdec09d6-7239-4d3d-ac5a-fcea6b7ec055",
    "publication_content_type": "application/xml",
    "publication_length": 2551,
    "cached": false,
    "binary_path": "bronmateriaal-onbewerkt\\cache\\document_publications\\cdec09d6-7239-4d3d-ac5a-fcea6b7ec055.xml"
  },
  "issues": []
}