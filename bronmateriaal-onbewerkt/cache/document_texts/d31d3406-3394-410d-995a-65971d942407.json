{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n38\nMOTIE VAN HET LID DE HOOP C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat er voor mensen met een beperking en voor mensen die gebruikmaken van doelgroepenvervoer nog veel knelpunten zijn bij het gebruik van het ov;\noverwegende dat er een bestuursakkoord toegankelijkheid is en er gewerkt wordt aan een verbeterplan doelgroepenvervoer, maar dat dit de praktische belemmeringen die op dit moment ervaren worden, nog niet wegneemt;\noverwegende dat het College voor de Rechten van de Mens in het kader van de controle op de naleving van het VN-verdrag Handicap een rapport heeft gepresenteerd;\nverzoekt de regering om de aanbevelingen over te nemen;\nverzoekt de regering tevens het verbeterplan doelgroepenvervoer zo snel mogelijk naar de Kamer te sturen;\nen gaat over tot de orde van de dag.\nDe Hoop\nGrinwis\nStoffer\nKostiÄ‡\nVan Kent\nVedder",
  "content_char_count": 1077,
  "source": {
    "document_id": "27592094-5b75-4e2d-8253-62c498884c7f",
    "document_nummer": "2024D02497",
    "document_soort": "Motie",
    "publication_id": "d31d3406-3394-410d-995a-65971d942407",
    "publication_content_type": "application/xml",
    "publication_length": 2669,
    "cached": false,
    "binary_path": "bronmateriaal-onbewerkt\\cache\\document_publications\\d31d3406-3394-410d-995a-65971d942407.xml"
  },
  "issues": []
}