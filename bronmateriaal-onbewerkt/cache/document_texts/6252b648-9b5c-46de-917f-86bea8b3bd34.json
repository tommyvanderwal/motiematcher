{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4126\nMOTIE VAN HET LID PIRI\nVoorgesteld\n4 september 2025\nDe Kamer,\ngehoord de beraadslaging,\nconstaterende dat het met de nieuwe Terugkeerverordening mogelijk wordt om afspraken te maken met niet-erkende, maar feitelijke machthebbers in een herkomstland, zoals de taliban in Afghanistan, over de terugname van onderdanen, zonder dat daarmee wordt overgegaan tot diplomatieke erkenning;\nconstaterende dat het ontbreken van diplomatieke erkenning erop wijst dat er systematische mensenrechtenschendingen worden begaan door de niet-erkende, maar feitelijke machthebbers;\nverzoekt de regering om geen gebruik te maken van de ruimte ten aanzien van terugkeerafspraken met niet-erkende, maar feitelijke machthebbers,\nen gaat over tot de orde van de dag.\nPiri",
  "content_char_count": 916,
  "source": {
    "document_id": "6a69aa74-c115-4a91-b50b-11d0a765e563",
    "document_nummer": "2025D37306",
    "document_soort": "Motie",
    "publication_id": "6252b648-9b5c-46de-917f-86bea8b3bd34",
    "publication_content_type": "application/xml",
    "publication_length": 4450,
    "cached": false,
    "binary_path": "bronmateriaal-onbewerkt\\cache\\document_publications\\6252b648-9b5c-46de-917f-86bea8b3bd34.xml"
  },
  "issues": []
}