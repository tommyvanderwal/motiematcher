{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1629\nMOTIE VAN HET LID TJEERD DE GROOT\nVoorgesteld\n14 maart 2024\nDe Kamer,\ngehoord de beraadslaging,\nconstaterende dat er op korte termijn in Europees verband over het nieuwe voorstel van de Transportverordening inzake de bescherming van dieren tijdens vervoer zal worden gesproken;\noverwegende dat een van de primaire doelstellingen van de herziene verordening was om dierenwelzijn te verbeteren;\noverwegende dat het vangen van kippen aan de poten, wat resulteert in meer stress, bloedingen en botbreuken, in de huidige verordening verboden is, maar in het voorstel voor de nieuwe verordening wordt toegestaan en dat er daarmee een achteruitgang is op het gebied van dierenwelzijn;\nverzoekt de regering om niet akkoord te gaan met verslechtering van dierenwelzijn in de herziening van de Transportverordening en zich uit te spreken tegen alle wijzigingen die een verslechtering van dierenwelzijn zullen veroorzaken, waaronder het vangen van kippen aan de poten,\nen gaat over tot de orde van de dag.\nTjeerd de Groot",
  "content_char_count": 1128,
  "source": {
    "document_id": "9ff62f47-6efb-4b6b-9933-9bc07bdf041b",
    "document_nummer": "2024D09890",
    "document_soort": "Motie",
    "publication_id": "5b293d78-b577-485b-a5e2-2816650d0fd4",
    "publication_content_type": "application/xml",
    "publication_length": 2492,
    "cached": false,
    "binary_path": "bronmateriaal-onbewerkt\\cache\\document_publications\\5b293d78-b577-485b-a5e2-2816650d0fd4.xml"
  },
  "issues": []
}