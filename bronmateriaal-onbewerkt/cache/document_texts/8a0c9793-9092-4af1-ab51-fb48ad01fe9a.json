{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2067\nMOTIE VAN HET LID TUINMAN C.S.\nVoorgesteld\n16 april 2024\nDe Kamer,\ngehoord de beraadslaging,\nconstaterende dat multilayered luchtafweercapaciteiten recentelijk in Israël zeer effectief zijn gebleken;\nconstaterende dat Nederland en Europa tekortschieten, met name op het gebied van de verdediging tegen drones, kruisvluchtwapens en ballistische raketten;\nconstaterende dat multilayered luchtafweer een noodzakelijke capaciteit vormt voor Oekraïne om zijn steden en burgers te beschermen;\nconstaterende dat de Hoge Vertegenwoordiger Borrell lidstaten oproept luchtverdediging en munitie te leveren;\nconstaterende dat het European Sky Shield Initiative een kans biedt voor non-EU- en non-NAVO-landen;\noverwegende dat Frankrijk, Polen en Italië zich tot op heden niet hebben aangesloten bij het European Sky Shield Initiative (ESSI);\nverzoekt de regering het initiatief te nemen, bijvoorbeeld via European Sky Shield Initiative of NSPA, de NAVO-inkoopafdeling, om de Europese luchtverdediging te versterken;\nverzoekt de regering via de Capability Coalition Integrated Air and Missile Defence Oekraïne te betrekken bij lopende Europese initiatieven als ESSI om de luchtverdediging zo spoedig mogelijk op peil te brengen,\nen gaat over tot de orde van de dag.\nTuinman\nDassen\nPaternotte\nVan Campen\nKahraman\nCeder\nBoswijk",
  "content_char_count": 1418,
  "source": {
    "document_id": "93fa6537-9f57-493e-9e65-98c20e02e0cd",
    "document_nummer": "2024D15516",
    "document_soort": "Motie",
    "publication_id": "8a0c9793-9092-4af1-ab51-fb48ad01fe9a",
    "publication_content_type": "application/xml",
    "publication_length": 3080,
    "cached": false,
    "binary_path": "bronmateriaal-onbewerkt\\cache\\document_publications\\8a0c9793-9092-4af1-ab51-fb48ad01fe9a.xml"
  },
  "issues": []
}