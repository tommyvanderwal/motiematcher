{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n836\nMOTIE VAN HET LID KRUL C.S.\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat voedselmarketing gericht op kinderen voor meer dan 80% bestaat uit reclames voor ongezonde producten;\noverwegende dat uit onderzoek blijkt dat kinderen extra vatbaar zijn voor marketing en dat kinderen die blootgesteld worden aan voedselmarketing vaker ongezonde keuzes maken;\noverwegende dat uit onderzoek blijkt dat er een directe link bestaat tussen kindermarketing voor ongezond voedsel en obesitas bij kinderen, terwijl een gezonde leefstijl op jonge leeftijd latere ziektes voorkomt;\nvan mening dat de overheid meer moet doen om kinderen en ouders te helpen gezonde keuzes te maken en te beschermen tegen reclame voor ongezonde producten;\nconstaterende dat de regering werkt aan een wetsvoorstel om marketing voor ongezond voedsel gericht op kinderen tegen te gaan;\nverzoekt de regering om in dit wetsvoorstel een zo uitgebreid mogelijk verbod op kindermarketing voor ongezond voedsel op te nemen, zowel gericht op de fysieke als op de onlineleefomgeving van kinderen,\nen gaat over tot de orde van de dag.\nKrul\nDaniÃ«lle Jansen\nCeder\nDobbe",
  "content_char_count": 1266,
  "source": {
    "document_id": "70e67b1e-2288-4f29-9db3-9dad88142c6c",
    "document_nummer": "2025D27132",
    "document_soort": "Motie",
    "publication_id": "3b4c8029-f40f-49e2-8d71-6eadad11280e",
    "publication_content_type": "application/xml",
    "publication_length": 5169,
    "cached": false,
    "binary_path": "bronmateriaal-onbewerkt\\cache\\document_publications\\3b4c8029-f40f-49e2-8d71-6eadad11280e.xml"
  },
  "issues": []
}