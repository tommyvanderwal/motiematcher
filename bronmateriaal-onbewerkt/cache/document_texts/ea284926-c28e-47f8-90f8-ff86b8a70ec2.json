{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n112\nGEWIJZIGDE MOTIE VAN HET LID DASSEN C.S. TER VERVANGING VAN DIE GEDRUKT ONDER NR. 81\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat het loon van een 18-jarige op 50% zit van het volwassenenminimumloon van een 21-jarige;\nconstaterende dat Nederland in Europees perspectief een van de laagste jeugdminimumlonen heeft;\nverzoekt de regering het minimumjeugdloon stapsgewijs te verhogen, waarbij de eerste stap is dat een 20-jarige 90% van het volwassenenminimumloon verdient, een 19-jarige 80%, een 18-jarige 70%, 17-jarige 60% van het volwassenenminimumloon verdient, een 16-jarige 50% en een 15-jarige 40% en dit te dekken uit de middelen die nu gereserveerd zijn voor de voorgestelde minimumjeugdloonverhoging voor 2027 en de beperkte aanvullende dekking te zoeken in het alsnog toebedelen van de middelen die gereserveerd waren voor groepen in de knel, en het plaatsen van middelen in een realistischer kasritme door taakstellende onderuitputting in te boeken;\nverzoekt de regering de wijzigingen binnen het minimumjeugdloon te implementeren per 1 januari 2026,\nen gaat over tot de orde van de dag.\nDassen\nPatijn\nErgin\nVijlbrief",
  "content_char_count": 1366,
  "source": {
    "document_id": "f2019dad-fbb8-46a0-a6e7-db0b058d2f7e",
    "document_nummer": "2025D29363",
    "document_soort": "Motie (gewijzigd/nader)",
    "publication_id": "ea284926-c28e-47f8-90f8-ff86b8a70ec2",
    "publication_content_type": "application/xml",
    "publication_length": 5505,
    "cached": false,
    "binary_path": "bronmateriaal-onbewerkt\\cache\\document_publications\\ea284926-c28e-47f8-90f8-ff86b8a70ec2.xml"
  },
  "issues": []
}