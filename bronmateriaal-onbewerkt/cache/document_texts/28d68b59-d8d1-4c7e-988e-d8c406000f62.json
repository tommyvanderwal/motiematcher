{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n846\nMOTIE VAN DE LEDEN HERTZBERGER EN KATHMANN\nVoorgesteld\n11 september 2025\nDe Kamer,\ngehoord de beraadslaging,\noverwegende dat de afhankelijkheid van big tech een risico voor de privacy en (data)veiligheid van leerlingen is;\noverwegende dat Amerikaanse wetgeving geforceerde toegang tot data toestaat en de privacyafspraken tussen de EU en de VS (EU-VS Data Privacy Framework) juridisch wankel zijn;\noverwegende dat onderzoek van EuroStack en Dialogic laat zien dat er geschikte Europese alternatieven zijn die het onderwijs minder kwetsbaar maken;\noverwegende dat veel uitgevers in onderzoek en onderwijs hun posities versterken als leveranciers van informatiesystemen ondanks het feit dat hier open alternatieven voor beschikbaar zijn, zoals bijvoorbeeld in de Barcelona Declaration on Open Research Information staat beschreven;\nverzoekt de regering om er bij alle publiek gefinancierde onderwijs- en onderzoeksinstellingen op aan te dringen dat waar mogelijk applicaties die data verzamelen en waarvan gegevens in de Verenigde Staten worden opgeslagen uit te faseren en over te stappen op door publieke waarden gedreven Europese alternatieven;\nverzoekt de regering om zich zo in te zetten dat publiek gefinancierde onderwijs- en onderzoeksinstellingen standaard gebruikmaken van open metadata en dat metadata-applicaties en informatiesystemen van private aanbieders worden uitgefaseerd,\nen gaat over tot de orde van de dag.\nHertzberger\nKathmann",
  "content_char_count": 1550,
  "source": {
    "document_id": "55d87664-a191-482f-ae14-ca73fc61704e",
    "document_nummer": "2025D38579",
    "document_soort": "Motie",
    "publication_id": "28d68b59-d8d1-4c7e-988e-d8c406000f62",
    "publication_content_type": "application/xml",
    "publication_length": 5497,
    "cached": false,
    "binary_path": "bronmateriaal-onbewerkt\\cache\\document_publications\\28d68b59-d8d1-4c7e-988e-d8c406000f62.xml"
  },
  "issues": []
}