{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1192\nMOTIE VAN HET LID EL ABASSI\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat er sinds het aanhoudende brute geweld van Israël tegen de Palestijnse bevolking vreedzame en veilige sit-ins zijn georganiseerd in verschillende stationshallen in Nederland;\nconstaterende dat de bewoners van Gaza zich niet vrijelijk kunnen bewegen en niet veilig vervoerd kunnen worden;\noverwegende dat wij in Nederland ons wel vrijelijk en veilig kunnen vervoeren;\noverwegende dat de trein symbool staat voor vervoer en dat NS-stations hierdoor een passende plek zijn om te demonstreren voor rechten van de Palestijnen;\nspreekt uit dat vreedzame demonstranten die demonstreren tegen het handelen van Israël niet pijnlijk weg gezet moeten worden als antisemieten,\nen gaat over tot de orde van de dag.\nEl Abassi",
  "content_char_count": 935,
  "source": {
    "document_id": "208af027-e2a6-463f-989e-02b38a6272c1",
    "document_nummer": "2024D11993",
    "document_soort": "Motie",
    "publication_id": "744d9d37-89df-445b-9886-16c3ffed2d1f",
    "publication_content_type": "application/xml",
    "publication_length": 2311,
    "cached": false,
    "binary_path": "bronmateriaal-onbewerkt\\cache\\document_publications\\744d9d37-89df-445b-9886-16c3ffed2d1f.xml"
  },
  "issues": []
}