{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n13\nMOTIE VAN HET LID VAN DER WAL C.S.\nVoorgesteld tijdens het Wetgevingsoverleg van\n21 oktober 2024\nDe Kamer,\ngehoord de beraadslaging,\noverwegende dat het van groot belang is dat onze krijgsmacht zo spoedig mogelijk klaar is om Hoofdtaak 1 uit te voeren en daarvoor een groot aantal extra mensen nodig heeft;\nconstaterende dat de eerste lichting van het dienjaar een overtuigend succes is geweest en een groot aantal van deze dienjaarmilitairen besloten heeft te blijven bij Defensie;\noverwegende dat Defensie het dienjaar aan het opschalen is naar ten minste 4.000 deelnemers per jaar;\nverzoekt de regering een onderzoek in te stellen naar variaties van het dienjaar Defensie, waarbij ook rekening wordt gehouden met opties waarbij het dienjaar korter, parttime, of door werkenden ouder dan 27 jaar kan worden ingevuld, en de Kamer uiterlijk in het tweede kwartaal van 2025 over te informeren,\nen gaat over tot de orde van de dag.\nVan der Wal\nVan der Werf\nBoswijk\nNordkamp\nHeite\nDiederik van Dijk",
  "content_char_count": 1174,
  "source": {
    "document_id": "40cf8b77-6b57-445a-a0e8-d5f9e6b6b562",
    "document_nummer": "2024D39890",
    "document_soort": "Motie",
    "publication_id": "8af4096d-eb37-4746-93a5-17535aeaee11",
    "publication_content_type": "application/xml",
    "publication_length": 2742,
    "cached": false,
    "binary_path": "bronmateriaal-onbewerkt\\cache\\document_publications\\8af4096d-eb37-4746-93a5-17535aeaee11.xml"
  },
  "issues": []
}