{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 045\nSituatie in Oekraïne\nNr.\n232\nMOTIE VAN HET LID CEDER\nVoorgesteld\n11 september 2025\nDe Kamer,\ngehoord de beraadslaging,\nconstaterende dat het Europese sanctiebeleid tegen Rusland zowel uitzonderingen kent als op meerdere manieren omzeild kan worden;\noverwegende dat onder andere vanwege de havens in Rotterdam en Amsterdam Nederland een strategische positie in Europa heeft en doorvoer van Russische goederen, vooral na het incident afgelopen week in het Poolse luchtruim, een onwenselijke situatie is;\noverwegende dat de EU een gemeenschappelijk handelsbeleid heeft (art. 207 VWEU) en een douane-unie (art. 28–32 VWEU), maar lidstaten de ruimte hebben voor het instellen van nationale wet- en regelgeving ter naleving van mensenrechten;\nverzoekt het kabinet nationale maatregelen die de import, export, doorvoer en promotie van goederen en diensten afkomstig uit Rusland verbieden, uit te werken en hierbij te onderzoeken of gelijkgezinde (buur)landen zich hierbij willen aansluiten,\nen gaat over tot de orde van de dag.\nCeder",
  "content_char_count": 1104,
  "source": {
    "document_id": "229d3fde-bb6d-4f74-bd7d-a917bf22d9f6",
    "document_nummer": "2025D38808",
    "document_soort": "Motie",
    "publication_id": "051d4a42-784a-4706-aca3-f3307ba0121a",
    "publication_content_type": "application/xml",
    "publication_length": 4766,
    "cached": false,
    "binary_path": "bronmateriaal-onbewerkt\\cache\\document_publications\\051d4a42-784a-4706-aca3-f3307ba0121a.xml"
  },
  "issues": []
}