{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXVII\nWijziging van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024 (wijziging samenhangende met de Voorjaarsnota)\nNr.\n10\nMOTIE VAN HET LID HIRSCH C.S.\nVoorgesteld\n19 juni 2024\nDe Kamer,\ngehoord de beraadslaging,\nconstaterende dat internationale voedselwaakhond IPC vaststelt dat circa 1,1 miljoen Gazanen komende maand te maken krijgen met catastrofale honger;\nconstaterende dat deze zorgelijke situatie bevestigd wordt door autoriteiten zoals de Amerikaanse Minister van ontwikkelingssamenwerking Samantha Power en de Europese buitenlandchef Josep Borrell;\nconstaterende dat de tot nu toe ingezette humanitaire hulp de noden bij lange na niet tegemoetkomt;\nverzoekt de regering om alle mogelijke inspanningen te leveren voor het faciliteren van daadkrachtige en effectieve toegang tot hulp voor de burgers in Gaza, om een einde te maken aan deze hongersnood,\nen gaat over tot de orde van de dag.\nHirsch\nVan Baarle\nBamenga\nDobbe",
  "content_char_count": 1056,
  "source": {
    "document_id": "6ddb6dae-bf40-41ee-b31b-82620b174f39",
    "document_nummer": "2024D25791",
    "document_soort": "Motie",
    "publication_id": "b2abcfe7-4de8-4dda-8e67-ca802bfe9cd9",
    "publication_content_type": "application/xml",
    "publication_length": 2581,
    "cached": false,
    "binary_path": "bronmateriaal-onbewerkt\\cache\\document_publications\\b2abcfe7-4de8-4dda-8e67-ca802bfe9cd9.xml"
  },
  "issues": []
}