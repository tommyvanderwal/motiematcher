{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n283\nMOTIE VAN HET LID AARTSEN C.S.\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat er bij veel opdrachtgevers onrust en onduidelijkheid is over de vraag of zij nog wel zzp'ers kunnen inhuren;\nconstaterende dat zzp'ers hierdoor onnodig opdrachten en inkomsten verliezen omdat opdrachtgevers het risico niet aandurven door deze onduidelijkheid;\noverwegende dat zzp'ers nu nog te vaak categorisch uitgesloten worden door opdrachtgevers uit angst voor handhaving, terwijl dat wettelijk gezien niet nodig is;\nverzoekt de regering een overheidscampagne te starten om duidelijk te maken dat werken met zzp'ers gewoon kan en uit te leggen hoe opdrachtgevers dit op een goede manier kunnen doen, zonder bang te zijn voor het risico van naheffingen,\nen gaat over tot de orde van de dag.\nAartsen\nVijlbrief\nRikkers-Oosterkamp",
  "content_char_count": 953,
  "source": {
    "document_id": "7512143c-d66b-4457-9d46-635cbef6d067",
    "document_nummer": "2025D22710",
    "document_soort": "Motie",
    "publication_id": "af8c1d8a-80e5-4d9a-bf1d-43ea711432db",
    "publication_content_type": "application/xml",
    "publication_length": 4734,
    "cached": false,
    "binary_path": "bronmateriaal-onbewerkt\\cache\\document_publications\\af8c1d8a-80e5-4d9a-bf1d-43ea711432db.xml"
  },
  "issues": []
}