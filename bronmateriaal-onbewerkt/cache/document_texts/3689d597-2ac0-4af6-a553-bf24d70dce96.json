{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n457\nMOTIE VAN HET LID VELTMAN\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het aantal «natuurbrandgevoelige dagen» in Nederland sinds 1950 is verdubbeld en dat het risico op onbeheersbare natuurbranden sterk is toegenomen;\noverwegende dat natuurbranden in een dichtbevolkt land als Nederland grote risico's vormen voor de veiligheid en gezondheid van mensen en dieren, en schade kunnen vooroorzaken aan de biodiversiteit, woningen, zorginstellingen, drinkwaterwinning en vitale infrastructuur;\noverwegende dat er momenteel onvoldoende wettelijk kader is op het gebied van het voorkomen en beperken van natuurbranden;\noverwegende dat in 2024 geld is vrijgemaakt voor het maken van een integrale aanpak voor natuurbrandbeheersing;\nconstaterende dat concrete stappen om hier invulling aan te geven nog uitblijven;\nverzoekt de regering om regie te pakken en wetgeving voor te bereiden die gericht is op het voorkomen en beperken van natuurbranden, daarbij maatregelen te overwegen zoals verplichte risicoanalyses, het opstellen van natuurbrandbeheersingsplannen voor risicogebieden en structurele samenwerking tussen overheden, terreinbeheerders en hulpdiensten, en de Kamer hierover voor het natuurbrandseizoen van 2026 te informeren,\nen gaat over tot de orde van de dag.\nVeltman",
  "content_char_count": 1404,
  "source": {
    "document_id": "790e6b82-1c84-48e7-811f-0c332589af53",
    "document_nummer": "2025D31889",
    "document_soort": "Motie",
    "publication_id": "3689d597-2ac0-4af6-a553-bf24d70dce96",
    "publication_content_type": "application/xml",
    "publication_length": 4895,
    "cached": false,
    "binary_path": "bronmateriaal-onbewerkt\\cache\\document_publications\\3689d597-2ac0-4af6-a553-bf24d70dce96.xml"
  },
  "issues": []
}