{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n61\nMOTIE VAN HET LID VAN ZANTEN C.S.\nVoorgesteld\n26 juni 2025\nDe Kamer,\ngehoord de beraadslaging,\nconstaterende dat strengere regels in Duitsland rond elektronische betaling voor asielzoekers hebben geleid tot een duidelijke stijging van het aantal vrijwillige terugkeerders;\noverwegende dat dit beleid in Duitsland erop is gericht om misbruik van publieke middelen tegen te gaan en ondersteuning doelgericht in te zetten binnen Duitsland;\noverwegende dat deze maatregel duidelijk onderscheid maakt tussen economische migratie en vluchtelingenmigratie;\nverzoekt de regering een voorstel uit te werken voor een opnamelimiet van bijvoorbeeld â‚¬ 50, naar Duits voorbeeld, van het door de overheid verstrekte leefgeld;\nverzoekt de regering daarnaast ook een verbod uit te werken op geldtransfers naar het buitenland,\nen gaat over tot de orde van de dag.\nVan Zanten\nRajkowski\nDiederik van Dijk\nEerdmans.",
  "content_char_count": 1181,
  "source": {
    "document_id": "579f86ad-325b-4ecb-b9cf-b42a49d0b5e1",
    "document_nummer": "2025D30382",
    "document_soort": "Motie",
    "publication_id": "35ba41ff-df6e-49c0-a8ab-4cc1ec795af6",
    "publication_content_type": "application/xml",
    "publication_length": 5604,
    "cached": false,
    "binary_path": "bronmateriaal-onbewerkt\\cache\\document_publications\\35ba41ff-df6e-49c0-a8ab-4cc1ec795af6.xml"
  },
  "issues": []
}