{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n742\nMOTIE VAN HET LID THIADENS\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de pilot Centraal Toeleidingspunt in de regio Arnhem en Nijmegen heeft geleid tot een significante afname van de wachtlijsten voor ggz in deze regio;\nconstaterende dat door deze pilot 43% van de verwijsstroom naar buiten de ggz is verwezen, waardoor de druk op de ggz enorm is afgenomen;\nconstaterende dat de pilot in 90% van de doorverwijzingen «first time right» scoort en hierdoor mensen dus bijna altijd direct de juiste hulp krijgen;\nverzoekt de regering om de pilot van het Centraal Toeleidingspunt als voorbeeld op te nemen in het AZWA en zo veel mogelijk over de rest van Nederland te implementeren,\nen gaat over tot de orde van de dag.\nThiadens",
  "content_char_count": 874,
  "source": {
    "document_id": "56ba0d28-8293-45ea-a38d-58a02f25a985",
    "document_nummer": "2025D18983",
    "document_soort": "Motie",
    "publication_id": "1c75ca0f-689b-4ebe-9e5f-9f87a46276ad",
    "publication_content_type": "application/xml",
    "publication_length": 4368,
    "cached": false,
    "binary_path": "bronmateriaal-onbewerkt\\cache\\document_publications\\1c75ca0f-689b-4ebe-9e5f-9f87a46276ad.xml"
  },
  "issues": []
}