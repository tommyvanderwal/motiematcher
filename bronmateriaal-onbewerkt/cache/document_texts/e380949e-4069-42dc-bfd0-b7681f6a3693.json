{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nFinancieel Jaarverslag van het Rijk 2024\nNr.\n17\nMOTIE VAN HET LID GRINWIS C.S.\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat de Algemene Rekenkamer op verzoek van de Kamer de consequenties van het verwerpen van een ontwerpbegroting in kaart heeft gebracht, waarbij de Rekenkamer concludeert dat het verwerpen van een begroting leidt tot «veel onduidelijkheid en rechtsonzekerheid» daar de relevante wetgeving «ruimte voor interpretatie laat»;\nconstaterende dat de Raad van State in zijn advies van 10 juni 2025 het advies van de Rekenkamer onderschrijft en tevens in overweging geeft de Comptabiliteitswet aan te passen met als oogmerk het beperken van een periode zonder begroting;\nconstaterende dat de Comptabiliteitswet enkel ziet op de situatie waarin een wet nog niet is aangenomen, maar niet ingaat op de situatie waarin een begroting is verworpen;\noverwegende dat het niet langer ondenkbaar is dat een ontwerpbegroting geen meerderheid haalt;\nverzoekt de regering met een wetswijziging de rechtsonzekerheid weg te nemen die nu bestaat wanneer een ontwerpbegroting wordt weggestemd, door in de Comptabiliteitswet 2016 vast te leggen dat de regering na verwerping onverwijld een nieuw begrotingswetsvoorstel indient,\nen gaat over tot de orde van de dag.\nGrinwis\nFlach\nInge van Dijk\nAukje de Vries\nSneller\nVan der Lee\nIdsinga\nDassen",
  "content_char_count": 1447,
  "source": {
    "document_id": "eb55a6fd-2564-4733-8631-1b4a555a4b69",
    "document_nummer": "2025D27297",
    "document_soort": "Motie",
    "publication_id": "e380949e-4069-42dc-bfd0-b7681f6a3693",
    "publication_content_type": "application/xml",
    "publication_length": 5838,
    "cached": false,
    "binary_path": "bronmateriaal-onbewerkt\\cache\\document_publications\\e380949e-4069-42dc-bfd0-b7681f6a3693.xml"
  },
  "issues": []
}