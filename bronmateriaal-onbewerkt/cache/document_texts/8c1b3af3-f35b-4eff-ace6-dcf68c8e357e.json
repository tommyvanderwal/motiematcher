{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n765\nMOTIE VAN HET LID EL ABASSI\nVoorgesteld\n28 januari 2025\nDe Kamer,\ngehoord de beraadslaging,\noverwegende dat vuurwerk jaarlijks leidt tot ernstige verwondingen, schade aan eigendommen, overlast en milieuschade;\noverwegende dat bij sigaretten afschrikwekkende afbeeldingen en waarschuwende teksten effectief blijken te zijn in het verhogen van bewustzijn en het ontmoedigen van gebruik;\nverzoekt de regering te onderzoeken of het mogelijk en wenselijk is om op vuurwerkverpakkingen:\n•\nafschrikwekkende afbeeldingen te plaatsen die de gevolgen van vuurwerkgebruik, zoals letsel en schade, weergeven;\n•\nwaarschuwende teksten te plaatsen over de gevaren van vuurwerk voor mens, dier en milieu;\nen dit onderzoek uit te voeren in samenspraak met relevante instanties zoals de politie, brandweer, gezondheidsorganisaties en dierenbeschermingsorganisaties,\nen gaat over tot de orde van de dag.\nEl Abassi",
  "content_char_count": 1010,
  "source": {
    "document_id": "8b056790-0341-47ed-a6dc-dd89f8561f2a",
    "document_nummer": "2025D03223",
    "document_soort": "Motie",
    "publication_id": "8c1b3af3-f35b-4eff-ace6-dcf68c8e357e",
    "publication_content_type": "application/xml",
    "publication_length": 2726,
    "cached": false,
    "binary_path": "bronmateriaal-onbewerkt\\cache\\document_publications\\8c1b3af3-f35b-4eff-ace6-dcf68c8e357e.xml"
  },
  "issues": []
}