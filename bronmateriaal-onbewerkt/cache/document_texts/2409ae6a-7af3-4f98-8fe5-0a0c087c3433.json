{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n42\nMOTIE VAN HET LID WIJEN-NASS C.S.\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat het voor jongeren en starters in grensgebieden en landelijke gebieden erg moeilijk is om een woning te vinden;\nconstaterende dat voormalige «krimpgebieden» een extra achterstand hebben vanwege voorgaand beleid wat betreft de bouw van nieuwbouwwoningen;\nconstaterende dat het realiseren van woningen in landelijke gebieden achterblijft ten opzichte van het landelijk gemiddelde;\nconstaterende dat er vanwege een landelijk tekort aan betaalbare woningen een domino-effect ontstaat van woningzoekenden die in de nabije dorpen de woningmarkt betreden en daarbij de lokale minder koopkrachtige jongeren en starters uit de woningmarkt concurreren;\noverwegende dat het draagvlak voor nieuwbouwwoningen in dorpen afneemt als lokale jongeren daar niet voor in aanmerking komen;\nverzoekt de regering om meer aandacht te schenken aan de huisvestingsopgave van lokale jongeren en starters in het landelijke gebied en in de voormalige krimpregio's en actief te verwerken in staand beleid,\nen gaat over tot de orde van de dag.\nWijen-Nass\nWelzijn\nMeulenkamp\nVedder\nGrinwis",
  "content_char_count": 1389,
  "source": {
    "document_id": "439c0f8d-4859-401e-ae04-22212bf5dd34",
    "document_nummer": "2024D40595",
    "document_soort": "Motie",
    "publication_id": "2409ae6a-7af3-4f98-8fe5-0a0c087c3433",
    "publication_content_type": "application/xml",
    "publication_length": 2981,
    "cached": false,
    "binary_path": "bronmateriaal-onbewerkt\\cache\\document_publications\\2409ae6a-7af3-4f98-8fe5-0a0c087c3433.xml"
  },
  "issues": []
}