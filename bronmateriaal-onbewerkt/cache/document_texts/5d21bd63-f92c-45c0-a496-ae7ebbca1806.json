{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n308\nMOTIE VAN HET LID PATERNOTTE\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat onlangs twee 17-jarige jongens in Nederland zijn opgepakt op verdenking van spionage voor Rusland en er signalen zijn dat buitenlandse inlichtingendiensten zich in toenemende mate richten op jongeren en studenten in Nederland;\noverwegende dat jongeren zich vaak niet bewust zijn van de risico's van digitale werving door buitenlandse mogendheden;\noverwegende dat onder andere Duitsland een online voorlichtingscampagne is gestart, erop gericht om jongeren te waarschuwen voor dergelijke werving;\nverzoekt de regering een brede bewustwordingscampagne via social media op te zetten, gericht op jongeren en onderwijsinstellingen, waarin de risico's van digitale spionage en buitenlandse wervingspogingen helder worden uitgelegd en daarbij samen te werken met de diensten, scholen en maatschappelijke organisaties,\nen gaat over tot de orde van de dag.\nPaternotte",
  "content_char_count": 1075,
  "source": {
    "document_id": "6acefe79-b19e-4684-916d-be12ac633a4b",
    "document_nummer": "2025D43066",
    "document_soort": "Motie",
    "publication_id": "5d21bd63-f92c-45c0-a496-ae7ebbca1806",
    "publication_content_type": "application/xml",
    "publication_length": 4674,
    "cached": false,
    "binary_path": "bronmateriaal-onbewerkt\\cache\\document_publications\\5d21bd63-f92c-45c0-a496-ae7ebbca1806.xml"
  },
  "issues": []
}