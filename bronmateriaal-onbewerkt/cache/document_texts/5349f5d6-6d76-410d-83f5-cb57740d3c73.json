{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1280\nMOTIE VAN DE LEDEN WELZIJN C.S.\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat de ingangsdatum van 1 juli voor de jaarlijkse huurverhoging van de sociale huursector afwijkt van de ingangsdatum voor de jaarlijkse huurverhoging voor het middensegment en de vrije sector;\noverwegende dat de meeste verhuurders van woningen in het middensegment en de vrije sector aangeven in de praktijk hun prijzen te verhogen per 1 juli, zoals dat wettelijk geregeld is voor de sociale verhuur;\noverwegende dat verhuurders vaak huizen in meerdere segmenten verhuren;\noverwegende dat voor nieuwe en bestaande huurders eenzelfde ingangsdatum voor alle huurstijgingen beter te volgen is;\nverzoekt de regering om richting de Kamer aan te geven wat ervoor nodig is om de wettelijke ingangsdatum voor de huurverhoging van het middensegment en de vrije sector gelijk te trekken met de ingangsdatum van de sociale verhuur,\nen gaat over tot de orde van de dag.\nWelzijn\nDe Hoop\nVijlbrief\nFlach",
  "content_char_count": 1122,
  "source": {
    "document_id": "de3eeb1b-e466-45b5-a683-1584521b9078",
    "document_nummer": "2025D06050",
    "document_soort": "Motie",
    "publication_id": "5349f5d6-6d76-410d-83f5-cb57740d3c73",
    "publication_content_type": "application/xml",
    "publication_length": 2616,
    "cached": false,
    "binary_path": "bronmateriaal-onbewerkt\\cache\\document_publications\\5349f5d6-6d76-410d-83f5-cb57740d3c73.xml"
  },
  "issues": []
}