{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n633\nMOTIE VAN HET LID VAN KENT\nVoorgesteld\n17 januari 2024\nDe Kamer,\ngehoord de beraadslaging,\noverwegende dat er een groep zelfstandigen is die een arbeidsongeschiktheidsverzekering heeft afgesloten en arbeidsongeschikt is geworden, maar door de verhoging van de AOW-leeftijd een gat heeft tussen de duur van de verzekering en de ingang van de AOW (het AOW-aov-hiaat);\noverwegende dat dit een duidelijk juridisch afgebakende groep is van ongeveer 5.000 mensen die met een eenmalige passende compensatie tegemoetgekomen kan worden zonder precedentwerking, net zoals in een recent geval is gebeurd;\noverwegende dat er al brede steun was en er nu nog bredere steun lijkt te zijn ontstaan voor het compenseren van deze groep;\nverzoekt de regering een regeling uit te werken met kostenoverzicht die meegenomen kan worden bij de lopende formatiebesprekingen,\nen gaat over tot de orde van de dag.\nVan Kent",
  "content_char_count": 1006,
  "source": {
    "document_id": "2713cad2-13ee-412d-aca4-c0824bbfae2b",
    "document_nummer": "2024D01190",
    "document_soort": "Motie",
    "publication_id": "2b41abeb-4c0b-4918-905b-4a6509bf9e53",
    "publication_content_type": "application/xml",
    "publication_length": 2358,
    "cached": false,
    "binary_path": "bronmateriaal-onbewerkt\\cache\\document_publications\\2b41abeb-4c0b-4918-905b-4a6509bf9e53.xml"
  },
  "issues": []
}