{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n389\nMOTIE VAN DE LEDEN GRINWIS EN VEDDER\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat ter uitvoering van de motie-Grinwis/Holman (\n35 334, nr. 347\n) rond de zomer het kabinet volgens het startpakket een voorstel doet om de kritische depositiewaarde uit de wet te halen en te vervangen door een juridisch houdbaar alternatief in de vorm van emissiedoelen;\nconstaterende dat het kabinet vervolgens een spoedwet wil indienen waarin de uitwerking van zowel spoor 1 (wet- en regelgeving en vergunningensysteem) als spoor 2 (maatregelen gericht op geborgde emissiereductie) is verankerd;\nverzoekt de regering de wetswijziging om de KDW in te ruilen voor emissiedoelen voor de zomer naar de Raad van State te sturen en vervolgens zo snel als mogelijk aan de Kamer aan te bieden;\nverzoekt de regering voorts zo spoedig mogelijk de aangekondigde spoedwet in te dienen, bij voorkeur uiterlijk op Prinsjesdag;\nverzoekt de regering daarbij spoor 1 met wetswijzigingen en vergunningstelselaanpassingen zo uit te werken dat het hand in hand gaat met een geborgd spoor 2 met de benodigde emissiereductie en natuurherstel,\nen gaat over tot de orde van de dag.\nGrinwis\nVedder",
  "content_char_count": 1310,
  "source": {
    "document_id": "7028a107-a669-4932-9882-467d0697a738",
    "document_nummer": "2025D23667",
    "document_soort": "Motie",
    "publication_id": "25ebcb34-6fa7-4679-9aea-0e2bfdf3f9c7",
    "publication_content_type": "application/xml",
    "publication_length": 5267,
    "cached": false,
    "binary_path": "bronmateriaal-onbewerkt\\cache\\document_publications\\25ebcb34-6fa7-4679-9aea-0e2bfdf3f9c7.xml"
  },
  "issues": []
}