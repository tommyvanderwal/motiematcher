{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1406\nMOTIE VAN HET LID FLACH C.S.\nVoorgesteld\n13 juni 2024\nDe Kamer,\ngehoord de beraadslaging,\nconstaterende dat de afhandeling van bezwaren in het kader van de hersteloperatie veel te lang duurt, onder meer door een tekort aan personeel;\nconstaterende dat de bezwaarafhandeling tot voor kort volledig was geconcentreerd in Utrecht, dat er recent een team in Zwolle is gestart en dat er plannen zijn om ook in Leeuwarden een locatie te openen;\noverwegende dat het beter spreiden van de fysieke locaties over het land kan leiden tot het aantrekken van meer personeel, waardoor de bezwaarafhandeling kan worden versneld, Ã©n dat het leidt tot een overheid die dichter bij de burger staat;\nverzoekt de regering te bezien of en hoe het openen van meer fysieke locaties verspreid over het land, zeker voor het afhandelen van bezwaren, kan bijdragen aan het versnellen van de hersteloperatie, en de Kamer daar in de volgende voortgangsrapportage over te informeren,\nen gaat over tot de orde van de dag.\nFlach\nInge van Dijk\nGrinwis\nStultiens\nDijk",
  "content_char_count": 1136,
  "source": {
    "document_id": "be1c6882-6189-43af-94cd-f70651030fe3",
    "document_nummer": "2024D24770",
    "document_soort": "Motie",
    "publication_id": "5cd1fe0d-2e33-4019-8da6-1101b27c305d",
    "publication_content_type": "application/xml",
    "publication_length": 2631,
    "cached": false,
    "binary_path": "bronmateriaal-onbewerkt\\cache\\document_publications\\5cd1fe0d-2e33-4019-8da6-1101b27c305d.xml"
  },
  "issues": []
}