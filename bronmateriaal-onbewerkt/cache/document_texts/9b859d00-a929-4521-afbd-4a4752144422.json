{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 623\nActuele situatie in Noord-Afrika en het Midden-Oosten\nNr.\n345\nMOTIE VAN HET LID DOBBE C.S.\nVoorgesteld\n9 april 2025\nDe Kamer,\ngehoord de beraadslaging,\nconstaterende dat Syrië een nieuwe overgangsregering kent;\noverwegende dat kan worden aangenomen dat de nieuwe Syrische machthebbers de maatschappelijke positie van vrouwen in Syrië niet zullen versterken;\noverwegende dat een sterk maatschappelijk middenveld in Syrië noodzakelijk is voor het versterken van vrouwenrechten, mensenrechten en democratie en ten behoeve van vrede en veiligheid;\nverzoekt de regering een extra financiële inspanning te leveren voor het versterken van het maatschappelijk middenveld in Syrië en vrouwelijke mensenrechtenverdedigers, met name de women-led organisaties,\nen gaat over tot de orde van de dag.\nDobbe\nBoswijk\nDassen\nCeder",
  "content_char_count": 890,
  "source": {
    "document_id": "6f767a02-cab0-4d86-b0a0-21d2cc891b6c",
    "document_nummer": "2025D15961",
    "document_soort": "Motie",
    "publication_id": "9b859d00-a929-4521-afbd-4a4752144422",
    "publication_content_type": "application/xml",
    "publication_length": 2365,
    "cached": false,
    "binary_path": "bronmateriaal-onbewerkt\\cache\\document_publications\\9b859d00-a929-4521-afbd-4a4752144422.xml"
  },
  "issues": []
}