{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n448\nMOTIE VAN HET LID VAN NISPEN\nVoorgesteld\n26 september 2024\nDe Kamer,\ngehoord de beraadslaging,\noverwegende dat fraude via brievenbusmaatschappijen nog veelvuldig in Nederland voorkomt, dat Nederland hier gigantische bedragen aan belasting door misloopt en er grote witwasrisico's zijn;\noverwegende dat uit een eerdere, in opdracht van het Ministerie van FinanciÃ«n uitgevoerde, netwerkanalyse naar de aard en omvang van de illegale trustsector observeerbare relaties tussen bestuurders, entiteiten en adressen onderzocht zijn en dat dit opnieuw een manier kan zijn om ditmaal de risicovolle adressen betreffende de brievenbusfirma's in kaart te brengen;\noverwegende dat hierbij de informatie van de Kamer van Koophandel (KvK) en eventueel het Bureau Financieel Toezicht (BFT) ten behoeve van het UBO-register noodzakelijk is;\nverzoekt de regering om in samenspraak met de KvK en het BFT een netwerkanalyse uit te voeren naar risicovolle adressen met als doel om de problemen met brievenbusfirma's bloot te leggen en aan te pakken en daarbij nadrukkelijk de mogelijkheid te bezien dat de Kamer van Koophandel meer mogelijkheden krijgt om de inschrijving van verdachte bedrijven te weigeren of verdachte bedrijven uit te schrijven,\nen gaat over tot de orde van de dag.\nVan Nispen",
  "content_char_count": 1403,
  "source": {
    "document_id": "ba842ca0-f8e0-4ba5-b61d-1786876fe40e",
    "document_nummer": "2024D35450",
    "document_soort": "Motie",
    "publication_id": "affeb3a4-0077-4b49-8dcd-794e68e70273",
    "publication_content_type": "application/xml",
    "publication_length": 2757,
    "cached": false,
    "binary_path": "bronmateriaal-onbewerkt\\cache\\document_publications\\affeb3a4-0077-4b49-8dcd-794e68e70273.xml"
  },
  "issues": []
}