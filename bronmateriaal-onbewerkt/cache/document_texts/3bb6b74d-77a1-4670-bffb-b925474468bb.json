{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 682\nWijziging van een aantal wetten op het terrein van het Ministerie van Volksgezondheid, Welzijn en Sport (Verzamelwet VWS 2024)\nNr.\n10\nGEWIJZIGDE MOTIE VAN HET LID CLAASSEN TER VERVANGING VAN DIE GEDRUKT ONDER NR. 8\nVoorgesteld\n22 april 2025\nDe Kamer,\ngehoord de beraadslaging,\nconstaterende, dat er in Nederland allerlei restricties en regels zijn, waardoor apothekers soms niet mogen leveren terwijl ze dit wel kunnen;\nconstaterende, dat apothekers niet aan elkaar mogen leveren, of geneesmiddelen zelf uit het buitenland mogen importeren, indien zij geen groothandelsvergunning hebben;\nvan mening, dat wanneer een apotheker een middel niet heeft en een collega wel, zij dit onderling met elkaar zouden moeten kunnen regelen zonder dat dit valt onder illegale handel in geneesmiddelen\nverzoekt de regering in aanloop naar de wijziging van de Europese regelgeving te bewerkstelligen dat het voor apothekers mogelijk is om bij schaarste en of een tekort, aan elkaar te leveren of geneesmiddelen zelfstandig uit het buitenland te importeren ook als zij geen groothandelsvergunning hebben\nen gaat over tot de orde van de dag.\nClaassen",
  "content_char_count": 1209,
  "source": {
    "document_id": "09b97518-8d7c-4a90-a090-28e45bc44920",
    "document_nummer": "2025D17381",
    "document_soort": "Motie (gewijzigd/nader)",
    "publication_id": "3bb6b74d-77a1-4670-bffb-b925474468bb",
    "publication_content_type": "application/xml",
    "publication_length": 5129,
    "cached": false,
    "binary_path": "bronmateriaal-onbewerkt\\cache\\document_publications\\3bb6b74d-77a1-4670-bffb-b925474468bb.xml"
  },
  "issues": []
}