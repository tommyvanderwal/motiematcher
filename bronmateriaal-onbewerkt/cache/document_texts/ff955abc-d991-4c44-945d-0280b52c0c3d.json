{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n486\nMOTIE VAN HET LID WIJEN-NASS\nVoorgesteld\n23 september 2025\nDe Kamer,\ngehoord de beraadslaging,\nconstaterende dat leegstaande agrarische panden een groot risico vormen voor misbruik door criminelen, bijvoorbeeld voor de productie of opslag van drugs;\noverwegende dat herbestemming van leegstaande agrarische panden, bijvoorbeeld voor bewoning, kleinschalige bedrijvigheid, kinderopvang of recreatie, zowel de leefbaarheid kan vergroten als de kans op ondermijnende criminaliteit kan verkleinen;\noverwegende dat het kabinet voornemens is om 500 onnodige regels te schrappen om de administratieve regeldruk naar beneden te brengen;\nverzoekt de regering om samen met gemeenten, provincies en agrarische organisaties te onderzoeken hoe bestaande regels en vergunningen meer ruimte kunnen bieden, en hoe eigenaren actief ondersteund kunnen worden bij het vinden van een passende invulling voor leegstaande agrarische panden, en daarbij expliciet te betrekken hoe dit kan aansluiten bij de kabinetsinzet om 500 onnodige regels te schrappen,\nen gaat over tot de orde van de dag.\nWijen-Nass.",
  "content_char_count": 1209,
  "source": {
    "document_id": "85c2d247-2190-490c-941e-2326f6aafebf",
    "document_nummer": "2025D41219",
    "document_soort": "Motie",
    "publication_id": "ff955abc-d991-4c44-945d-0280b52c0c3d",
    "publication_content_type": "application/xml",
    "publication_length": 4747,
    "cached": false,
    "binary_path": "bronmateriaal-onbewerkt\\cache\\document_publications\\ff955abc-d991-4c44-945d-0280b52c0c3d.xml"
  },
  "issues": []
}