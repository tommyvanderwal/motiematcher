{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n88\nMOTIE VAN DE LEDEN RIKKERS-OOSTERKAMP EN KRUL\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat in de zorg patiënten meermaals hun verhaal moeten doen en dat onder andere de radiologische onderzoeken vaak dubbel moeten worden uitgevoerd door gebrekkige beschikbaarheid van patiëntgegevens;\noverwegende dat dit frustrerend is voor patiënten, leidt tot langere wachtlijsten en ten koste gaat van het werkplezier van de zorgprofessionals;\nverzoekt de regering de regie te houden over de ontwikkeling van gebruiksvriendelijke systemen voor patiëntgegevens die voor patiënten en zorgprofessionals voelen als één systeem, het zorgproces optimaal ondersteunen en de administratieve lasten verminderen, onder meer door het nastreven van eenmalige registratie voor meervoudig gebruik, en waarbij ook ICT-leveranciers worden gehouden aan dezelfde standaarden,\nen gaat over tot de orde van de dag.\nRikkers-Oosterkamp\nKrul",
  "content_char_count": 1150,
  "source": {
    "document_id": "e158ec1d-cbd8-41bd-9fea-8b34bd3cbdb8",
    "document_nummer": "2024D40789",
    "document_soort": "Motie",
    "publication_id": "454c445c-026c-42e3-be2a-65c93f74aafe",
    "publication_content_type": "application/xml",
    "publication_length": 2614,
    "cached": false,
    "binary_path": "bronmateriaal-onbewerkt\\cache\\document_publications\\454c445c-026c-42e3-be2a-65c93f74aafe.xml"
  },
  "issues": []
}