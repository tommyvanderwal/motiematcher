{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nVIII\nJaarverslag en slotwet Ministerie van Onderwijs, Cultuur en Wetenschap 2023\nNr.\n17\nMOTIE VAN HET LID ROODERKERK\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\nconstaterende dat er in Nederland al geruime tijd seksuele voorlichting wordt gegeven in het primair en voortgezet onderwijs, met aandacht voor zowel biologische thema's als respect voor seksuele diversiteit;\noverwegende dat iedereen zichzelf moet kunnen zijn in Nederland en dat seksuele voorlichting daaraan bijdraagt;\noverwegende dat in het hoofdlijnenakkoord staat dat seksuele voorlichting «neutraal» moet zijn en «beter moet worden toegesneden op de leeftijd van kinderen»;\nspreekt uit dat er in Nederland reeds neutrale seksuele voorlichting plaatsvindt, dit al goed toegespitst is op de leeftijd van kinderen en het van belang is dat dit zo wordt voortgezet,\nen gaat over tot de orde van de dag.\nRooderkerk",
  "content_char_count": 1004,
  "source": {
    "document_id": "81b5702b-53f0-46cd-b667-594e06309686",
    "document_nummer": "2024D23990",
    "document_soort": "Motie",
    "publication_id": "518e0cef-0521-451c-8e70-769761760b8a",
    "publication_content_type": "application/xml",
    "publication_length": 2415,
    "cached": false,
    "binary_path": "bronmateriaal-onbewerkt\\cache\\document_publications\\518e0cef-0521-451c-8e70-769761760b8a.xml"
  },
  "issues": []
}