{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n483\nMOTIE VAN HET LID SOEPBOER\nVoorgesteld\n12 juni 2024\nDe Kamer,\ngehoord de beraadslaging,\nconstaterende dat er op dit moment geen maximum geldt voor de groepsgrootte in het funderend onderwijs;\nconstaterende dat Nederland boven het Europese gemiddelde zit aangaande de klassengrootte;\noverwegende dat groepsgrootte bepalend is voor de hoeveelheid aandacht die de docent per leerling kan investeren en daarmee voor de mogelijkheden tot signalering en het bieden van passend onderwijs;\noverwegende dat kleinere klassen op termijn zullen leiden tot een aantrekkelijker vak en daarmee meer docenten;\nverzoekt de regering in het funderend onderwijs te komen tot wettelijk vastgelegde maximale klassengroottes per onderwijsniveau en tot die tijd het Europees gemiddelde te hanteren als streefgetal, en scholen verantwoording af te laten leggen als hiervan afgeweken wordt,\nen gaat over tot de orde van de dag.\nSoepboer",
  "content_char_count": 1014,
  "source": {
    "document_id": "1fd0d21f-f571-44ec-921f-5b1296d6d3ee",
    "document_nummer": "2024D24295",
    "document_soort": "Motie",
    "publication_id": "33b448fb-f937-4d3f-b689-97d847821dcb",
    "publication_content_type": "application/xml",
    "publication_length": 2387,
    "cached": false,
    "binary_path": "bronmateriaal-onbewerkt\\cache\\document_publications\\33b448fb-f937-4d3f-b689-97d847821dcb.xml"
  },
  "issues": []
}