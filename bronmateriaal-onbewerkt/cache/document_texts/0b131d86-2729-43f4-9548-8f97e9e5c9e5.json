{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n373\nMOTIE VAN DE LEDEN VAN DER PLAS EN VAN ZANTEN\nVoorgesteld\n25 april 2024\nDe Kamer,\ngehoord de beraadslaging,\nconstaterende dat na 7 oktober 2023 en de daaropvolgende oorlog tussen IsraÃ«l en Hamas er sprake is van toenemende Jodenhaat in het Nederlandse onderwijs;\noverwegende dat studenten recht hebben op een veilige leeromgeving en werknemers op een veilige werkplek;\nverzoekt de regering bij hogescholen en universiteiten erop aan te dringen een identificatieplicht te hanteren voor zo lang als nodig en hierop te handhaven, door bijvoorbeeld het tonen van de collegekaart, zodat personen die op geen enkele wijze verbonden zijn aan de onderwijsinstelling uit de gebouwen kunnen worden geweerd, indien de openbare orde daar aanleiding toe geeft,\nen gaat over tot de orde van de dag.\nVan der Plas\nVan Zanten",
  "content_char_count": 919,
  "source": {
    "document_id": "070a7604-5dcb-4b56-842a-2bd66df8faf0",
    "document_nummer": "2024D17372",
    "document_soort": "Motie",
    "publication_id": "0b131d86-2729-43f4-9548-8f97e9e5c9e5",
    "publication_content_type": "application/xml",
    "publication_length": 2324,
    "cached": false,
    "binary_path": "bronmateriaal-onbewerkt\\cache\\document_publications\\0b131d86-2729-43f4-9548-8f97e9e5c9e5.xml"
  },
  "issues": []
}