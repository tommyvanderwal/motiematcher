{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 531\nUitvoering van verordening (EU) 2022/2065 van het Europees parlement en de Raad van 19 oktober 2022 betreffende een eengemaakte markt voor digitale diensten en tot wijziging van Richtlijn 2000/31/EG (Uitvoeringswet digitaledienstenverordening)\nNr.\n19\nMOTIE VAN HET LID CEDER\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat de digitaledienstenco√∂rdinator, in Nederland de ACM, conform de Digitaledienstenverordening toezicht gaat houden op de zorgvuldigheidsverplichtingen van tussenhandeldiensten;\nconstaterende dat de ACM toezicht moet gaan houden op veel tussenhandeldiensten en hierbij onvermijdelijk moet gaan prioriteren;\nconstaterende dat het uitgangspunt van het toezicht van de ACM een op risico gebaseerde benadering is en schade, het maatschappelijk belang en doeltreffendheid van het toezicht prioriteiten in het toezicht bepalen;\noverwegende dat het maatschappelijk van belang is om specifieke kwetsbare groepen zoals kinderen ook in de onlinewereld te beschermen, ook omdat daar de meeste schade voorkomt;\nverzoekt de regering om de ACM uitdrukkelijk de wens van de Kamer mee te geven dat zij graag inzet op platformen waar kinderen actief zijn en te maken krijgen met dan wel illegale content dan wel schadelijke content waar minderjarigen geen toegang toe zouden moeten hebben;\nverzoekt de regering tevens om de ACM te vragen om duidelijk te maken hoe ze deze de prioriteiten gaat verdelen,\nen gaat over tot de orde van de dag.\nCeder",
  "content_char_count": 1559,
  "source": {
    "document_id": "704f6f37-55da-4ea8-a15c-3927c020f4c9",
    "document_nummer": "2024D37480",
    "document_soort": "Motie",
    "publication_id": "1827dd0b-d31c-4d74-9920-9e2dbe2a3d9a",
    "publication_content_type": "application/xml",
    "publication_length": 2954,
    "cached": false,
    "binary_path": "bronmateriaal-onbewerkt\\cache\\document_publications\\1827dd0b-d31c-4d74-9920-9e2dbe2a3d9a.xml"
  },
  "issues": []
}