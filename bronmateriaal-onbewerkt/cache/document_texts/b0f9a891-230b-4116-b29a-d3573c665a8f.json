{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n124\nMOTIE VAN DE LEDEN VAN DEN HIL EN PAULUSMA\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat veel (top)sporters regelmatig te maken krijgen met grensoverschrijdend gedrag;\nconstaterende dat via NOC*NSF het Centrum Veilige Sport Nederland (CVSN) bestaat maar dat de weg naar dit centrum nog lastig gevonden wordt en er daarom inmiddels ook diverse andere initiatieven opgericht zijn;\nconstaterende dat er gewerkt wordt aan het wetsvoorstel Integriteitscentrum sport voor de oprichting van een onafhankelijk integriteitscentrum;\noverwegende dat iedereen veilig moet kunnen sporten en aan sport deel moet kunnen nemen en dat er adequate hulp moet zijn als men wel te maken krijgt met grensoverschrijdend gedrag;\noverwegende dat de schrijnende situatie met betrekking tot grensoverschrijdend gedrag in de sport al te lang bestaat;\nverzoekt de regering vaart te maken met het wetsvoorstel Integriteitscentrum sport en de daarbij behorende gereserveerde financiering,\nen gaat over tot de orde van de dag.\nVan den Hil\nPaulusma",
  "content_char_count": 1294,
  "source": {
    "document_id": "5d11e122-03c7-4ac0-b56c-4ff41e5246e8",
    "document_nummer": "2024D47327",
    "document_soort": "Motie",
    "publication_id": "b0f9a891-230b-4116-b29a-d3573c665a8f",
    "publication_content_type": "application/xml",
    "publication_length": 2815,
    "cached": false,
    "binary_path": "bronmateriaal-onbewerkt\\cache\\document_publications\\b0f9a891-230b-4116-b29a-d3573c665a8f.xml"
  },
  "issues": []
}