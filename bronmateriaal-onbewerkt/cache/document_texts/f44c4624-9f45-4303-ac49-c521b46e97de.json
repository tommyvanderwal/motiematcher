{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 247\nInitiatiefnota van het lid Paulusma over toegang tot abortus is een mensenrecht\nNr.\n9\nMOTIE VAN HET LID STOFFER C.S.\nVoorgesteld tijdens het notaoverleg van\n8 september 2025\nDe Kamer,\ngehoord de beraadslaging,\noverwegende dat abortuswetgeving en -praktijk binnen de Europese Unie sterk verschilt per lidstaat;\noverwegende dat er voor lidstaten beoordelingsvrijheid geldt voor de toepassing van het Europees Verdrag voor de Rechten van de Mens;\noverwegende dat abortuswetgeving een nationale en geen Europese bevoegdheid is;\nvan mening dat inmenging door de EU of lidstaten ongewenst is op terreinen waarvoor een nationale en geen Europese bevoegdheid geldt;\nverzoekt de regering zich in de EU actief te verzetten tegen pogingen om abortus als mensenrecht op te nemen in Europese verdragen,\nen gaat over tot de orde van de dag.\nStoffer\nBikker\nVan Meijeren",
  "content_char_count": 932,
  "source": {
    "document_id": "e547f859-0d12-48d8-bc13-e1c56e541fb5",
    "document_nummer": "2025D37710",
    "document_soort": "Motie",
    "publication_id": "f44c4624-9f45-4303-ac49-c521b46e97de",
    "publication_content_type": "application/xml",
    "publication_length": 4918,
    "cached": false,
    "binary_path": "bronmateriaal-onbewerkt\\cache\\document_publications\\f44c4624-9f45-4303-ac49-c521b46e97de.xml"
  },
  "issues": []
}