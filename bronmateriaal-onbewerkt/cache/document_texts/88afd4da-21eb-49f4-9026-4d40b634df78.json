{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 973\nToekomst veehouderij\nNr.\n278\nMOTIE VAN DE LEDEN FLACH EN GRINWIS\nVoorgesteld\n19 juni 2025\nDe Kamer,\ngehoord de beraadslaging,\nverzoekt de regering in het achtste actieprogramma Nitraatrichtlijn in te zetten op het beperken van de aanwijzing van heel Nederland als een kwetsbaar gebied door graslandregio's als het rivierengebied, waar weinig problemen zijn met de waterkwaliteit, niet aan te wijzen dan wel een apart actieprogramma hiervoor op te stellen;\nverzoekt de regering in het achtste actieprogramma Nitraatrichtlijn de aanwijzing van NV-gebieden in te perken door beter rekening te houden met de invloed van fosfaatrijke kwel en met een eventueel beperkte bijdrage van de landbouw en geen korting op de stikstofgebruiksnorm in te voeren in gebieden waar alleen fosfaatnormen worden overschreden,\nen gaat over tot de orde van de dag.\nFlach\nGrinwis",
  "content_char_count": 932,
  "source": {
    "document_id": "f0f4fdd3-6686-4e4a-b162-a415b2942423",
    "document_nummer": "2025D28906",
    "document_soort": "Motie",
    "publication_id": "88afd4da-21eb-49f4-9026-4d40b634df78",
    "publication_content_type": "application/xml",
    "publication_length": 4546,
    "cached": false,
    "binary_path": "bronmateriaal-onbewerkt\\cache\\document_publications\\88afd4da-21eb-49f4-9026-4d40b634df78.xml"
  },
  "issues": []
}