{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 317\nInitiatiefnota van het lid Slagt-Tichelman over Toegang tot veilige en legale abortuszorg voor iedereen\nNr.\n5\nMOTIE VAN DE LEDEN DIEDERIK VAN DIJK EN BIKKER\nVoorgesteld tijdens het Notaoverleg van\n8 april 2024\nDe Kamer,\ngehoord de beraadslaging,\noverwegende dat de tijdelijke Beleidsregel voorschrijven via internet het op afstand verstrekken van abortuspillen gedoogt;\nconstaterende dat de Minister aangeeft dat het voor discussie vatbaar is in hoeverre de abortuswet mogelijkheden biedt om abortuspillen op afstand veilig en zorgvuldig aan te bieden;\nconstaterende dat artsen duidelijkheid willen over het juridisch kader, maar de Minister dit vanwege de politieke en maatschappelijke gevoeligheid aan een volgend kabinet laat;\nverzoekt de regering om het op afstand verstrekken van abortuspillen uit te zonderen van de Beleidsregel voorschrijven via internet en eventuele wijzigingen van de Geneesmiddelenwet en/of Wet afbreking zwangerschap op dit punt volledig over te laten aan een volgend kabinet,\nen gaat over tot de orde van de dag.\nDiederik van Dijk\nBikker",
  "content_char_count": 1144,
  "source": {
    "document_id": "7fd27628-eec4-4fd1-89bd-d05ee9bbf4a1",
    "document_nummer": "2024D13857",
    "document_soort": "Motie",
    "publication_id": "9c69b29d-0b45-45e7-998e-69269c0b64cd",
    "publication_content_type": "application/xml",
    "publication_length": 2566,
    "cached": false,
    "binary_path": "bronmateriaal-onbewerkt\\cache\\document_publications\\9c69b29d-0b45-45e7-998e-69269c0b64cd.xml"
  },
  "issues": []
}