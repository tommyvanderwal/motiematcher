{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n966\nMOTIE VAN DE LEDEN KOOPS EN BRUYNING\nVoorgesteld\n28 mei 2025\nDe Kamer,\ngehoord de beraadslaging,\noverwegende dat het voor het voorkomen van femicide van cruciaal belang is dat een goed functionerend meldpunt aanwezig is;\nconstaterende dat in Nederland Veilig Thuis het meldpunt is waar vrouwen terechtkunnen;\nbovendien constaterende dat de Staatssecretaris van Justitie en Veiligheid heeft aangegeven te willen investeren in Veilig Thuis door het creëren van een 24/7 bereikbare chatfunctie, een door artificiële intelligentie gestuurde risicoprioritering en door het tot stand brengen van een landelijke normering voor wat betreft de wachttijden;\nconstaterende dat de Staatssecretaris van Justitie en Veiligheid onvoldoende regie kan uitoefenen op Veilig Thuis vanwege afhankelijkheid van het Ministerie van VWS en dat het hierdoor veel tijd en moeite kost om bovengenoemde investeringen in Veilig Thuis door te voeren;\nverzoekt de regering om ten aanzien van deze onderwerpen die onder het Ministerie van Justitie en Veiligheid vallen, de regie over Veilig Thuis bij dit ministerie te beleggen,\nen gaat over tot de orde van de dag.\nKoops\nBruyning",
  "content_char_count": 1260,
  "source": {
    "document_id": "984e1913-8ad5-48df-8bf3-a5ea88c73056",
    "document_nummer": "2025D24669",
    "document_soort": "Motie",
    "publication_id": "bd2a10cb-920d-4cbb-8917-f6c405a286b4",
    "publication_content_type": "application/xml",
    "publication_length": 5059,
    "cached": false,
    "binary_path": "bronmateriaal-onbewerkt\\cache\\document_publications\\bd2a10cb-920d-4cbb-8917-f6c405a286b4.xml"
  },
  "issues": []
}