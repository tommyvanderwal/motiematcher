{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 625\nNajaarsnota 2024\nNr.\n7\nMOTIE VAN DE LEDEN AUKJE DE VRIES EN GRINWIS\nVoorgesteld\n18 december 2024\nDe Kamer,\ngehoord de beraadslaging,\noverwegende dat de inflatie in Nederland weliswaar niet meer zo hoog is als enige tijd geleden, maar met 3,8% in november nog steeds te hoog is en hoger dan in de eurozone;\noverwegende dat de inflatie in Nederland ook langzamer daalt dan in andere Europese landen;\nconstaterende dat inflatie d√© koopkrachtkiller voor hardwerkende Nederlanders en middeninkomens is;\nconstaterende dat een hoge inflatie op termijn ook funest is voor onze\nconcurrentiepositie en dat een op de vijf bedrijven inmiddels al aangeeft te overwegen Nederland te verlaten;\noverwegende dat er diverse redenen voor een hoge inflatie zijn, zoals loonstijgingen, een hoge overheidsconsumptie ofwel hoge overheidsuitgaven, maar ook overheidsbeslissingen, zoals sommige belastingen en het ECB-beleid;\nverzoekt de regering te komen met een nadere analyse van de te hoge Nederlandse inflatie en mogelijke acties om die aan te pakken, en de Tweede Kamer daarover te informeren in het eerste kwartaal 2025,\nen gaat over tot de orde van de dag.\nAukje de Vries\nGrinwis",
  "content_char_count": 1240,
  "source": {
    "document_id": "7046f81c-1137-49f7-8cfb-51fab84303c3",
    "document_nummer": "2024D50968",
    "document_soort": "Motie",
    "publication_id": "8571ec12-e314-45e3-bc17-fcd0a2d6c421",
    "publication_content_type": "application/xml",
    "publication_length": 2828,
    "cached": false,
    "binary_path": "bronmateriaal-onbewerkt\\cache\\document_publications\\8571ec12-e314-45e3-bc17-fcd0a2d6c421.xml"
  },
  "issues": []
}