{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n313\nMOTIE VAN HET LID PODT\nVoorgesteld\n25 september 2024\nDe Kamer,\ngehoord de beraadslaging,\noverwegende dat de Minister naast het transitiefonds ook de gebiedsplannen heeft geschrapt;\noverwegende dat er honderden betrokken ambtenaren, lokale organisaties en boeren jarenlang hard hebben gewerkt om de gebiedsplannen uit te werken;\noverwegende dat de doelen voor water, klimaat en natuurherstel terecht overeind staan en dat daarom haast is geboden;\noverwegende dat het kabinet het wiel opnieuw gaat uitvinden als zij gaat komen met nieuwe plannen, terwijl er een sterke basis ligt;\noverwegende dat het schrappen van de bestaande gebiedsplannen PAS-melders en andere boeren, provincies en de natuur flink onder druk zet;\nverzoekt de regering de eerdere gebiedsplannen door te zetten zolang er geen nieuwe plannen van het kabinet zijn en mochten er nieuwe plannen komen, de eerdere plannen als uitgangspunt te nemen,\nen gaat over tot de orde van de dag.\nPodt",
  "content_char_count": 1076,
  "source": {
    "document_id": "72f69c21-ba8f-4cbe-bd19-8e27accfa821",
    "document_nummer": "2024D35153",
    "document_soort": "Motie",
    "publication_id": "a91c9c74-686f-43fb-92c9-208db7121e86",
    "publication_content_type": "application/xml",
    "publication_length": 2470,
    "cached": false,
    "binary_path": "bronmateriaal-onbewerkt\\cache\\document_publications\\a91c9c74-686f-43fb-92c9-208db7121e86.xml"
  },
  "issues": []
}