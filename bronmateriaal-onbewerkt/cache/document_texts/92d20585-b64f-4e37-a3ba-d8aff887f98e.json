{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 843\nSeksuele intimidatie en geweld\nNr.\n101\nMOTIE VAN HET LID MUTLUER\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat de commissie-Hendriks harde conclusies trekt over georganiseerd en gewelddadig misbruik van minderjarigen;\noverwegende dat de gevolgen van dergelijk misbruik voor slachtoffers immens zijn;\nvan mening dat het een maatschappelijke plicht is om deze slachtoffers adequate hulpverlening te bieden;\nverzoekt de regering om in lijn met de aanbevelingen van de commissie-Hendriks een wetenschappelijk onderzoek in te stellen naar de effectiviteit van de aanpak en behandeling van de psychosociale en fysieke gevolgen van georganiseerd en gewelddadig misbruik van minderjarigen, en de Kamer daarover te informeren,\nen gaat over tot de orde van de dag.\nMutluer",
  "content_char_count": 874,
  "source": {
    "document_id": "1cef5585-aac1-4a48-81b4-8a5f734d8cf3",
    "document_nummer": "2024D09576",
    "document_soort": "Motie",
    "publication_id": "92d20585-b64f-4e37-a3ba-d8aff887f98e",
    "publication_content_type": "application/xml",
    "publication_length": 2226,
    "cached": false,
    "binary_path": "bronmateriaal-onbewerkt\\cache\\document_publications\\92d20585-b64f-4e37-a3ba-d8aff887f98e.xml"
  },
  "issues": []
}