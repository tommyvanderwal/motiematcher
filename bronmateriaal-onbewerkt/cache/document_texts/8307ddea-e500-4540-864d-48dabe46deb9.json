{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n421\nMOTIE VAN HET LID RIKKERS-OOSTERKAMP\nVoorgesteld\n6 februari 2025\nDe Kamer,\ngehoord de beraadslaging,\noverwegende dat veel kinderen met een langdurige zorgbehoefte en hun ouders op dit moment worden geconfronteerd met onduidelijke en complexe procedures, waardoor zij van het kastje naar de muur worden gestuurd tussen de Wet maatschappelijke ondersteuning, de Wet langdurige zorg en de zorgverzekeraars;\noverwegende dat ouders en verzorgers van kinderen met een zorgbehoefte regelmatig geen adequate ondersteuning krijgen en vastlopen in bureaucratische rompslomp;\nverzoekt de regering om concreet in kaart te brengen welke stappen zij moet ondernemen om de bureaucratische obstakels te verminderen, zodat kinderen sneller de zorg krijgen die zij nodig hebben, zonder dat zij of hun ouders onterecht belemmerd worden door administratieve rompslomp;\nverzoekt de regering deze situaties te verbeteren door duidelijke en praktische ondersteuning aan te bieden aan ouders van kinderen met een langdurige zorgbehoefte,\nen gaat over tot de orde van de dag.\nRikkers-Oosterkamp",
  "content_char_count": 1171,
  "source": {
    "document_id": "7e2cb8f5-782a-43cc-938f-0fb512166ee7",
    "document_nummer": "2025D05156",
    "document_soort": "Motie",
    "publication_id": "8307ddea-e500-4540-864d-48dabe46deb9",
    "publication_content_type": "application/xml",
    "publication_length": 2523,
    "cached": false,
    "binary_path": "bronmateriaal-onbewerkt\\cache\\document_publications\\8307ddea-e500-4540-864d-48dabe46deb9.xml"
  },
  "issues": []
}