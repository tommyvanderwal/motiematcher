{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n39\nMOTIE VAN HET LID VELTMAN\nVoorgesteld\n10 oktober 2024\nDe Kamer,\ngehoord de beraadslaging,\noverwegende dat de hoge kosten voor het gebruik van de auto ook worden bepaald door parkeerkosten;\noverwegende dat de parkeerkosten de laatste jaren aanzienlijk zijn gestegen, met als absolute uitschieter de provincie Zuid-Holland waar de parkeerkosten gemiddeld van 2018 tot 2023 met 46% zijn gestegen;\noverwegende dat parkeerkosten steeds meer een knop zijn geworden waaraan gemeenten kunnen draaien om hun begroting sluitend te krijgen;\noverwegende dat dit voor veel mensen een beperking van reizen en bereikbaarheid tot gevolg heeft;\nverzoekt de regering de gemeentelijke parkeertarieven voor bezoekers en bewoners in kaart te brengen, inclusief een vergelijking met het buitenland, en met gemeenten in overleg te treden over de bijdrage van het gemeentelijk parkeerbeleid aan verminderde mobiliteit en bereikbaarheid,\nen gaat over tot de orde van de dag.\nVeltman",
  "content_char_count": 1160,
  "source": {
    "document_id": "81091231-fe2f-4764-8b25-d82ecc19dd0c",
    "document_nummer": "2024D37902",
    "document_soort": "Motie",
    "publication_id": "e06b3c7e-24cb-48a9-96ed-e97e06e86d02",
    "publication_content_type": "application/xml",
    "publication_length": 2587,
    "cached": false,
    "binary_path": "bronmateriaal-onbewerkt\\cache\\document_publications\\e06b3c7e-24cb-48a9-96ed-e97e06e86d02.xml"
  },
  "issues": []
}