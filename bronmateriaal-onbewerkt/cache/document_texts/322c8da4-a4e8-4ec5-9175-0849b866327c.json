{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 561\nWijziging van de Zorgverzekeringswet in verband met het bevorderen van zorgcontractering\nNr.\n9\nMOTIE VAN HET LID TIELEN\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat contracten tussen zorgverzekeraar en zorgaanbieder een bewezen effectieve manier zijn om afspraken te maken en na te laten leven over onder meer toegankelijkheid en kosteneffectiviteit van zorg;\noverwegende dat in sommige domeinen van de zorg, zoals wijkverpleging en geestelijke gezondheidszorg, heel veel zorgaanbieders actief zijn die lang niet allemaal contracten hebben met verzekeraars, maar wel vergoed dienen te worden zonder degelijke controles;\noverwegende dat onvoldoende inzichtelijk is in welke mate ongecontracteerde zorg leidt tot minder kosteneffectiviteit, ondoelmatige inzet van arbeidsuren, en oneigenlijk gebruik en fraude;\nverzoekt de regering om onderzoek te doen naar verschillen tussen gecontracteerde en ongecontracteerde zorg op het vlak van de genoemde onderwerpen, en de Kamer hierover te informeren,\nen gaat over tot de orde van de dag.\nTielen",
  "content_char_count": 1150,
  "source": {
    "document_id": "947e0626-2b8e-4ace-ae65-6be789d95fd5",
    "document_nummer": "2025D11735",
    "document_soort": "Motie",
    "publication_id": "322c8da4-a4e8-4ec5-9175-0849b866327c",
    "publication_content_type": "application/xml",
    "publication_length": 2501,
    "cached": false,
    "binary_path": "bronmateriaal-onbewerkt\\cache\\document_publications\\322c8da4-a4e8-4ec5-9175-0849b866327c.xml"
  },
  "issues": []
}