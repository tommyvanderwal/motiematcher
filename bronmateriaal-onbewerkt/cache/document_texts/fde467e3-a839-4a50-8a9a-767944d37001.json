{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1388\nGEWIJZIGDE MOTIE VAN HET LID FLACH C.S. TER VERVANGING VAN DIE GEDRUKT ONDER NR. 1340\nVoorgesteld\n14 mei 2024\nDe Kamer,\ngehoord de beraadslaging,\nconstaterende dat de stikstofregels een belemmering vormen voor uitvoering van noodzakelijke projecten voor versterking van het elektrici-teitsnet en voor verduurzaming van de energievoorziening;\noverwegende dat versterking van het elektriciteitsnet en duurzame energieprojecten enerzijds in de bouwfase voor een minimale bijdrage aan de stikstofdepositie zorgen en anderzijds in de gebruiksfase juist bijdragen aan structurele reductie van de stikstofdepositie;\nvan mening dat een vrijstelling van de stikstofregels voor genoemde projecten goed verdedigbaar is en bijdraagt aan noodzakelijke versnelling van procedures;\nverzoekt de regering op korte termijn een voorstel naar de Kamer te sturen met een juridisch houdbare vrijstelling van de stikstofregels voor genoemde projecten voor aanleg van energie-infrastructuur en schone energieproductie,\nen gaat over tot de orde van de dag.\nFlach\nBontenbal\nGrinwis",
  "content_char_count": 1171,
  "source": {
    "document_id": "33f4a31d-9b2e-4aa3-a818-ca0935927907",
    "document_nummer": "2024D18919",
    "document_soort": "Motie (gewijzigd/nader)",
    "publication_id": "fde467e3-a839-4a50-8a9a-767944d37001",
    "publication_content_type": "application/xml",
    "publication_length": 2619,
    "cached": false,
    "binary_path": "bronmateriaal-onbewerkt\\cache\\document_publications\\fde467e3-a839-4a50-8a9a-767944d37001.xml"
  },
  "issues": []
}