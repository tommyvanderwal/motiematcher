{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 389\nVergrijzing en het integrale ouderenbeleid\nNr.\n141\nMOTIE VAN HET LID JOSEPH\nVoorgesteld\n27 november 2024\nDe Kamer,\ngehoord de beraadslaging,\nconstaterende dat sinds 2013 de mogelijkheid bestaat om wonen en zorg gescheiden aan te bieden binnen de Wet langdurige zorg, en het aantal commerciële zorgwoningen met 24 uurszorg toeneemt;\nconstaterende dat bij commerciële zorgwoningen soms zeer hoge huur- en servicekosten worden gevraagd;\noverwegende dat door een afhankelijkheidspositie zorgbehoevende mensen bij te hoge huur- en servicekosten niet snel naar de Huurcommissie zullen stappen;\nverzoekt de regering om met enkele concrete rekenvoorbeelden duidelijkheid te verschaffen over wanneer de huur- en servicekosten voor een zorgwoning met 24 uurszorg als redelijk of onredelijk kunnen worden beschouwd, en de Kamer hierover binnen twee maanden te informeren,\nen gaat over tot de orde van de dag.\nJoseph",
  "content_char_count": 982,
  "source": {
    "document_id": "e8678f9d-7aa2-42b3-9428-57b76bfc1c94",
    "document_nummer": "2024D46503",
    "document_soort": "Motie",
    "publication_id": "91e1fefb-ce47-43df-bb14-ef1ffb649409",
    "publication_content_type": "application/xml",
    "publication_length": 2336,
    "cached": false,
    "binary_path": "bronmateriaal-onbewerkt\\cache\\document_publications\\91e1fefb-ce47-43df-bb14-ef1ffb649409.xml"
  },
  "issues": []
}