{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n64\nMOTIE VAN HET LID TJEERD DE GROOT C.S.\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\noverwegende de wettelijke bepaling dat waterveiligheidsprojecten, zoals dijkversterking en rivierverruiming, sober en doelmatig moeten zijn;\noverwegende dat andere beleidsdoelen, zoals ruimtelijke kwaliteit en natuurkwaliteit, hierdoor zelden worden meegenomen in projecten, terwijl uit onderzoek blijkt dat een dubbel doel bij waterveiligheidsprojecten maatschappelijk loont;\nverzoekt de regering om een wetswijziging voor te bereiden waarmee een dubbele doelstelling voor waterveiligheid en ruimtelijke kwaliteit de norm wordt,\nen gaat over tot de orde van de dag.\nTjeerd de Groot\nGrinwis\nKostić\nGabriëls",
  "content_char_count": 946,
  "source": {
    "document_id": "f0451544-3e1e-4fff-90c1-c305add4c4a0",
    "document_nummer": "2024D03026",
    "document_soort": "Motie",
    "publication_id": "3cd57fe1-84ca-4997-9c0f-ef21c9fef3d9",
    "publication_content_type": "application/xml",
    "publication_length": 2451,
    "cached": false,
    "binary_path": "bronmateriaal-onbewerkt\\cache\\document_publications\\3cd57fe1-84ca-4997-9c0f-ef21c9fef3d9.xml"
  },
  "issues": []
}