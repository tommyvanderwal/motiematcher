{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 272\nInitiatiefnota van de leden Ellian en Bikker over de aanpak van antisemitisme – de volgende stap\nNr.\n9\nMOTIE VAN HET LID BECKER\nVoorgesteld tijdens het Notaoverleg van\n27 mei 2024\nDe Kamer,\ngehoord de beraadslaging,\nconstaterende dat organisaties als Samidoun, Hizb ut-Tahrir en PFLP gedachtegoed verspreiden waarmee antisemitisme wordt aangewakkerd in de Nederlandse samenleving;\nconstaterende dat in het buitenland sneller kan worden overgegaan tot een verbod op dergelijke organisaties en die beslissing in Nederland ligt bij het OM en de rechter;\nspreekt uit dat organisaties die antisemitisch gedachtegoed aanwakkeren in de Nederlandse samenleving, zoals Samidoun, PFLP en Hizb ut-Tahrir, onwenselijk zijn;\nverzoekt de regering voor de begroting van JenV in kaart te brengen welke juridische mogelijkheden er zijn en verder ontwikkeld kunnen worden om tijdig in te kunnen grijpen bij organisaties die onvrij en antisemitisch gedachtegoed verspreiden, en daarbij in te gaan op rechtssystemen in andere landen, de grondslagen van de NCTV, artikel 2.20 van het Burgerlijk Wetboek en de mogelijkheid van het opstellen van een juridische definitie van «problematisch gedrag»,\nen gaat over tot de orde van de dag.\nBecker",
  "content_char_count": 1297,
  "source": {
    "document_id": "17084e3e-c17c-444d-975c-d30f676ec5dc",
    "document_nummer": "2024D21468",
    "document_soort": "Motie",
    "publication_id": "91fa9b70-4c96-4bd3-92e4-9e9bf9a54402",
    "publication_content_type": "application/xml",
    "publication_length": 2651,
    "cached": false,
    "binary_path": "bronmateriaal-onbewerkt\\cache\\document_publications\\91fa9b70-4c96-4bd3-92e4-9e9bf9a54402.xml"
  },
  "issues": []
}