{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 618\nWijziging van de Meststoffenwet in verband met de voorwaarden over de maximale mestproductie in de derogatiebeschikking 2022â€“2025 (Wet wijziging Meststoffenwet in verband met de maximale mestproductie)\nNr.\n29\nMOTIE VAN HET LID OUWEHAND\nVoorgesteld tijdens het Wetgevingsoverleg van\n7 oktober 2024\nDe Kamer,\ngehoord de beraadslaging,\nconstaterende dat het Ministerie van Justitie en Veiligheid constateerde dat mestfraude alom voorkomt;\nconstaterende dat de Rijksdienst voor Ondernemend Nederland waarschuwt dat het aannemelijk is dat mestfraude gaat toenemen;\nconstaterende dat het illegaal uitrijden of dumpen van mest zeer schadelijk is voor de natuur, het bodemleven en ons grond- en oppervlaktewater;\noverwegende dat fraude in een gezonde rechtsstaat wordt bestreden en niet wordt gedoogd;\nspreekt uit dat mestfraude niet mag worden gedoogd, ook niet als de mestcrisis aanhoudt of nog verder uit de hand loopt,\nen gaat over tot de orde van de dag.\nOuwehand",
  "content_char_count": 1038,
  "source": {
    "document_id": "334b1960-4d5d-4911-8848-273edd3a777e",
    "document_nummer": "2024D37175",
    "document_soort": "Motie",
    "publication_id": "a2fc4fbb-58d2-4fd1-a185-b29765bdcc01",
    "publication_content_type": "application/xml",
    "publication_length": 2412,
    "cached": false,
    "binary_path": "bronmateriaal-onbewerkt\\cache\\document_publications\\a2fc4fbb-58d2-4fd1-a185-b29765bdcc01.xml"
  },
  "issues": []
}