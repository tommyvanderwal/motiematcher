{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n62\nMOTIE VAN HET LID SARIS\nVoorgesteld\n28 november 2024\nDe Kamer,\ngehoord de beraadslaging,\noverwegende dat het voor WIA-uitkeringsgerechtigden en voor de samenleving als geheel van groot belang is om de re-integratie vanuit de WIA te verbeteren;\noverwegende dat een verbetering van re-integratiemogelijkheden snel gerealiseerd moet kunnen worden en niet afhankelijk is van een stelselwijziging;\nconstaterende dat het aandeel uitkeringsgerechtigden dat na scholing werk vindt, bijna tweemaal zo groot is als voor de gemiddelde groep in de uitkering;\nconstaterende dat er bij het UWV een nieuw scholingsexperiment loopt waarbij extra wordt ingezet op scholing voor mensen in de WIA, waarvan de uitkomsten begin 2025 worden verwacht;\nconstaterende dat er in 2025 verder wordt gewerkt aan de realisatie van regionale werkcentra waar publieke en private mogelijkheden voor scholing en inzet op van-werk-naar-werk samen worden gebracht;\nverzoekt de regering:\n•\nvoor het meireces met een voorstel naar de Kamer te komen om de mogelijkheden voor re-integratie van mensen in de WIA, inclusief scholing, substantieel te verbeteren;\n•\ndaarbij gebruik te maken van de nieuwe mogelijkheden die de regionale werkcentra bieden;\n•\ndaarbij in ieder geval met het UWV tot scherpere prestatieafspraken te komen met betrekking tot de re-integratie- en scholingsmogelijkheden die zij bieden voor mensen in de WIA,\nen gaat over tot de orde van de dag.\nSaris",
  "content_char_count": 1638,
  "source": {
    "document_id": "07410959-e084-4a3b-8e11-4aaaf62985d6",
    "document_nummer": "2024D46808",
    "document_soort": "Motie",
    "publication_id": "2e43e54b-fc45-439c-a368-b9d013aad442",
    "publication_content_type": "application/xml",
    "publication_length": 3556,
    "cached": false,
    "binary_path": "bronmateriaal-onbewerkt\\cache\\document_publications\\2e43e54b-fc45-439c-a368-b9d013aad442.xml"
  },
  "issues": []
}