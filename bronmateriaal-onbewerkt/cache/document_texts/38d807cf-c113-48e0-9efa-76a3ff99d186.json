{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1146\nMOTIE VAN HET LID VALIZE\nVoorgesteld\n2 september 2025\nDe Kamer,\ngehoord de beraadslaging,\nconstaterende dat de Europese Unie met de AI Act verplichtingen heeft ingevoerd voor general-purpose AI-modellen en nog verplichtingen gaat invoeren voor hoogrisico-AI-systemen;\nconstaterende dat de technisch en juridisch onduidelijke implementatiekaders financiële en juridische risico's vormen voor innovatie en concurrentiekracht voor onder andere mkb en ontwikkelaars;\noverwegende dat tientallen Europese technologiebedrijven en partijen al een oproep hebben gedaan voor een tijdelijke implementatiepauze («stop the clock») van twee jaar;\nverzoekt de regering zich in Brussel actief in te zetten voor een tijdelijke implementatiepauze voor de verplichtingen uit de AI Act met betrekking tot general-purpose AI-modellen en hoogrisicosystemen, en om ervoor te pleiten dat de wetgeving eerst wordt voorzien van duidelijke technische en juridische kaders alvorens deze afdwingbaar wordt;\nverzoekt de regering de Kamer voor het kerstreces te informeren over de stappen die zijn ondernomen en de respons van de Europese Commissie hierop,\nen gaat over tot de orde van de dag.\nValize",
  "content_char_count": 1308,
  "source": {
    "document_id": "e84c371b-f5f4-4d4e-a43d-a0fcb9d59285",
    "document_nummer": "2025D36637",
    "document_soort": "Motie",
    "publication_id": "38d807cf-c113-48e0-9efa-76a3ff99d186",
    "publication_content_type": "application/xml",
    "publication_length": 5254,
    "cached": false,
    "binary_path": "bronmateriaal-onbewerkt\\cache\\document_publications\\38d807cf-c113-48e0-9efa-76a3ff99d186.xml"
  },
  "issues": []
}