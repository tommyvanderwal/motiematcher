{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n221\nMOTIE VAN HET LID GABRIËLS\nVoorgesteld\n3 april 2025\nDe Kamer,\ngehoord de beraadslaging,\nconstaterende dat de commissie STOER een eerste advies heeft uitgebracht;\nconstaterende dat er in het advies gesproken wordt over bouwen bij zoetwateropslaggebieden en in uiterwaarden;\noverwegende dat dit grote gevolgen kan hebben voor het principe «rekening houden met bodem en water» en niet aansluit bij de brief die de Minister van IenW hierover naar de Kamer heeft gestuurd;\nverzoekt de regering om ook een advies te vragen aan waterschappen en drinkwaterbedrijven voordat de aanbevelingen van de commissie STOER landen in de Nota Ruimte,\nen gaat over tot de orde van de dag.\nGabriëls",
  "content_char_count": 788,
  "source": {
    "document_id": "20e5a405-eed2-4190-b86a-8859194ac8ce",
    "document_nummer": "2025D14666",
    "document_soort": "Motie",
    "publication_id": "d0932116-2856-4906-b906-186b811fc6bb",
    "publication_content_type": "application/xml",
    "publication_length": 2144,
    "cached": false,
    "binary_path": "bronmateriaal-onbewerkt\\cache\\document_publications\\d0932116-2856-4906-b906-186b811fc6bb.xml"
  },
  "issues": []
}