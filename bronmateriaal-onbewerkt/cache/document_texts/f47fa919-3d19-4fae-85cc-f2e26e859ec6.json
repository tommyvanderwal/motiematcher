{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1657\nMOTIE VAN HET LID VAN CAMPEN\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat de Natuurherstelverordening is aangenomen en twintig dagen na publicatie in werking zal treden;\noverwegende dat lidstaten binnen twee jaar na inwerkingtreding van de Natuurherstelverordening een nationaal natuurherstelplan moeten indienen bij de Europese Commissie, onder andere met concrete maatregelen tot 2030 en met een doorkijk naar 2050;\noverwegende dat de Natuurherstelverordening een aantal zaken dwingend voorschrijft, maar bij andere zaken ruimte laat aan lidstaten voor eigen invulling;\nvan mening dat natuurherstel een belangrijke opgave is, maar dat natuur niet geholpen is met verdere juridificering en een opeenstapeling van nieuwe wet- en regelgeving, zeker gelet op de oude verplichtingen waar Nederland nog aan dient te voldoen;\nverzoekt de regering om bij het opstellen van het nationale natuurherstelplan geen aanvullende nationale regels en restricties in te bouwen en nadrukkelijk rekening te houden met lastendruk en een gelijk speelveld met andere Europese landen,\nen gaat over tot de orde van de dag.\nVan Campen",
  "content_char_count": 1262,
  "source": {
    "document_id": "195d474f-ce9d-4156-9547-9c098dd29337",
    "document_nummer": "2024D26007",
    "document_soort": "Motie",
    "publication_id": "f47fa919-3d19-4fae-85cc-f2e26e859ec6",
    "publication_content_type": "application/xml",
    "publication_length": 2647,
    "cached": false,
    "binary_path": "bronmateriaal-onbewerkt\\cache\\document_publications\\f47fa919-3d19-4fae-85cc-f2e26e859ec6.xml"
  },
  "issues": []
}