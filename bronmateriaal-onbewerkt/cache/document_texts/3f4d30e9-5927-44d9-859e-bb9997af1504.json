{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n103\nMOTIE VAN HET LID CEDER\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat positieve rolmodellen voor jeugdigen motiverend kunnen werken;\nconstaterende dat een tussenlaag tussen Staat en straat, vormgegeven door vrijwilligersinitiatieven met buurtvaders en buurtmoeders, overlast en criminaliteit van jongeren kan tegengaan;\noverwegende dat de problematiek in kwetsbare wijken van dien aard is dat deze initiatieven nuttig kunnen zijn;\noverwegende dat het implementeren van deze werkwijze in gemeenten met kwetsbare wijken zou kunnen werken;\nverzoekt de regering initiatieven gericht op sociale controle en voorbeeldfiguren in de vorm van buurtvaders, voor wie jeugdigen respect hebben, in kaart te brengen en een voorstel uit te werken hoe gemeenten met kwetsbare wijken deze initiatieven in eigen context vorm kunnen geven, en de Kamer hierover te informeren voor het zomerreces,\nen gaat over tot de orde van de dag.\nCeder",
  "content_char_count": 1315,
  "source": {
    "document_id": "469e0676-64b4-4f5d-9c85-3634644bf8a7",
    "document_nummer": "2024D03081",
    "document_soort": "Motie",
    "publication_id": "3f4d30e9-5927-44d9-859e-bb9997af1504",
    "publication_content_type": "application/xml",
    "publication_length": 2920,
    "cached": false,
    "binary_path": "bronmateriaal-onbewerkt\\cache\\document_publications\\3f4d30e9-5927-44d9-859e-bb9997af1504.xml"
  },
  "issues": []
}