{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n385\nMOTIE VAN HET LID VAN BAARLE\nVoorgesteld\n25 april 2024\nDe Kamer,\ngehoord de beraadslaging,\nconstaterende dat er verschrikkelijke gevallen zijn geweest van vernielingen en bekladdingen van Joodse instellingen in Nederland, wat onacceptabele uitingen van antisemitisme zijn;\noverwegende dat ook andere religieuze gemeenschappen, zoals de moslimgemeenschap, te kampen hebben met vernielingen en bekladdingen van religieuze instellingen;\noverwegende dat er een systeem van bewaken en beveiligen is, waarin een getrapte verantwoordelijkheid van betrokkenen, gemeenten en landelijke overheid is opgenomen;\nvan mening dat religieuze gemeenschappen in Nederland zich veilig moeten weten en dat zicht op of de overheid in hun veiligheidsbehoeften voorziet, kan helpen om dit te bewerkstelligen;\nverzoekt de regering om te onderzoeken hoe religieuze gemeenschappen het systeem van bewaken en beveiligen ervaren ten behoeve van de veiligheid van hun religieuze instellingen, en hoe zij de contacten ervaren met verantwoordelijken binnen de keten,\nen gaat over tot de orde van de dag.\nVan Baarle",
  "content_char_count": 1194,
  "source": {
    "document_id": "3a818b8b-c027-4980-bf4a-2aa883514047",
    "document_nummer": "2024D17384",
    "document_soort": "Motie",
    "publication_id": "f5e71b50-db2b-4bd2-b18c-65a40c7ce61e",
    "publication_content_type": "application/xml",
    "publication_length": 2567,
    "cached": false,
    "binary_path": "bronmateriaal-onbewerkt\\cache\\document_publications\\f5e71b50-db2b-4bd2-b18c-65a40c7ce61e.xml"
  },
  "issues": []
}