{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n423\nMOTIE VAN HET LID KOEKKOEK\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat inburgeringstrajecten vertraging oplopen doordat asielzoekers voor lange tijd in de opvang moeten verblijven;\noverwegende dat het daarom van belang is inburgering en integratie in de opvang ten volle te stimuleren;\noverwegende dat Plan Einstein door het stimuleren van gezamenlijke activiteiten en cursussen voor vluchtelingen en buurtbewoners de sociale cohesie en integratie stimuleert en als best practice gezien moet worden;\nconstaterende dat andere Europese landen Plan Einstein overnemen als opvangmodel, maar dit in Nederland nog niet is uitgebreid;\nconstaterende dat de gemeenteraad van Den Haag het college heeft opgeroepen een Haags Plan Einstein op te zetten;\nverzoekt de regering in overleg met gemeenten en COA de mogelijkheden te onderzoeken om het concept van Plan Einstein zo snel mogelijk ook op andere azc's te implementeren,\nen gaat over tot de orde van de dag.\nKoekkoek",
  "content_char_count": 1097,
  "source": {
    "document_id": "d37b696c-eba2-4a83-8a68-0909d00cf563",
    "document_nummer": "2024D22123",
    "document_soort": "Motie",
    "publication_id": "16c787dd-910d-4356-bd04-b6f608be52f4",
    "publication_content_type": "application/xml",
    "publication_length": 2491,
    "cached": false,
    "binary_path": "bronmateriaal-onbewerkt\\cache\\document_publications\\16c787dd-910d-4356-bd04-b6f608be52f4.xml"
  },
  "issues": []
}