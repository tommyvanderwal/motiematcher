{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n767\nMOTIE VAN HET LID EL ABASSI\nVoorgesteld\n28 januari 2025\nDe Kamer,\ngehoord de beraadslaging,\noverwegende dat de jaarwisseling regelmatig gepaard gaat met grootschalige ongeregeldheden, geweld tegen hulpverleners, schade aan eigendommen, verwondingen en overlast;\noverwegende dat het essentieel is om een helder beeld te krijgen van welke maatregelen het meest effectief zijn om deze problemen te verminderen;\nverzoekt de regering een onafhankelijk onderzoek te laten uitvoeren naar de effectiviteit van mogelijke maatregelen om de veiligheid, de orde en het welzijn tijdens de jaarwisseling te verbeteren, waarbij:\n•\ninnovatieve technologieën zoals drones en verbeteringen in communicatie via C2000 worden meegenomen;\n•\nzowel de effectiviteit van individuele maatregelen als mogelijke combinaties van maatregelen worden onderzocht;\n•\nbetrokkenheid wordt gezocht bij burgemeesters, politie, brandweer, ambulancepersoneel en dierenbeschermingsorganisaties om een breed perspectief en praktijkervaringen te waarborgen,\nen gaat over tot de orde van de dag.\nEl Abassi",
  "content_char_count": 1177,
  "source": {
    "document_id": "ecd4513c-67cb-4a97-800c-ba5b024d2ec3",
    "document_nummer": "2025D03225",
    "document_soort": "Motie",
    "publication_id": "2040f3e3-354b-487c-b263-bb2fdaa515a1",
    "publication_content_type": "application/xml",
    "publication_length": 2978,
    "cached": false,
    "binary_path": "bronmateriaal-onbewerkt\\cache\\document_publications\\2040f3e3-354b-487c-b263-bb2fdaa515a1.xml"
  },
  "issues": []
}