{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n94\nMOTIE VAN HET LID WESTERVELD C.S.\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat er nog steeds een structurele extra bezuiniging van 511 miljoen euro op jeugdzorg ingeboekt staat, maar deze nog niet is ingevuld;\nconstaterende dat deze bezuiniging nog bovenop de besparing van 1 miljard euro van de hervormingsagenda komt en dat dit volstrekt onverantwoord is gezien de crisis in de jeugdzorg en jeugdbescherming, waardoor juist jongeren met complexe problematiek op wachtlijsten staan;\nconstaterende dat uit de brief met besparingsopties blijkt dat de bezuiniging de meest kwetsbare kinderen raakt en de Staatssecretaris deze invullingen zelf ook onverantwoord noemt;\nverzoekt de regering om de structurele extra bezuiniging van 511 miljoen euro te schrappen,\nen gaat over tot de orde van de dag.\nWesterveld\nDobbe\nCeder\nStoffer",
  "content_char_count": 1221,
  "source": {
    "document_id": "f1a541c8-20b5-49b4-9766-907072661989",
    "document_nummer": "2024D03062",
    "document_soort": "Motie",
    "publication_id": "510af973-ee19-4016-84ac-35abf8e08ff6",
    "publication_content_type": "application/xml",
    "publication_length": 2922,
    "cached": false,
    "binary_path": "bronmateriaal-onbewerkt\\cache\\document_publications\\510af973-ee19-4016-84ac-35abf8e08ff6.xml"
  },
  "issues": []
}