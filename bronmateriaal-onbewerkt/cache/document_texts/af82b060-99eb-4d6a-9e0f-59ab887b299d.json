{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 325\nBouwregelgeving\nNr.\n272\nMOTIE VAN HET LID PATERNOTTE C.S.\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat er op dit moment 425.000 huishoudens te maken hebben met enige vorm van funderingsschade;\nconstaterende dat als we niets doen dit op kan lopen tot 1 miljoen huishoudens in 2050;\noverwegende dat het een enorme impact heeft op gezinnen wanneer de vloer letterlijk onder je voeten wegzakt;\noverwegende dat de Raad voor de leefomgeving en infrastructuur concrete handvatten biedt om aan de grote zorgen van bewoners tegemoet te komen;\nvan mening dat de rijksoverheid huishoudens, gebouweigenaren, die te maken krijgen met enige vorm van funderingsschade zou moeten helpen door:\n•\nhet oprichten van een landelijk loket voor funderingsproblematiek;\n•\nuit te werken hoe deze huishoudens lokaal geholpen kunnen worden met een funderingsonderzoek en een helder advies over het vervolgtraject;\n•\nsamen met marktpartijen financieringsmogelijkheden uit te werken zodat de schade hersteld kan worden;\n•\nonderzoek en innovatie te stimuleren zodat herstel goedkoper wordt;\n•\nhet opzetten van regionaal onderzoek, zodat funderingsproblematiek voorkomen kan worden;\n•\nmaatregelen te nemen om toekomstige huiseigenaren zo veel mogelijk te beschermen tegen nieuwe gevallen van funderingsschade;\nverzoekt de regering zo snel mogelijk met bovenstaande punten aan de slag te gaan, en de Kamer voorafgaand aan de behandeling van de begroting van Binnenlandse Zaken over de voortgang hiervan te informeren,\nen gaat over tot de orde van de dag.\nPaternotte\nDe Hoop\nGrinwis\nVedder\nBeckerman\nDassen\nTeunissen\nPeter de Groot\nVermeer\nWelzijn\nMadlener\nEerdmans",
  "content_char_count": 1744,
  "source": {
    "document_id": "739a8ea6-5ff9-41e4-a417-d696ebc81906",
    "document_nummer": "2024D24254",
    "document_soort": "Motie",
    "publication_id": "af82b060-99eb-4d6a-9e0f-59ab887b299d",
    "publication_content_type": "application/xml",
    "publication_length": 4223,
    "cached": false,
    "binary_path": "bronmateriaal-onbewerkt\\cache\\document_publications\\af82b060-99eb-4d6a-9e0f-59ab887b299d.xml"
  },
  "issues": []
}