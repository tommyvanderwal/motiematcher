{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n70\nMOTIE VAN HET LID BOSWIJK C.S.\nVoorgesteld\n11 februari 2025\nDe Kamer,\ngehoord de beraadslaging,\nconstaterende dat uit talrijke onafhankelijke evaluaties blijkt dat het maatschappelijk middenveld een bewezen effectief bestedingskanaal is voor het behalen van Nederlandse beleidsdoelen op het gebied van ontwikkelingshulp;\nconstaterende dat de Minister van zins is desondanks fors en disproportioneel te gaan bezuinigen op het maatschappelijk middenveld;\nconstaterende dat in 2023 en 2024 ongeveer 25% van het ODA-budget werd gealloceerd via het maatschappelijk middenveld;\noverwegende dat voorkomen moet worden dat zorgvuldig opgebouwde kennis en netwerken onnodig verloren gaan door onduidelijkheid over het beschikbare budget voor de komende jaren;\nverzoekt de regering om in ieder geval 25% van het ODA-budget via maatschappelijke organisaties te blijven besteden,\nen gaat over tot de orde van de dag.\nBoswijk\nHirsch\nCeder",
  "content_char_count": 1121,
  "source": {
    "document_id": "c8147c5c-4f3b-4124-9413-61cae1a898c4",
    "document_nummer": "2025D05791",
    "document_soort": "Motie",
    "publication_id": "ccc6a0a0-cb26-48dd-9c7b-5825a8255fcc",
    "publication_content_type": "application/xml",
    "publication_length": 2644,
    "cached": false,
    "binary_path": "bronmateriaal-onbewerkt\\cache\\document_publications\\ccc6a0a0-cb26-48dd-9c7b-5825a8255fcc.xml"
  },
  "issues": []
}