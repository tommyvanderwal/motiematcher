{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n162\nMOTIE VAN HET LID VEDDER C.S.\nVoorgesteld\n27 maart 2024\nDe Kamer,\ngehoord de beraadslaging,\noverwegende dat om de ambitie van 15% biologisch landbouwareaal in 2030 te halen zowel het areaal als de vraag naar biologische producten moet worden gestimuleerd;\nconstaterende dat de consument bereid moet zijn om de meerkosten voor duurzamere productie te betalen, maar dat die betalingsbereidheid vooralsnog een belemmering lijkt te zijn;\noverwegende dat er in het beleid meer aandacht nodig is voor de vraag- en prijsvorming en het verdienvermogen van de primaire sector;\nverzoekt de regering zorg te dragen voor een goede balans tussen het toewerken naar de ambitie van 15% biologisch landbouwareaal en het verdienvermogen van de primaire sector;\nverzoekt de regering op korte termijn samen met de sector nieuwe acties te ontwikkelen die naast het aanbod van biologisch landbouwareaal en producten ook de vraag naar biologische producten stimuleren,\nen gaat over tot de orde van de dag.\nVedder\nGrinwis\nVan Campen",
  "content_char_count": 1127,
  "source": {
    "document_id": "040755d8-cda3-455a-a2c9-6733b660306e",
    "document_nummer": "2024D12024",
    "document_soort": "Motie",
    "publication_id": "4342db1b-6d9a-4216-a9f0-6d0d0417012c",
    "publication_content_type": "application/xml",
    "publication_length": 2595,
    "cached": false,
    "binary_path": "bronmateriaal-onbewerkt\\cache\\document_publications\\4342db1b-6d9a-4216-a9f0-6d0d0417012c.xml"
  },
  "issues": []
}