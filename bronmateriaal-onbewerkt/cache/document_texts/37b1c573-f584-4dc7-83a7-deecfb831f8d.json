{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 715\nStaat van de Europese Unie 2025\nNr.\n15\nMOTIE VAN HET LID DIJK\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat het Verenigd Koninkrijk, Canada, Australië, Nieuw-Zeeland en Noorwegen sancties hebben ingesteld op de Israëlische Ministers Smotrich en Ben Gvir vanwege het aanzetten tot extremistisch geweld en mensenrechtenschendingen;\nconstaterende dat de Europese Unie en Nederland tot nu toe geen enkele sanctie richting de Israëlische regering hebben ingesteld, ondanks talloze bewijzen voor ernstige oorlogsmisdaden en mensenrechtenschendingen door Israël;\noverwegende dat de Europese Unie en Nederland de plicht hebben genocide te voorkomen;\nverzoekt de regering te komen tot Europese en bilaterale sancties tegen Israël en leden van de Israëlische regering,\nen gaat over tot de orde van de dag.\nDijk",
  "content_char_count": 911,
  "source": {
    "document_id": "9906cfe9-d6c4-4b55-b1f2-a379c1bdcf70",
    "document_nummer": "2025D27641",
    "document_soort": "Motie",
    "publication_id": "37b1c573-f584-4dc7-83a7-deecfb831f8d",
    "publication_content_type": "application/xml",
    "publication_length": 4423,
    "cached": false,
    "binary_path": "bronmateriaal-onbewerkt\\cache\\document_publications\\37b1c573-f584-4dc7-83a7-deecfb831f8d.xml"
  },
  "issues": []
}