{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n443\nMOTIE VAN HET LID VAN HOUWELINGEN\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat de overheid de elektrificatie van vervoermiddelen in Nederland poogt te versnellen;\nconstaterende dat onze netcapaciteit op dit moment onvoldoende is om deze elektrificatie te kunnen realiseren;\noverwegende dat netbeheerders zelfs waarschuwen voor stroomuitval in 2030;\noverwegende dat niet gegarandeerd is dat de uitbreiding van de netcapaciteit de elektrificatie van vervoer in Nederland kan bijhouden;\nverzoekt de regering de energietransitie met betrekking tot vervoer te temporiseren of stop te zetten, ten minste totdat verzekerd is dat het elektriciteitsnet deze transitie probleemloos kan faciliteren,\nen gaat over tot de orde van de dag.\nVan Houwelingen",
  "content_char_count": 882,
  "source": {
    "document_id": "93beb4c9-f46b-4f03-b111-ad7b0f147705",
    "document_nummer": "2024D04576",
    "document_soort": "Motie",
    "publication_id": "30add808-68cc-4310-91cf-eebde77c658e",
    "publication_content_type": "application/xml",
    "publication_length": 2255,
    "cached": false,
    "binary_path": "bronmateriaal-onbewerkt\\cache\\document_publications\\30add808-68cc-4310-91cf-eebde77c658e.xml"
  },
  "issues": []
}