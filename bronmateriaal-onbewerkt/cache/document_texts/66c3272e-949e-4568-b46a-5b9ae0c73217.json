{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n33\nMOTIE VAN HET LID DE VOS\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat het kabinet voornemens is om per 2027 de vliegbelasting fors te verhogen en te differentiëren naar afstand, waardoor Nederland het duurste land van de Europese Unie wordt om vanuit te vliegen;\nconstaterende dat in 2008 al een vliegtaks is ingevoerd, maar dit toen leidde tot negatieve economische effecten en uitwijkgedrag van reizigers naar luchthavens over de grens;\nconstaterende dat die maatregel daarom in 2009 weer werd afgeschaft;\noverwegende dat de belastingverhoging leidt tot een forse lastenverzwaring voor Nederlandse gezinnen die op vliegvakantie willen;\noverwegende dat deze verhoging opnieuw tot gevolg heeft dat Nederlanders uitwijken naar luchthavens net over de grens;\nverzoekt de regering af te zien van de geplande verhoging van de vliegbelasting per 2027 en geen nieuwe lastenverzwaring op vliegreizen in te voeren,\nen gaat over tot de orde van de dag.\nDe Vos",
  "content_char_count": 1217,
  "source": {
    "document_id": "dfaece02-c0b9-40d8-a24a-9c84b20dcf78",
    "document_nummer": "2025D43303",
    "document_soort": "Motie",
    "publication_id": "66c3272e-949e-4568-b46a-5b9ae0c73217",
    "publication_content_type": "application/xml",
    "publication_length": 5132,
    "cached": false,
    "binary_path": "bronmateriaal-onbewerkt\\cache\\document_publications\\66c3272e-949e-4568-b46a-5b9ae0c73217.xml"
  },
  "issues": []
}