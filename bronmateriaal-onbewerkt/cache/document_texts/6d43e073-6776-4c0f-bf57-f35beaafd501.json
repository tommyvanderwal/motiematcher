{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n140\nMOTIE VAN HET LID VAN NISPEN\nVoorgesteld\n12 juni 2025\nDe Kamer,\ngehoord de beraadslaging,\noverwegende dat er op dit moment vier hoogste bestuursrechters zijn, deze versnippering risico's voor de rechtseenheid met zich meebrengt, maar er nog weinig vaart is gemaakt met het voornemen uit het regeerakkoord om de Afdeling bestuursrechtspraak van de Raad van State te verzelfstandigen;\nconstaterende dat de parlementaire enquÃªtecommissie Fraudebeleid en Dienstverlening heeft aanbevolen om de Afdeling bestuursrechtspraak af te splitsen van de Raad van State en onder te brengen bij de rechterlijke macht;\nverzoekt de regering dit voornemen met voorrang uit te werken, het afsplitsen van de rechtspraak bij de Raad van State en het onderbrengen bij de rechterlijke macht hierbij centraal te stellen, en uiterlijk voor het einde van dit jaar een wetsvoorstel aan de Tweede Kamer te sturen,\nen gaat over tot de orde van de dag.\nVan Nispen",
  "content_char_count": 1150,
  "source": {
    "document_id": "7ee6320b-d85d-44d2-80ce-5786b8419829",
    "document_nummer": "2025D27332",
    "document_soort": "Motie",
    "publication_id": "6d43e073-6776-4c0f-bf57-f35beaafd501",
    "publication_content_type": "application/xml",
    "publication_length": 4881,
    "cached": false,
    "binary_path": "bronmateriaal-onbewerkt\\cache\\document_publications\\6d43e073-6776-4c0f-bf57-f35beaafd501.xml"
  },
  "issues": []
}