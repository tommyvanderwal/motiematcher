{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n576\nMOTIE VAN HET LID POSTMA\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat er al geruime tijd sprake is van plannen voor gaswinning bij Ternaard;\nconstaterende dat er onder bewoners grote zorgen leven over de veiligheid, gezondheid en leefomgeving als gevolg van mogelijke gaswinning;\noverwegende dat er op dit moment sprake is van grote onduidelijkheid over het al dan niet doorgaan van de gaswinning en over de bijbehorende risico's en maatregelen;\noverwegende dat het gebrek aan duidelijkheid leidt tot onzekerheid en spanning bij de inwoners van Ternaard en omliggende gebieden;\noverwegende dat er meerdere Kamermoties zijn aangenomen die de Minister oproepen de gasboring tegen te gaan;\nvan mening dat de Minister van KGG de indruk heeft gewekt bij de bevolking een knoop door te zullen hakken;\nverzoekt de regering om uiterlijk 28 oktober 2025 een besluit te nemen over de gaswinning in Ternaard,\nen gaat over tot de orde van de dag.\nPostma",
  "content_char_count": 1105,
  "source": {
    "document_id": "3dfdb876-b3f3-48e3-b088-f86cc71f4e8f",
    "document_nummer": "2025D27078",
    "document_soort": "Motie",
    "publication_id": "87b349b4-013a-4dc7-b269-88a8810c2790",
    "publication_content_type": "application/xml",
    "publication_length": 4695,
    "cached": false,
    "binary_path": "bronmateriaal-onbewerkt\\cache\\document_publications\\87b349b4-013a-4dc7-b269-88a8810c2790.xml"
  },
  "issues": []
}