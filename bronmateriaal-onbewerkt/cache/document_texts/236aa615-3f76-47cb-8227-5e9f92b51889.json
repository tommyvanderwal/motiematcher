{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3043\nMOTIE VAN DE LEDEN PATERNOTTE EN VAN CAMPEN\nVoorgesteld\n13 februari 2025\nDe Kamer,\ngehoord de beraadslaging,\nconstaterende dat Rusland middels desinformatiecampagnes, het kopen van stemmen en intimidatie Europese verkiezingen heeft beïnvloed, waaronder die in Roemenië, Moldavië en wellicht op dit moment ook in Duitsland;\noverwegende dat derde landen die betrokken zijn bij de beïnvloeding van Europese verkiezingen, zoals Rusland, direct moeten worden geraakt door sancties of een andere vorm van tegenmaatregelen;\noverwegende dat de Europese Commissie naar verwachting in het tweede kwartaal komt met haar EU democracy shield, waarin maatregelen worden opgenomen om onze Europese democratieën te beschermen tegen buitenlandse beïnvloeding;\nvan mening dat ondermijning en verzwakking van de Europese democratieën onaanvaardbaar is en nooit zonder gevolgen mag blijven;\nverzoekt de regering om bij de Europese Commissie aan te dringen om in het EU democracy shield ook duidelijke tegenmaatregelen zoals sancties of proportionele reacties op te nemen wanneer wordt vastgesteld dat een derde land betrokken is bij de beïnvloeding van verkiezingen van EU-lidstaten of kandidaat-lidstaten van de EU,\nen gaat over tot de orde van de dag.\nPaternotte\nVan Campen",
  "content_char_count": 1394,
  "source": {
    "document_id": "8202c0ce-9832-43bd-aef8-c4c82007d607",
    "document_nummer": "2025D06282",
    "document_soort": "Motie",
    "publication_id": "236aa615-3f76-47cb-8227-5e9f92b51889",
    "publication_content_type": "application/xml",
    "publication_length": 2860,
    "cached": false,
    "binary_path": "bronmateriaal-onbewerkt\\cache\\document_publications\\236aa615-3f76-47cb-8227-5e9f92b51889.xml"
  },
  "issues": []
}