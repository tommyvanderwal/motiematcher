{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 544\nArbeidsmarktbeleid\nNr.\n1237\nMOTIE VAN HET LID INGE VAN DIJK\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat in het rapport «Gezinsbeleid in omringende landen» succesvolle voorbeelden worden genoemd waardoor werknemers in staat worden gesteld om werk, gezin en (mantel)zorgtaken beter te combineren;\noverwegende dat in Duitsland werkgevers door de overheid actief worden aangemoedigd om werknemers te ondersteunen bij het balanceren in werk- en gezinsverantwoordelijkheid en (mantel)zorgtaken;\noverwegende dat er al jaren een krappe arbeidsmarkt is, maar er 260.000 personen in Nederland aangeven vanwege (mantel)zorg- of gezinstaken niet te willen of kunnen werken, maar wel bereid zijn om te werken onder de juiste omstandigheden;\nverzoekt de regering te onderzoeken hoe dit faciliterende personeelsbeleid in Nederland vormgegeven kan worden door bijvoorbeeld gezinsvriendelijke werkplekken of flexibele werkschema's conform het Duitse voorbeeld, en de Kamer voor het zomerreces 2024 hierover te informeren,\nen gaat over tot de orde van de dag.\nInge van Dijk",
  "content_char_count": 1171,
  "source": {
    "document_id": "18c6ff6e-2c29-4e20-a686-469020e30307",
    "document_nummer": "2024D04596",
    "document_soort": "Motie",
    "publication_id": "727c3e64-9abe-48fc-a86a-289b71e47c64",
    "publication_content_type": "application/xml",
    "publication_length": 2526,
    "cached": false,
    "binary_path": "bronmateriaal-onbewerkt\\cache\\document_publications\\727c3e64-9abe-48fc-a86a-289b71e47c64.xml"
  },
  "issues": []
}