{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 667\nWijziging van de Wet educatie en beroepsonderwijs en enkele andere wetten ter bevordering van de kansengelijkheid middels verbetering van de begeleiding naar duurzame economische zelfstandigheid van jongeren met een risico op een afstand tot de arbeidsmarkt (Wet van school naar duurzaam werk)\nNr.\n24\nMOTIE VAN HET LID OOSTENBRINK\nVoorgesteld\n24 juni 2025\nDe Kamer,\ngehoord de beraadslaging,\nconstaterende dat mensen met een functiebeperking vaak extra ondersteuning nodig hebben om na het afstuderen volwaardig deel te nemen aan de arbeidsmarkt;\nconstaterende dat de kansen op een baan voor studenten met een beperking buiten de Randstad aanwezig zijn, maar sterk afhankelijk zijn van regio, sector en het eigen netwerk;\noverwegende dat actieve begeleiding, het benutten van gespecialiseerde bemiddelingsbureaus en het zoeken naar werkgevers die openstaan hiervoor belangrijke succesfactoren zijn;\nverzoekt de regering in gesprek te gaan met lokale werkgevers en organisaties in de regio om de werkgelegenheid voor mensen met een functiebeperking te bevorderen,\nen gaat over tot de orde van de dag.\nOostenbrink",
  "content_char_count": 1189,
  "source": {
    "document_id": "5425d73c-2e65-47fa-bd22-e5e792e82270",
    "document_nummer": "2025D29744",
    "document_soort": "Motie",
    "publication_id": "5d75de8d-aaec-4a47-8695-f71137205203",
    "publication_content_type": "application/xml",
    "publication_length": 5214,
    "cached": false,
    "binary_path": "bronmateriaal-onbewerkt\\cache\\document_publications\\5d75de8d-aaec-4a47-8695-f71137205203.xml"
  },
  "issues": []
}