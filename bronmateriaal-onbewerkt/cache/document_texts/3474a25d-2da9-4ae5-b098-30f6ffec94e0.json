{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3472\nGEWIJZIGDE MOTIE VAN HET LID PODT C.S. TER VERVANGING VAN DIE GEDRUKT ONDER NR. 3463\nVoorgesteld\n9 september 2025\nDe Kamer,\ngehoord de beraadslaging,\nconstaterende dat Oekraïense jongeren worden belemmerd in hun deelname aan vervolgonderwijs vanwege hoge financiële drempels;\noverwegende dat zowel Nederland als Oekraïne in de toekomst erbij gebaat zijn dat deze jongeren een opleiding kunnen volgen;\noverwegende dat het kabinet Oekraïne op verschillende manieren steunt tegen de Russische agressie en het mogelijk maken van vervolgonderwijs voor Oekraïense scholieren in Nederland een belangrijk onderdeel is van die steun;\nverzoekt het kabinet te zorgen voor een landelijke oplossing waardoor Oekraïense jongeren die zich kwalificeren voor vervolgonderwijs in Nederland daaraan kunnen deelnemen, en te onderzoeken of geplande middelen voor naoorlogse wederopbouw van Oekraïne hiervoor tijdelijk kunnen worden ingezet, en de Kamer hier voor het indienen van de Najaarsnota over te informeren,\nen gaat over tot de orde van de dag.\nPodt\nVan Vroonhoven\nPiri",
  "content_char_count": 1162,
  "source": {
    "document_id": "bb330ce1-5f87-4512-ac28-9c3ffc6067fb",
    "document_nummer": "2025D37963",
    "document_soort": "Motie (gewijzigd/nader)",
    "publication_id": "3474a25d-2da9-4ae5-b098-30f6ffec94e0",
    "publication_content_type": "application/xml",
    "publication_length": 5247,
    "cached": false,
    "binary_path": "bronmateriaal-onbewerkt\\cache\\document_publications\\3474a25d-2da9-4ae5-b098-30f6ffec94e0.xml"
  },
  "issues": []
}