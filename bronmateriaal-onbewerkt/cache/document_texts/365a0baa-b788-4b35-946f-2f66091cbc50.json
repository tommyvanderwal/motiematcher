{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 843\nSeksuele intimidatie en geweld\nNr.\n102\nMOTIE VAN HET LID KRUL\nVoorgesteld\n13 maart 2024\nDe Kamer,\ngehoord de beraadslaging,\nconstaterende dat daders van seksueel geweld in bijna 90% van de gevallen minimaal één criminele ouder, broer, partner of zus hebben;\nconstaterende dat binnen die families vaak sprake is van een vicieuze cirkel van sociale problematiek in combinatie met criminaliteit en geweld;\nconstaterende dat de Tilburgse aanpak om criminaliteit die van generatie op generatie overgaat te doorbreken, zeer succesvol blijkt te zijn;\noverwegende dat gemeentes waarin dezelfde problematiek als in Tilburg aan de orde is veel kunnen leren van de aanpak van de gemeente Tilburg;\nverzoekt de regering om in kaart te brengen hoeveel gemeentes in Nederland de familieaanpak in Tilburg hebben overgenomen;\nverzoekt de regering om gemeentes met dezelfde problematiek rondom criminele families die nog niet de aanpak van Tilburg hebben overgenomen, hierop sterk te wijzen en te onderzoeken of er gemeentes zijn die dit beleid wel willen uitvoeren maar waar dat om praktische redenen niet lukt,\nen gaat over tot de orde van de dag.\nKrul",
  "content_char_count": 1214,
  "source": {
    "document_id": "23d80e32-eb2d-44e8-980e-ad225c3dbf64",
    "document_nummer": "2024D09580",
    "document_soort": "Motie",
    "publication_id": "365a0baa-b788-4b35-946f-2f66091cbc50",
    "publication_content_type": "application/xml",
    "publication_length": 2610,
    "cached": false,
    "binary_path": "bronmateriaal-onbewerkt\\cache\\document_publications\\365a0baa-b788-4b35-946f-2f66091cbc50.xml"
  },
  "issues": []
}