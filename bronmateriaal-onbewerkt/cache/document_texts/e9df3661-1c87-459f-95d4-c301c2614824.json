{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n89\nMOTIE VAN HET LID KRUL\nVoorgesteld\n28 november 2024\nDe Kamer,\ngehoord de beraadslaging,\nconstaterende dat de internationale Neerlandistiekinfrastructuur in het buitenland dreigt te verdwijnen;\nconstaterende dat in november 2022 een amendement is ingediend waarmee jaarlijks middelen beschikbaar zijn gesteld voor activiteiten van de Internationale Vereniging voor Neerlandistiek (IVN);\noverwegende dat twee jaar na dato het overgrote deel van de middelen nog niet besteed wordt aan het doel van het amendement;\nverzoekt de regering om in de gesprekken met de IVN ervoor zorg te dragen dat de middelen conform het amendement worden besteed,\nen gaat over tot de orde van de dag.\nKrul",
  "content_char_count": 890,
  "source": {
    "document_id": "64481e80-f5cf-4700-bd4e-c82eb6bc0e9f",
    "document_nummer": "2024D46695",
    "document_soort": "Motie",
    "publication_id": "e9df3661-1c87-459f-95d4-c301c2614824",
    "publication_content_type": "application/xml",
    "publication_length": 2297,
    "cached": false,
    "binary_path": "bronmateriaal-onbewerkt\\cache\\document_publications\\e9df3661-1c87-459f-95d4-c301c2614824.xml"
  },
  "issues": []
}