{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n672\nMOTIE VAN DE LEDEN VAN ZANTEN EN VERMEER\nVoorgesteld\n10 april 2025\nDe Kamer,\ngehoord de beraadslaging,\nconstaterende dat ondernemers veel tijd en energie gestopt hebben in deelname aan het mkb-indicatorbedrijvenprogramma en dat het Ministerie van Economische Zaken hier zelf ook in heeft geïnvesteerd met tijd en geld;\noverwegende dat de brancheorganisaties die deelnamen aan het mkb-indicatorprogramma, graag betrokken worden bij het realiseren van die -20%-doelstelling, maar dat de huidige regeldrukaanpak hier niet in voorziet;\noverwegende dat met een aanpak via de ministeriële stuurgroep van circa vier knelpunten per halfjaar de -20% nooit gehaald zal worden óf heel veel geïnventariseerde knelpunten blijven liggen óf het mkb-indicatorprogramma feitelijk niet of nauwelijks wordt uitgevoerd;\nverzoekt de regering te komen met sectorale regeldrukreductieprogramma's per mkb-indicatorbedrijf, waarbij de branches betrokken worden en die optellen tot de -20%-doelstelling, en de Kamer hier voor de zomer over te informeren met een brief,\nen gaat over tot de orde van de dag.\nVan Zanten\nVermeer",
  "content_char_count": 1204,
  "source": {
    "document_id": "61ce6579-7dea-4b15-b1ee-698a01c116f8",
    "document_nummer": "2025D16019",
    "document_soort": "Motie",
    "publication_id": "45216cea-1ca0-40d6-a111-7dd524aedd5e",
    "publication_content_type": "application/xml",
    "publication_length": 2633,
    "cached": false,
    "binary_path": "bronmateriaal-onbewerkt\\cache\\document_publications\\45216cea-1ca0-40d6-a111-7dd524aedd5e.xml"
  },
  "issues": []
}