{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n94\nGEWIJZIGDE MOTIE VAN DE LEDEN BIKKER EN EERDMANS TER VERVANGING VAN DIE GEDRUKT ONDER NR. 35\nVoorgesteld\n4 juli 2024\nDe Kamer,\ngehoord de beraadslaging,\nconstaterende dat het toeslagenstelsel voor veel te veel burgers tot grote problemen leidt, zoals hoge terugvorderingen, schulden en niet-gebruik van toeslagen;\noverwegende dat, sinds de unaniem aangenomen motie-Bruins/Van Weyenberg (\n31 066, nr. 558\n) uit 2019, er veel studies naar en oproepen tot afschaffing van het toeslagenstelsel zijn gedaan, bijvoorbeeld in het enquêterapport Blind voor mens en recht, maar dat er ondertussen nog geen toeslag is afgeschaft;\noverwegende dat de Belastingdienst over enkele jaren een vereenvoudiging van het belastingstelsel in combinatie met een hervorming van het toeslagenstelsel aankan en dat dit het moment is daar afspraken over te maken;\noverwegende dat in het Hoofdlijnenakkoord is afgesproken dat «Wetgeving wordt voorbereid voor een hervorming van het toeslagen- en belastingstelsel»;\nverzoekt de regering, gelet op de urgentie en complexiteit van het eenvoudiger en rechtvaardiger maken van het belastingstelsel, inclusief een grondige hervorming van het toeslagenstelsel, met een eerste richtinggevende uitwerking te komen in het regeerprogramma;\nen gaat over tot de orde van de dag.\nBikker\nEerdmans",
  "content_char_count": 1411,
  "source": {
    "document_id": "74d99755-c66b-478c-8adf-2d9886e5b560",
    "document_nummer": "2024D28307",
    "document_soort": "Motie (gewijzigd/nader)",
    "publication_id": "b1c6baab-218e-4f76-a392-ff42546c6f89",
    "publication_content_type": "application/xml",
    "publication_length": 2927,
    "cached": false,
    "binary_path": "bronmateriaal-onbewerkt\\cache\\document_publications\\b1c6baab-218e-4f76-a392-ff42546c6f89.xml"
  },
  "issues": []
}