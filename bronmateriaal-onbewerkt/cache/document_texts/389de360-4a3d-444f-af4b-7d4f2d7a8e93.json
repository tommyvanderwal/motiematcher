{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1640\nMOTIE VAN DE LEDEN KOSTIC EN HOLMAN\nVoorgesteld\n25 april 2024\nDe Kamer,\ngehoord de beraadslaging,\nconstaterende dat garnalenkwekers in onder andere Vietnam, Ecuador, Honduras, Indonesië en Venezuela de ogen van levende garnalen onverdoofd afknippen om ze vruchtbaarder te maken;\nconstaterende dat deze garnalen terugdeinzen tijdens de behandeling en erna gedesoriënteerd rondzwemmen en tegen de wand van de bassins botsen;\nconstaterende dat deze garnalen naar Europa, waaronder Nederland, worden geëxporteerd;\noverwegende dat deze lagere dierenwelzijnsstandaard zorgt voor oneerlijke concurrentie voor de Nederlandse garnalensector;\noverwegende dat de EU andere omstreden producten al van haar markt weert, zoals bont van honden, katten en zeehonden, vanwege de wrede behandeling van de dieren;\nverzoekt de regering zich in te zetten voor een Europees importverbod op garnalen met afgeknipte ogen;\nverzoekt de regering om supermarkten en andere afzetkanalen op te roepen deze garnalen niet meer te verkopen,\nen gaat over tot de orde van de dag.\nKostić\nHolman",
  "content_char_count": 1176,
  "source": {
    "document_id": "3e355165-b435-4d63-a2d4-e3ff4f7211bf",
    "document_nummer": "2024D17400",
    "document_soort": "Motie",
    "publication_id": "389de360-4a3d-444f-af4b-7d4f2d7a8e93",
    "publication_content_type": "application/xml",
    "publication_length": 2679,
    "cached": false,
    "binary_path": "bronmateriaal-onbewerkt\\cache\\document_publications\\389de360-4a3d-444f-af4b-7d4f2d7a8e93.xml"
  },
  "issues": []
}