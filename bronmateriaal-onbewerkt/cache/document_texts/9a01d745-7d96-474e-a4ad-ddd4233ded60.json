{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n96\nMOTIE VAN HET LID EL ABASSI\nVoorgesteld\n21 november 2024\nDe Kamer,\ngehoord de beraadslaging,\nconstaterende dat het rapport Being Muslim in the EU van het Bureau van de Europese Unie voor de grondrechten aantoont dat moslimhaat in Nederland bovengemiddeld voorkomt, met een meerderheid van moslims die de afgelopen jaren discriminatie of intimidatie ervoer;\noverwegende dat naast antisemitisme ook moslimhaat in Nederland sinds 7 oktober 2023 is toegenomen en een onveilig klimaat creÃ«ert voor Nederlanders;\noverwegende dat er al naar nieuwe manieren wordt gezocht om antisemitisme te bestrijden;\nverzoekt de regering te onderzoeken welke van de maatregelen die nog worden gepresenteerd ter bestrijding van antisemitisme kunnen worden overgenomen in de strijd tegen moslimhaat,\nen gaat over tot de orde van de dag.\nEl Abassi",
  "content_char_count": 1018,
  "source": {
    "document_id": "c75f3625-82ff-4014-b19f-5888ac1280f1",
    "document_nummer": "2024D45491",
    "document_soort": "Motie",
    "publication_id": "9a01d745-7d96-474e-a4ad-ddd4233ded60",
    "publication_content_type": "application/xml",
    "publication_length": 2425,
    "cached": false,
    "binary_path": "bronmateriaal-onbewerkt\\cache\\document_publications\\9a01d745-7d96-474e-a4ad-ddd4233ded60.xml"
  },
  "issues": []
}