{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n34\nMOTIE VAN DE LEDEN BAMENGA EN VEDDER\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat bij diverse omwonenden van Chemours en de Westerschelde pfas-waarden in hun bloed zijn gemeten die vele malen hoger liggen dan wat veilig zou zijn volgens de Europese Autoriteit voor Voedselveiligheid;\nconstaterende dat uit recent onderzoek van het RIVM blijkt dat er niet voldoende bloedmonsters aanwezig zijn rondom Dordrecht en de Westerschelde voor het lopende pfas-onderzoek;\noverwegende dat omwonenden van Chemours en de Westerschelde het recht hebben om te weten hoeveel pfas zij in hun bloed hebben en welke gezondheidsrisico's zij lopen;\nverzoekt de regering het binnen een half jaar mogelijk te maken voor alle omwonenden van Chemours en de Westerschelde om hun bloed te laten testen op de aanwezigheid van pfas, en actief te werven in de gemeenten waar te weinig bloedmonsters aanwezig zijn,\nen gaat over tot de orde van de dag.\nBamenga\nVedder",
  "content_char_count": 1176,
  "source": {
    "document_id": "44c6f9cf-a49b-4ee1-a3aa-fb5f95c4ba3a",
    "document_nummer": "2024D37895",
    "document_soort": "Motie",
    "publication_id": "3873ab10-376f-4d5a-a0bd-324ec7772261",
    "publication_content_type": "application/xml",
    "publication_length": 2654,
    "cached": false,
    "binary_path": "bronmateriaal-onbewerkt\\cache\\document_publications\\3873ab10-376f-4d5a-a0bd-324ec7772261.xml"
  },
  "issues": []
}