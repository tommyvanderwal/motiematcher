{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1484\nMOTIE VAN DE LEDEN WINGELAAR EN INGE VAN DIJK\nVoorgesteld\n10 april 2025\nDe Kamer,\ngehoord de beraadslaging,\nconstaterende dat een groep ouders in een eerdere fase een vaststellingsovereenkomst, vso, heeft ondertekend, waarmee zij zich hebben vastgelegd op een regeling die inmiddels is aangepast binnen de hersteloperatie;\noverwegende dat deze ouders in het verleden al geconfronteerd zijn met beperkingen in hun rechten en dat het onwenselijk is dat zij nu geen mogelijkheid krijgen om hun situatie te herzien;\noverwegende dat het herstelproces primair gericht moet zijn op ouders die nog geen compensatie hebben ontvangen, maar dat het eveneens van belang is om deze groep gedupeerden recht te doen door een eerlijke en rechtvaardige oplossing te bieden;\nverzoekt de regering om een herzieningsmogelijkheid te creÃ«ren voor ouders die eerder een vso hebben ondertekend, zodat zij alsnog in aanmerking kunnen komen voor een ruimhartigere compensatie op basis van de huidige regelingen, en hierbij de Bezwaarschriftenadviescommissie te betrekken, met behoud van prioriteit voor ouders die nog geen compensatie hebben ontvangen,\nen gaat over tot de orde van de dag.\nWingelaar\nInge van Dijk",
  "content_char_count": 1290,
  "source": {
    "document_id": "912279f3-2d19-4cca-8a04-a15289c29dd4",
    "document_nummer": "2025D16061",
    "document_soort": "Motie",
    "publication_id": "1150128c-18d9-4819-bf3f-b458b87b459b",
    "publication_content_type": "application/xml",
    "publication_length": 2716,
    "cached": false,
    "binary_path": "bronmateriaal-onbewerkt\\cache\\document_publications\\1150128c-18d9-4819-bf3f-b458b87b459b.xml"
  },
  "issues": []
}