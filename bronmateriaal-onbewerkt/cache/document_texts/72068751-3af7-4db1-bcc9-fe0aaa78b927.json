{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1153\nMOTIE VAN DE LEDEN CEDER EN SIX DIJKSTRA\nVoorgesteld\n30 september 2025\nDe Kamer,\ngehoord de beraadslaging,\nconstaterende dat in 2024 een motie is aangenomen die oproept tot het verkennen op welke manier het recht op gegevensverwijdering zo toegankelijk mogelijk kan worden gemaakt (\n36 600-VII, nr. 60\n), maar dat deze motie tot op heden nog niet is uitgevoerd;\nconstaterende dat deze motie raakt aan Europese wet- en regelgeving en de Autoriteit Persoonsgegevens (AP) nationaal toezichthouder is;\nverzoekt de regering om in EU-verband te verkennen hoe gegevensverwijdering toegankelijker gemaakt kan worden, bijvoorbeeld door een vergelijking met andere EU-lidstaten, tegelijkertijd nationaal hierover het gesprek te voeren met de AP, en over de uitkomsten aan de Kamer te rapporteren,\nen gaat over tot de orde van de dag.\nCeder\nSix Dijkstra",
  "content_char_count": 981,
  "source": {
    "document_id": "0de1a771-41ce-4db4-9b7e-1f051ad8c660",
    "document_nummer": "2025D42606",
    "document_soort": "Motie",
    "publication_id": "72068751-3af7-4db1-bcc9-fe0aaa78b927",
    "publication_content_type": "application/xml",
    "publication_length": 5112,
    "cached": false,
    "binary_path": "bronmateriaal-onbewerkt\\cache\\document_publications\\72068751-3af7-4db1-bcc9-fe0aaa78b927.xml"
  },
  "issues": []
}