{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4128\nMOTIE VAN HET LID PIRI\nVoorgesteld\n4 september 2025\nDe Kamer,\ngehoord de beraadslaging,\nconstaterende dat de Nederlandse inzet bij de nieuwe Terugkeerverordening is om de refoulementbeoordeling uit de terugkeerprocedure te schrappen;\nconstaterende dat in de asielprocedure in principe alleen een refoulementbeoordeling plaatsvindt ten aanzien van het land van herkomst;\nconstaterende dat als in het terugkeerbesluit een ander «land van eerder verblijf» of een «returnhub» wordt opgenomen, er wat betreft die landen dus geen refoulementbeoordeling zal plaatsvinden;\noverwegende dat dit kan leiden tot mensenrechtenschendingen, omdat sommige landen wel veilig zijn, maar niet voor iedereen, bijvoorbeeld vanwege seksuele geaardheid of geloofsovertuiging;\nverzoekt de regering om dit standpunt te heroverwegen en de refoulementbeoordeling niet uit de terugkeerprocedure te schrappen,\nen gaat over tot de orde van de dag.\nPiri",
  "content_char_count": 1091,
  "source": {
    "document_id": "aa18a489-4439-492a-b40c-fbef0bf0d84b",
    "document_nummer": "2025D37308",
    "document_soort": "Motie",
    "publication_id": "f31436d0-6f92-4702-9745-5c9566cdc375",
    "publication_content_type": "application/xml",
    "publication_length": 4645,
    "cached": false,
    "binary_path": "bronmateriaal-onbewerkt\\cache\\document_publications\\f31436d0-6f92-4702-9745-5c9566cdc375.xml"
  },
  "issues": []
}