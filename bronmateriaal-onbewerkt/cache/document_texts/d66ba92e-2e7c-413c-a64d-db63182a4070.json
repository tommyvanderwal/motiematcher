{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1130\nMOTIE VAN HET LID MARTENS-AMERICA\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat het Loket Kennisveiligheid een zeer waardevolle toevoeging is gebleken aan het kennisveiligheidsbeleid en al meer dan 380 keer kennisinstellingen geadviseerd heeft;\nconstaterende dat het loket gevoed wordt met informatie vanuit onder andere de veiligheidsdiensten;\noverwegende dat het Loket Kennisveiligheid nu alleen op aanvraag advies geeft aan kennisinstellingen;\noverwegende dat het Loket Kennisveiligheid waarschijnlijk in meer situaties kennisveiligheidsrisico's constateert dan enkel de situaties waarin het loket om advies wordt gevraagd;\nverzoekt de regering te onderzoeken of het wenselijk is het Loket Kennisveiligheid ook proactief ongevraagd advies te laten geven aan kennisinstellingen,\nen gaat over tot de orde van de dag.\nMartens-America",
  "content_char_count": 1002,
  "source": {
    "document_id": "227629ab-9abd-47ae-b094-880e7672fb4d",
    "document_nummer": "2024D20394",
    "document_soort": "Motie",
    "publication_id": "d66ba92e-2e7c-413c-a64d-db63182a4070",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\d66ba92e-2e7c-413c-a64d-db63182a4070.xml"
  },
  "issues": []
}