{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2799\nMOTIE VAN HET LID TUINMAN C.S.\nVoorgesteld\n18 januari 2024\nDe Kamer,\ngehoord de beraadslaging,\noverwegende dat onder meer Duitsland en het Verenigd Koninkrijk steun voor Israël hebben uitgesproken in de procedure bij het Internationaal Gerechtshof en ook Frankrijk de genocidebeschuldiging verwerpt;\noverwegende dat de acute humanitaire noodsituatie in de Gazastrook onze aandacht vereist;\nvan mening dat de genocidebeschuldiging niet lichtvaardig moet worden geuit;\nbetuigt zijn medeleven aan de staat Israël, zijn inwoners en de familieleden van de slachtoffers van de terroristische aanval;\nbevestigt dat de staat Israël het recht heeft zichzelf binnen de grenzen van het internationaal recht te verdedigen tegen terroristische aanvallen van Hamas;\nsteunt het Internationaal Gerechtshof in zijn werk;\nspreekt uit dat de Tweede Kamer de beschuldiging van genocide verwerpt die nu bij het Internationaal Gerechtshof tegen Israël is geuit,\nen gaat over tot de orde van de dag.\nTuinman\nD. van Dijk\nBrekelmans\nCeder",
  "content_char_count": 1152,
  "source": {
    "document_id": "43dd9192-9201-4b79-9e7f-158332aad3fc",
    "document_nummer": "2024D01486",
    "document_soort": "Motie",
    "publication_id": "43256224-7f68-43da-8d8d-833d74cc8022",
    "publication_content_type": "application/xml",
    "publication_length": 2702,
    "cached": false,
    "binary_path": "bronmateriaal-onbewerkt\\cache\\document_publications\\43256224-7f68-43da-8d8d-833d74cc8022.xml"
  },
  "issues": []
}