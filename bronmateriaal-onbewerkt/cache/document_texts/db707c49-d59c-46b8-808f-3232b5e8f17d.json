{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n63\nMOTIE VAN DE LEDEN STULTIENS EN PATERNOTTE\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat er vooralsnog geen overeenstemming is bereikt over landelijke richtlijnen voor vergoedingen en ondersteuning van de medezeggenschap;\nconstaterende dat de motie-De Hoop/Westerveld (\n34 251, nr. 98\n) die daartoe oproept met een brede Kamermeerderheid is aangenomen;\nconstaterende dat er 3 miljoen euro per jaar voor de jaren 2024 tot en met 2027 vrijkomt voor het vergroten van de animo, toegankelijkheid en diversiteit van de medezeggenschap als er goede afspraken komen over vergoedingen;\nverzoekt de regering om in samenspraak met de studentenorganisaties en koepels van instellingen te komen tot een bandbreedte welke een tegemoetkoming per maand betreft voor de studenten van de medezeggenschap,\nen gaat over tot de orde van de dag.\nStultiens\nPaternotte",
  "content_char_count": 1090,
  "source": {
    "document_id": "c8cc6560-504e-46b7-b071-6ce2d64514b8",
    "document_nummer": "2024D01314",
    "document_soort": "Motie",
    "publication_id": "db707c49-d59c-46b8-808f-3232b5e8f17d",
    "publication_content_type": "application/xml",
    "publication_length": 2637,
    "cached": false,
    "binary_path": "bronmateriaal-onbewerkt\\cache\\document_publications\\db707c49-d59c-46b8-808f-3232b5e8f17d.xml"
  },
  "issues": []
}