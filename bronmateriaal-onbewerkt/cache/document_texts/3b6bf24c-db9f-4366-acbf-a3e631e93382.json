{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n773\nGEWIJZIGDE MOTIE VAN HET LID CEDER C.S. TER VERVANGING VAN DIE GEDRUKT ONDER NR. 767\nVoorgesteld\n3 december 2024\nDe Kamer,\ngehoord de beraadslaging,\nconstaterende dat de regering in de ontwerpruimte voor bovenbouw havo/vwo meer plaats geeft aan het gemeenschappelijk deel, ten koste van zowel de kernprofielvakken als natuurkunde en biologie als de talen Frans en Duits, vanwege het belang van burgerschap en digitale geletterdheid.;\noverwegende dat het wenselijk is dat burgerschap en digitale geletterdheid in Ã¡lle vakken terugkomen, juist ook in de kernprofielvakken, in lijn met het advies van de Wetenschappelijke Curriculumcommissie;\nvan mening dat het niet wenselijk is als de uren voor de profielvakken sterk afnemen ten opzichte van de huidige situatie, bijvoorbeeld vanwege de grote noodzaak voor meer technische vakmensen in onze samenleving;\nverzoekt de regering in de relatieve verdeling ontwerpruimte de toedeling in procenten voor de kernprofielvakken in de bovenbouw te handhaven op het huidige niveau, door de gereserveerde vijf procentpunten ontwerpruimte voor burgerschap en digitale geletterdheid hier deels aan toe te wijzen\nverzoekt de regering, bovendien in het bijzonder aandacht te besteden aan de positie van de vakken Frans en Duits,\nen gaat over tot de orde van de dag.\nCeder\nPijpelink\nStoffer",
  "content_char_count": 1425,
  "source": {
    "document_id": "44e78b0d-edff-48a9-adcb-29bd0012fdec",
    "document_nummer": "2024D46628",
    "document_soort": "Motie (gewijzigd/nader)",
    "publication_id": "3b6bf24c-db9f-4366-acbf-a3e631e93382",
    "publication_content_type": "application/xml",
    "publication_length": 2894,
    "cached": false,
    "binary_path": "bronmateriaal-onbewerkt\\cache\\document_publications\\3b6bf24c-db9f-4366-acbf-a3e631e93382.xml"
  },
  "issues": []
}