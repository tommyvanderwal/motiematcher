{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 879\nVersterking van de positie van de consument\nNr.\n102\nGEWIJZIGDE MOTIE VAN HET LID ZEEDIJK C.S. TER VERVANGING VAN DIE GEDRUKT ONDER NR. 100\nVoorgesteld\n18 juni 2024\nDe Kamer,\ngehoord de beraadslaging,\noverwegende dat een sterk en onafhankelijk maatschappelijk middenveld van cruciaal belang is voor een gezonde en goed functionerende samenleving en een sterke culturele en sportinfrastructuur;\nconstaterende dat de regering voornemens is om uitvoering te geven aan de consumentenagenda door een aantal generieke maatregelen op het vlak van telemarketing en colportage in te voeren;\noverwegende dat een aantal van deze maatregelen een negatief effect heeft op ideële of charitatieve instellingen;\nverzoekt de regering in het kader van de consumentenagenda ideële of charitatieve instellingen, kerken, uitgevers van kranten, weekbladen en tijdschriften alsmede loterijen die afdragen aan goede doelen, cultuur, welzijn, sport en samenleving uit te zonderen van een verplichte bedenktijd bij verkoop aan de deur en donateurwerving,\nen gaat over tot de orde van de dag.\nZeedijk\nThijssen\nInge van Dijk",
  "content_char_count": 1173,
  "source": {
    "document_id": "933f8657-51b9-47b0-b047-8ae309b818b2",
    "document_nummer": "2024D25493",
    "document_soort": "Motie (gewijzigd/nader)",
    "publication_id": "43bed623-acb2-43b0-b338-b1cc51f3c592",
    "publication_content_type": "application/xml",
    "publication_length": 2622,
    "cached": false,
    "binary_path": "bronmateriaal-onbewerkt\\cache\\document_publications\\43bed623-acb2-43b0-b338-b1cc51f3c592.xml"
  },
  "issues": []
}