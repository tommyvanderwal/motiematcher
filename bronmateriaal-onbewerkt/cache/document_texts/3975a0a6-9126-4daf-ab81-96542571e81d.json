{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n247\nMOTIE VAN HET LID GRINWIS C.S.\nVoorgesteld\n23 april 2025\nDe Kamer,\ngehoord de beraadslaging,\noverwegende dat de cumulatie van belastingverhogingen – zoals daar zijn box 3, overdrachtsbelasting en stijgende lokale heffingen – particuliere woningverhuurders nadrukkelijk treft, waardoor hun belastingdruk in een paar jaar tijd van zeer laag naar zeer hoog is gegaan;\noverwegende dat de aanpassing per 1-1-2023 van de leegwaarderatio is gebaseerd op data uit de jaren 2015–2020;\noverwegende dat het kabinet bij de behandeling van het Belastingplan 2023 heeft toegezegd de tabel van de leegwaarderatio regelmatig te actualiseren;\nverzoekt de regering onafhankelijk te onderzoeken op welke wijze de leegwaarderatio tijdelijk – tot het nieuwe stelsel op basis van werkelijk rendement van kracht wordt – geactualiseerd kan worden, en de resultaten hiervan voor de behandeling van het Belastingplan 2026 met de Kamer te delen,\nen gaat over tot de orde van de dag.\nGrinwis\nStoffer\nInge van Dijk",
  "content_char_count": 1099,
  "source": {
    "document_id": "77583eca-c54d-4196-9be2-190e5f5a168a",
    "document_nummer": "2025D18355",
    "document_soort": "Motie",
    "publication_id": "3975a0a6-9126-4daf-ab81-96542571e81d",
    "publication_content_type": "application/xml",
    "publication_length": 4865,
    "cached": false,
    "binary_path": "bronmateriaal-onbewerkt\\cache\\document_publications\\3975a0a6-9126-4daf-ab81-96542571e81d.xml"
  },
  "issues": []
}