{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n29\nMOTIE VAN HET LID CHAKOR C.S.\nVoorgesteld\n3 april 2025\nDe Kamer,\ngehoord de beraadslaging,\nconstaterende dat er financiële fouten zijn ontstaan bij de berekening van de taakmutaties, waardoor de hoogte van het accres in een jaar lager uitvalt dan de bedoeling van de berekeningswijze was;\nconstaterende dat zowel bij het berekenen van de opschalingskorting als bij het afschaffen van de extra korting jeugdhulp accresfouten zijn ontstaan;\nvan mening dat het foutief toepassen van een berekeningswijze dient te worden hersteld;\nverzoekt de regering het gemiste accres over de ingetrokken opschalingskorting, over de extra korting jeugdhulp en de (negatieve) loon- en prijsbijstelling 2022–2023 van de extra korting jeugdhulp van in totaal circa 200 miljoen euro alsnog aan de betreffende jaren van het Gemeentefonds en Provinciefonds toe te voegen,\nen gaat over tot de orde van de dag.\nChakor\nVan Nispen\nKoekkoe\nKostić\nInge van Dijk\nGrinwis",
  "content_char_count": 1103,
  "source": {
    "document_id": "c32f3aa3-ade3-4b8a-b04a-b0b2568cbddf",
    "document_nummer": "2025D14615",
    "document_soort": "Motie",
    "publication_id": "5d678ea4-4ee0-4ac1-a4c9-34658f134e0e",
    "publication_content_type": "application/xml",
    "publication_length": 2675,
    "cached": false,
    "binary_path": "bronmateriaal-onbewerkt\\cache\\document_publications\\5d678ea4-4ee0-4ac1-a4c9-34658f134e0e.xml"
  },
  "issues": []
}