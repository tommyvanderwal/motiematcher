{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n125\nMOTIE VAN DE LEDEN VAN NISPEN EN MOHANDIS\nVoorgesteld tijdens het Wetgevingsoverleg van\n12 februari 2024\nDe Kamer,\ngehoord de beraadslaging,\nconstaterende dat de Minister in reactie op aangenomen moties «een substantiële versnelling» van de verduurzaming van sportaccommodaties «niet mogelijk» noemt;\noverwegende dat sportaccommodaties zoals die van verenigingen en zwembaden wel het risico lopen in grote problemen te komen of zelfs om te vallen door de hoge energiekosten, omdat de energiesteun dit jaar wel is gestopt;\nverzoekt de regering om, zolang de verduurzaming van sportaccommodaties nog niet collectief gerealiseerd is, deze te blijven ondersteunen om te voorkomen dat ze in problemen komen of zelfs moeten sluiten,\nen gaat over tot de orde van de dag.\nVan Nispen\nMohandis",
  "content_char_count": 992,
  "source": {
    "document_id": "2e0298d3-b256-48fb-8f99-63beb0315687",
    "document_nummer": "2024D05272",
    "document_soort": "Motie",
    "publication_id": "47f0e523-d48d-4595-ac91-766b0a9c300b",
    "publication_content_type": "application/xml",
    "publication_length": 2455,
    "cached": false,
    "binary_path": "bronmateriaal-onbewerkt\\cache\\document_publications\\47f0e523-d48d-4595-ac91-766b0a9c300b.xml"
  },
  "issues": []
}