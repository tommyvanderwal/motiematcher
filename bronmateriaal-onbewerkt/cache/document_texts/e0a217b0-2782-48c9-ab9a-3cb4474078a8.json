{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n365\nMOTIE VAN HET LID TEUNISSEN C.S.\nVoorgesteld\n27 mei 2025\nDe Kamer,\ngehoord de beraadslaging,\noverwegende dat de Commissie m.e.r. een negatief advies heeft gegeven op het Circulair Materialenplan omdat de milieu en gezondheidseffecten onvoldoende in beeld zijn gebracht;\noverwegende dat het hergebruiken van grondstoffen niet ten koste mag gaan van gezondheid en milieu, en problemen zoals met staalslakken moeten worden voorkomen;\nconstaterende dat het regeerprogramma inzet op verantwoord gebruik van secundaire bouwstoffen en op maatregelen om de gezondheid van alle Nederlanders te bevorderen, en stelt dat voorkomen beter is dan genezen;\nverzoekt de regering om het Circulair Materialenplan onafhankelijk te laten beoordelen op gezondheids- en milieueffecten, en hierover zo snel mogelijk aan de Kamer te rapporteren,\nen gaat over tot de orde van de dag.\nTeunissen\nKostić\nGabriëls\nBamenga\nKoekkoek\nGrinwis",
  "content_char_count": 1029,
  "source": {
    "document_id": "b6bec3fe-aa8b-48a3-9bec-825507fe368c",
    "document_nummer": "2025D24563",
    "document_soort": "Motie",
    "publication_id": "e0a217b0-2782-48c9-ab9a-3cb4474078a8",
    "publication_content_type": "application/xml",
    "publication_length": 5297,
    "cached": false,
    "binary_path": "bronmateriaal-onbewerkt\\cache\\document_publications\\e0a217b0-2782-48c9-ab9a-3cb4474078a8.xml"
  },
  "issues": []
}