{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n345\nMOTIE VAN DE LEDEN PAULUSMA C.S.\nVoorgesteld\n10 december 2024\nDe Kamer,\ngehoord de beraadslaging,\nconstaterende dat ervaringsdeskundigen die meewerken aan het verbeteren van toegankelijk openbaar vervoer te weinig ondersteuning krijgen en daarmee onvoldoende zijn toegerust op het uitvoeren van hun rol;\nconstaterende dat zowel het VN-verdrag Handicap als het bestuursakkoord participatie van ervaringsdeskundigen belangrijk vinden;\noverwegende dat kennis over beperkingen en hulpmiddelen versnipperd is en er onduidelijkheid is over afspraken in het bestuursakkoord onder ervaringsdeskundigen;\noverwegende dat er uniformiteit nodig is tussen regio's om een zelfstandige en onafhankelijke reis te kunnen maken;\nverzoekt de regering om met belangenorganisaties afspraken te maken over een landelijk ondersteunings- en adviespunt om ervaringsdeskundigen te ondersteunen en toe te rusten om hun rol te vervullen bij het realiseren van toegankelijk (regionaal) openbaar vervoer,\nen gaat over tot de orde van de dag.\nPaulusma\nWesterveld\nKrul\nDobbe\nEl Abassi",
  "content_char_count": 1158,
  "source": {
    "document_id": "2b24355c-4a85-4b69-b4ff-e5378447b9f1",
    "document_nummer": "2024D48976",
    "document_soort": "Motie",
    "publication_id": "251e3a52-f55c-4a5b-9784-d1b2402c1528",
    "publication_content_type": "application/xml",
    "publication_length": 2672,
    "cached": false,
    "binary_path": "bronmateriaal-onbewerkt\\cache\\document_publications\\251e3a52-f55c-4a5b-9784-d1b2402c1528.xml"
  },
  "issues": []
}