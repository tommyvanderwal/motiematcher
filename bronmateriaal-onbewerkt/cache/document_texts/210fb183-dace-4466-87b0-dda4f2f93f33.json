{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n880\nGEWIJZIGDE MOTIE VAN HET LID KRUL C.S. TER VERVANGING VAN DIE GEDRUKT ONDER NR. 878\nVoorgesteld\n1 oktober 2024\nDe Kamer,\ngehoord de beraadslaging,\nconstaterende dat het Zuyderlandziekenhuis en zorgverzekeraar CZ de komende tijd in gesprek gaan met betrokken partijen om knelpunten rondom de geboortezorg in Heerlen op te lossen en dat hiervoor een werkgroep wordt opgericht;\noverwegende dat juist in deze regio, met grote sociale ongelijkheid en gezondheidsachterstanden, toegankelijke en veilige geboortezorg van groot belang is;\noverwegende dat de Minister van VWS vanuit haar verantwoordelijkheid voor de volksgezondheid daarom ook verantwoordelijkheid dient te nemen voor goede en veilige geboortezorg in Heerlen, zowel gedurende de negen maanden zwangerschap als in de periode na de geboorte;\nverzoekt de Minister deel te nemen aan het gesprek met alle betrokkenen, inclusief de inwoners en het initiatief te nemen om uiterlijk in de eerste helft van 2025 tot een plan te komen voor goede en veilige geboortezorg in de toekomst in Heerlen, en de Kamer daarover te informeren,\nen gaat over tot de orde van de dag.\nKrul\nDijk\nBushoff\nDaniÃ«lle Jansen\nTielen\nBikker",
  "content_char_count": 1270,
  "source": {
    "document_id": "66e93ee5-9587-4009-9d14-49c4163f259c",
    "document_nummer": "2024D35869",
    "document_soort": "Motie (gewijzigd/nader)",
    "publication_id": "210fb183-dace-4466-87b0-dda4f2f93f33",
    "publication_content_type": "application/xml",
    "publication_length": 2787,
    "cached": false,
    "binary_path": "bronmateriaal-onbewerkt\\cache\\document_publications\\210fb183-dace-4466-87b0-dda4f2f93f33.xml"
  },
  "issues": []
}