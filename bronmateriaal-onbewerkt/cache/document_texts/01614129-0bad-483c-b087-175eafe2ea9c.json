{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n81\nMOTIE VAN HET LID POSTMA\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat er volgens TNO zonder aanvullende financiële steun voor huishoudens in 2025 naar schatting tussen de 6,6% en 7,6% van de huishoudens in Nederland te maken heeft met energiearmoede en dit neerkomt op 550.000 tot 640.000 huishoudens;\nconstaterende dat differentiëren binnen het vastrecht een van de manieren is om vaste kosten voor deze huishoudens te verlagen;\nverzoekt de regering in het Bcw te kiezen voor differentiatie van vaste tarieven, bijvoorbeeld op basis van oppervlakte of piekverbruik, als de tarieven daardoor eerlijker worden en het niet leidt tot te hoge uitvoeringslasten;\nverzoekt de regering er verder voor te zorgen dat als vaste tarieven op basis van piekbelasting worden gedifferentieerd, dit niet gebeurt op basis van het verbruik op bijvoorbeeld één dag, maar een langere periode, zoals de wintermaanden,\nen gaat over tot de orde van de dag.\nPostma",
  "content_char_count": 1143,
  "source": {
    "document_id": "d50715b5-0ad7-4715-9c20-ee251d7b2293",
    "document_nummer": "2025D29121",
    "document_soort": "Motie",
    "publication_id": "01614129-0bad-483c-b087-175eafe2ea9c",
    "publication_content_type": "application/xml",
    "publication_length": 4723,
    "cached": false,
    "binary_path": "bronmateriaal-onbewerkt\\cache\\document_publications\\01614129-0bad-483c-b087-175eafe2ea9c.xml"
  },
  "issues": []
}