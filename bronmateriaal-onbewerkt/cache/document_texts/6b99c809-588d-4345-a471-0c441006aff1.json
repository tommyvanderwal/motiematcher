{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 883\nArbeidsomstandigheden\nNr.\n506\nMOTIE VAN HET LID KISTEMAN C.S.\nVoorgesteld\n6 november 2024\nDe Kamer,\ngehoord de beraadslaging,\nconstaterende dat de RI&E in de top tien van grootste regeldrukknelpunten voor het mkb staat;\noverwegende dat de Kaderrichtlijn 89/391 een aantal systeemverplichtingen bevat, maar dat in Nederland is gekozen voor aanvullende verplichtingen, terwijl andere lidstaten lichtere varianten hebben toegepast bij de implementatie van deze richtlijn;\noverwegende dat ItaliÃ« en Spanje een sterk vereenvoudigde RI&E kennen voor kleine ondernemingen tot 50 werknemers met beperkte risico's en Zweden geen verplichting kent voor een schriftelijke RI&E voor ondernemingen tot 10 medewerkers;\noverwegende dat de bedrijfsrisico's beperkt moeten worden met oog voor de regeldrukgevolgen voor het bedrijfsleven;\nverzoekt de regering te verkennen hoe de RI&E-verplichtingen vereenvoudigd kunnen worden, en daarbij de mogelijkheid van het uitzonderen van organisaties tot 25 werknemers van de schriftelijke RI&E nadrukkelijk te betrekken, en de Kamer over de uitkomsten hiervan te informeren voor het voorjaar van 2025,\nen gaat over tot de orde van de dag.\nKisteman\nFlach\nVermeer",
  "content_char_count": 1264,
  "source": {
    "document_id": "78f3a6d5-95ee-4503-9e1c-3e87742d082d",
    "document_nummer": "2024D42390",
    "document_soort": "Motie",
    "publication_id": "6b99c809-588d-4345-a471-0c441006aff1",
    "publication_content_type": "application/xml",
    "publication_length": 2753,
    "cached": false,
    "binary_path": "bronmateriaal-onbewerkt\\cache\\document_publications\\6b99c809-588d-4345-a471-0c441006aff1.xml"
  },
  "issues": []
}