{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n204\nMOTIE VAN HET LID DIJK\nVoorgesteld\n20 maart 2024\nDe Kamer,\ngehoord de beraadslaging,\noverwegend dat veel maakindustrie, zoals de karton- en papierindustrie, geconfronteerd wordt met strategische overnames en aandeelhouders die kiezen voor het sluiten of naar het buitenland verplaatsen van fabrieken, ongeacht economische levensvatbaarheid of belangrijke rol in de lokale samenleving;\noverwegende dat werkenden nu geen zeggenschap hebben over hun werk, de plek waar ze een derde van hun leven doorbrengen;\nverzoekt de regering om scenario's uit te werken hoe binnen de kaders van de EU en nationale wetgeving werknemers zeggenschap kunnen krijgen over besluiten om werkplaatsen te sluiten of naar het buitenland te verplaatsen,\nen gaat over tot de orde van de dag.\nDijk",
  "content_char_count": 871,
  "source": {
    "document_id": "536a37c0-822d-4cba-b94f-ca997a08d05e",
    "document_nummer": "2024D10925",
    "document_soort": "Motie",
    "publication_id": "3b2cb657-2d8c-4af0-90fc-271c6b9b68c7",
    "publication_content_type": "application/xml",
    "publication_length": 2202,
    "cached": false,
    "binary_path": "bronmateriaal-onbewerkt\\cache\\document_publications\\3b2cb657-2d8c-4af0-90fc-271c6b9b68c7.xml"
  },
  "issues": []
}