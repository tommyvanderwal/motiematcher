{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1312\nGEWIJZIGDE MOTIE VAN HET LID SIX DIJKSTRA TER VERVANGING VAN DIE GEDRUKT ONDER NR. 1293\nVoorgesteld\n11 maart 2025\nDe Kamer,\ngehoord de beraadslaging,\nvan mening dat het risico op het doorsluizen van gevoelige overheidsinformatie of persoonlijke data van burgers naar producenten van AI-technologie om veiligheidsredenen zo klein mogelijk moet worden gemaakt,\noverwegende dat steeds meer hoogwaardige AI-toepassingen in staat zijn om lokaal te draaien zonder daarbij in verbinding te staan met de systemen van de producent,\nverzoekt de regering om te onderzoeken welke mogelijkheden er nu en op termijn zijn om overheidsbeleid zo vorm te geven dat AI-modellen in principe lokaal op overheidssystemen draaien, met uitzondering van gevallen waarin zwaarwegende redenen dit verhinderen;\nverzoekt de regering tevens om in gezamenlijkheid met decentrale overheden te onderzoeken hoe dit in alle overheidslagen de norm kan worden en de Kamer hierover te informeren.\nen gaat over tot de orde van de dag.\nSix Dijkstra",
  "content_char_count": 1140,
  "source": {
    "document_id": "0c807772-ce80-4168-b0ec-300bc027c7c5",
    "document_nummer": "2025D09412",
    "document_soort": "Motie (gewijzigd/nader)",
    "publication_id": "7f8e540e-93dc-4115-b51c-ce61ce27166c",
    "publication_content_type": "application/xml",
    "publication_length": 2544,
    "cached": false,
    "binary_path": "bronmateriaal-onbewerkt\\cache\\document_publications\\7f8e540e-93dc-4115-b51c-ce61ce27166c.xml"
  },
  "issues": []
}