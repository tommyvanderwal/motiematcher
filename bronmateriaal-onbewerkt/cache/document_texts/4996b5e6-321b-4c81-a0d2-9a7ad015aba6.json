{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nVI\nJaarverslag en slotwet Ministerie van Justitie en Veiligheid 2023\nNr.\n16\nMOTIE VAN HET LID ELLIAN\nVoorgesteld tijdens het Wetgevingsoverleg\n20 juni 2024\nDe Kamer,\ngehoord de beraadslaging,\nconstaterende dat ondanks diverse nieuwe uitleverings- en rechtshulpverdragen grote criminelen, zoals «Bolle» Jos Leijdekkers, voortvluchtig blijven;\nconstaterende dat tussen de Nationale Opsporingslijst en de most wanted list van Europol verschillen kunnen bestaan;\noverwegende dat hoog beloningsgeld het aanzienlijk moeilijker zal maken voor criminelen die in het buitenland op de vlucht zijn en uitlevering ontlopen;\nverzoekt de regering het beloningsgeld voor tips ten aanzien van personen op de Nationale Opsporingslijst substantieel te verhogen en te bewerkstelligen dat er geen verschillen bestaan tussen de Nationale Opsporingslijst en de most wanted list van Europol,\nen gaat over tot de orde van de dag.\nEllian",
  "content_char_count": 990,
  "source": {
    "document_id": "c76b4918-4f9b-45e0-a102-b21673160f32",
    "document_nummer": "2024D26082",
    "document_soort": "Motie",
    "publication_id": "4996b5e6-321b-4c81-a0d2-9a7ad015aba6",
    "publication_content_type": "application/xml",
    "publication_length": 2397,
    "cached": false,
    "binary_path": "bronmateriaal-onbewerkt\\cache\\document_publications\\4996b5e6-321b-4c81-a0d2-9a7ad015aba6.xml"
  },
  "issues": []
}