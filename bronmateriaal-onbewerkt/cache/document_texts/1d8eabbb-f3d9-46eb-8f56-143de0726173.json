{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1134\nMOTIE VAN DE LEDEN ROODERKERK EN PATERNOTTE\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat de MIVD en de AIVD het weglekken en de diefstal van kennis en technologie door bijvoorbeeld China onverminderd zorgelijk noemen;\nconstaterende dat Oberon, Dialogic en AWTI adviseren om een eenduidige definitie voor internationale samenwerking te gebruiken en dit te verwerken in een volgende editie van de Nationale leidraad kennisveiligheid;\nvan mening dat effectief risicomanagement op het gebied van kennisveiligheid en bewustwording over de afhankelijkheden van een kennisinstelling van groot belang is;\nvan mening dat het daarvoor noodzakelijk is dat universiteiten zo snel mogelijk centrale, actuele overzichten van hun internationale partnerschappen hebben;\nverzoekt de Minister de universiteiten op te dragen uiterlijk dit jaar een centraal en actueel overzicht te realiseren van hun internationale samenwerkingen;\nverzoekt de regering om met de kennisinstellingen een landelijke set uniforme criteria te ontwikkelen op grond waarvan zij inschattingen kunnen maken van de risico's bij het aangaan van internationale samenwerkingen,\nen gaat over tot de orde van de dag.\nRooderkerk\nPaternotte",
  "content_char_count": 1357,
  "source": {
    "document_id": "a0cffd60-28ec-4d5e-91f9-91cc973430d7",
    "document_nummer": "2024D20398",
    "document_soort": "Motie",
    "publication_id": "1d8eabbb-f3d9-46eb-8f56-143de0726173",
    "publication_content_type": "application/xml",
    "publication_length": 2824,
    "cached": false,
    "binary_path": "bronmateriaal-onbewerkt\\cache\\document_publications\\1d8eabbb-f3d9-46eb-8f56-143de0726173.xml"
  },
  "issues": []
}