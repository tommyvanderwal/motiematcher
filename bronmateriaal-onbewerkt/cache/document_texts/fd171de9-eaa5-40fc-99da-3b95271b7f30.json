{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1301\nMOTIE VAN HET LID CEDER\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat kinderrechtenimpactassessments (KIA's) momenteel worden toegepast op TikTok, Snapchat en Instagram;\nconstaterende dat binnen het onderwijs in grote mate technologie wordt gebruikt, maar er sprake is van een gebrek aan toezicht op deze onderwijstechnologie, wat ervoor zorgt dat educatieve apps en platforms persoonsgegevens tracken en verwerken;\noverwegende dat ook in het onderwijs het beschermen van online kinderrechten van groot belang is en KIA's hier een oplossing in kunnen bieden;\nverzoekt de regering een verplichte kinderrechtencheck op onderwijstechnologie te introduceren middels een KIA,\nen gaat over tot de orde van de dag.\nCeder",
  "content_char_count": 882,
  "source": {
    "document_id": "42d81d32-9cfb-4242-900a-eb32cfac60ea",
    "document_nummer": "2025D07257",
    "document_soort": "Motie",
    "publication_id": "fd171de9-eaa5-40fc-99da-3b95271b7f30",
    "publication_content_type": "application/xml",
    "publication_length": 2235,
    "cached": false,
    "binary_path": "bronmateriaal-onbewerkt\\cache\\document_publications\\fd171de9-eaa5-40fc-99da-3b95271b7f30.xml"
  },
  "issues": []
}