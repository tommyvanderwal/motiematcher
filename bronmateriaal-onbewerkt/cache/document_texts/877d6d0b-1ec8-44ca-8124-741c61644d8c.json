{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 566\nWijziging van de Tijdelijke wet Groningen in verband met het herstel van omissies en het aanbrengen van verduidelijkingen\nNr.\n15\nMOTIE VAN DE LEDEN BECKERMAN EN BUSHOFF\nVoorgesteld\n29 januari 2025\nDe Kamer,\ngehoord de beraadslaging,\ngelet op signalen uit Groningen dat het Instituut Mijnbouwschade Groningen (IMG) steeds vaker terugvalt op een juridische benadering waarbij gedupeerden worden gedwongen tot langdurige en complexe procedures;\nconstaterende dat gedupeerden vaak slechts één deskundige tot hun beschikking hebben, terwijl het IMG rechtszaken voert met een omvangrijk team van deskundigen;\noverwegende dat een onevenwichtige inzet van deskundigen de positie van gedupeerden ondermijnt en leidt tot extra onzekerheid en vertraging;\nverzoekt de regering in gesprek te gaan met het IMG om terughoudendheid te betrachten bij het inzetten van deskundigen tegen gedupeerden en indien nodig de aanwijzingsbevoegdheid te gebruiken om dit af te dwingen,\nen gaat over tot de orde van de dag.\nBeckerman\nBushoff",
  "content_char_count": 1090,
  "source": {
    "document_id": "2d2e6378-b12d-43a3-a49c-b75e6bca18f9",
    "document_nummer": "2025D03396",
    "document_soort": "Motie",
    "publication_id": "877d6d0b-1ec8-44ca-8124-741c61644d8c",
    "publication_content_type": "application/xml",
    "publication_length": 2515,
    "cached": false,
    "binary_path": "bronmateriaal-onbewerkt\\cache\\document_publications\\877d6d0b-1ec8-44ca-8124-741c61644d8c.xml"
  },
  "issues": []
}