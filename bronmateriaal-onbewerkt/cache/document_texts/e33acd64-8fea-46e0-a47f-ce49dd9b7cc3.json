{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1090\nMOTIE VAN HET LID TEUNISSEN\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat het aantal lobbyisten van de agro-industrie op de klimaattop is gestegen naar 340, waarvan 120 specifiek voor vlees en zuivel, een verdrievoudiging ten opzichte van COP27;\nconstaterende dat er een recordaantal van 2.456 lobbyisten van de fossiele brandstofindustrie aanwezig was op COP28, vier keer zoveel als op COP27;\noverwegende dat de groep fossiele brandstoflobbyisten op COP28 groter was dan de delegaties van de meeste individuele landen;\nverzoekt de regering:\n•\nzich uit te spreken tegen de onevenredige invloed van zowel de agro-industriële lobby als de fossiele brandstoflobby op klimaatonderhandelingen;\n•\nte pleiten voor een verbod op de aanwezigheid van lobbyisten uit vervuilende industrieën op toekomstige klimaattoppen;\n•\ntransparantie te eisen over de rol en invloed van industriële lobbyisten tijdens klimaatonderhandelingen;\n•\nte waarborgen dat de Europese (en daarmee Nederlandse) delegatie vrij blijft van vertegenwoordigers van vervuilende industrieën,\nen gaat over tot de orde van de dag.\nTeunissen",
  "content_char_count": 1269,
  "source": {
    "document_id": "67781920-dc8f-4f9b-97e9-5253da037f03",
    "document_nummer": "2024D37464",
    "document_soort": "Motie",
    "publication_id": "e33acd64-8fea-46e0-a47f-ce49dd9b7cc3",
    "publication_content_type": "application/xml",
    "publication_length": 3211,
    "cached": false,
    "binary_path": "bronmateriaal-onbewerkt\\cache\\document_publications\\e33acd64-8fea-46e0-a47f-ce49dd9b7cc3.xml"
  },
  "issues": []
}