{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n58\nMOTIE VAN HET LID HELDER\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat het aantal incidenten met verwarde personen onverminderd hoog blijft, hetgeen een enorme aanslag is op de toch al te krappe politiecapaciteit;\nvan mening dat de ggz het eerste aanspreekpunt dient te zijn in deze problematiek en niet de politie;\nconstaterende dat in San Diego Mobile Crisis Response Teams zijn opgericht, zijnde behandelteams bestaande uit ter zake deskundige hulpverleners die op alle meldingen reageren en waarbij de politie alleen wordt ingeschakeld in geval van dreigend geweld, hetgeen heeft geresulteerd in 97% reductie van de politie-inzet en de resultaten voor de te helpen verwarde personen ook nog beter waren;\nverzoekt de regering om te onderzoeken of dergelijke teams, dan wel een vergelijkbare aanpak, ook in Nederland kunnen worden ingevoerd,\nen gaat over tot de orde van de dag.\nHelder",
  "content_char_count": 1118,
  "source": {
    "document_id": "29f2cb26-aa49-4c17-86db-ebf2cdfa672f",
    "document_nummer": "2024D04810",
    "document_soort": "Motie",
    "publication_id": "ff06e17c-bb87-4ec0-bb62-5f9bd080b394",
    "publication_content_type": "application/xml",
    "publication_length": 2523,
    "cached": false,
    "binary_path": "bronmateriaal-onbewerkt\\cache\\document_publications\\ff06e17c-bb87-4ec0-bb62-5f9bd080b394.xml"
  },
  "issues": []
}