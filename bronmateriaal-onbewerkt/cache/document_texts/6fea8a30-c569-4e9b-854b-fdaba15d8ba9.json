{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 666\nInitiatiefnota van het lid Bushoff «Stop de commercie, steun de huisarts. Een plan voor toekomstbestendige huisartsenzorg»\nNr.\n6\nMOTIE VAN DE LEDEN TIELEN EN PAULUSMA\nVoorgesteld tijdens het Notaoverleg van\n26 mei 2025\nDe Kamer,\ngehoord de beraadslaging,\nconstaterende dat de meerderheid van de Nederlandse zorggebruikers behoefte heeft aan (elementen van) digitale zorg in alle zorgdomeinen;\noverwegende dat volgens de Monitor Digitale Zorg in 2024 zorgverleners nog lang niet aan die behoefte voldoen;\noverwegende dat hybride zorg standaard een keuzemogelijkheid zou moeten zijn in het zorgaanbod;\noverwegende dat de Wet kwaliteit, klachten en geschillen zorg (Wkkgz) toeziet op wat goede zorg precies inhoudt;\nverzoekt de regering om, naast de bestaande afspraken in de zorgakkoorden, in kaart te brengen hoe de keuze voor hybride en/of digitale zorg onderdeel kan zijn van wetgeving, bijvoorbeeld de Wkkgz, opdat dit ten goede komt aan de behoefte van patiënten om meer gebruik te kunnen maken van digitale zorg,\nen gaat over tot de orde van de dag.\nTielen\nPaulusma",
  "content_char_count": 1147,
  "source": {
    "document_id": "6f032ffe-c794-4c99-82ea-04cf9bb6d8d4",
    "document_nummer": "2025D24164",
    "document_soort": "Motie",
    "publication_id": "6fea8a30-c569-4e9b-854b-fdaba15d8ba9",
    "publication_content_type": "application/xml",
    "publication_length": 5068,
    "cached": false,
    "binary_path": "bronmateriaal-onbewerkt\\cache\\document_publications\\6fea8a30-c569-4e9b-854b-fdaba15d8ba9.xml"
  },
  "issues": []
}