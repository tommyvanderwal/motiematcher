{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2051\nMOTIE DE LEDEN VAN BAARLE EN KLAVER\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat Ierland en Spanje een oproep hebben gedaan aan de Europese Commissie voor een urgente review van het EU-associatieakkoord met Israël op het gebied van de daaruit voortvloeiende bepaling dat respect voor mensenrechten en democratische principes een essentieel element is van de relatie;\noverwegende dat het van belang is dat de Europese Unie de relaties die aangegaan worden, gebruikt om mensenrechten te bevorderen en dat mensenrechtenbepalingen in verdragen van de EU geen dode letter mogen zijn;\nverzoekt de regering om zich aan te sluiten bij de oproep van Ierland en Spanje om de Europese Commissie een review te laten uitvoeren van de bepaling dat respect voor mensenrechten en democratische principes een essentieel onderdeel is van de relatie onder het EU-associatieakkoord met Israël,\nen gaat over tot de orde van de dag.\nVan Baarle\nKlaver",
  "content_char_count": 1069,
  "source": {
    "document_id": "c05ce08d-60aa-4501-9fb7-f2e00fb46541",
    "document_nummer": "2024D10683",
    "document_soort": "Motie",
    "publication_id": "0dc74710-0bd2-4df1-895e-d9e4e453f617",
    "publication_content_type": "application/xml",
    "publication_length": 2486,
    "cached": false,
    "binary_path": "bronmateriaal-onbewerkt\\cache\\document_publications\\0dc74710-0bd2-4df1-895e-d9e4e453f617.xml"
  },
  "issues": []
}