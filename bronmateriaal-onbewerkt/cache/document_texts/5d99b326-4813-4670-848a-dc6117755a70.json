{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1480\nMOTIE VAN DE LEDEN BECKERMAN EN TEUNISSEN\nVoorgesteld\n11 maart 2025\nDe Kamer,\ngehoord de beraadslaging,\nconstaterende dat een progressieve energiebelasting kan bijdragen aan zowel het bestrijden van energiearmoede als het behalen van klimaatdoelstellingen;\nconstaterende dat uit onafhankelijke doorrekeningen blijkt dat een progressieve energiebelasting 90% van de huishoudens financieel ten goede zou komen en de CO2-uitstoot met 5,4 megaton kan verminderen;\noverwegende dat het kabinet heeft aangegeven vast te houden aan de klimaatdoelstellingen, maar dat de huidige beleidsmaatregelen daarvoor ontoereikend lijken te zijn;\nverzoekt de regering om onderzoek te laten doen naar de invoering van een progressieve energiebelasting en de Kamer hier voor eind 2025 over te informeren,\nen gaat over tot de orde van de dag.\nBeckerman\nTeunissen",
  "content_char_count": 955,
  "source": {
    "document_id": "3c815dea-ebe3-4abc-851d-d2a7e46086bd",
    "document_nummer": "2025D10318",
    "document_soort": "Motie",
    "publication_id": "5d99b326-4813-4670-848a-dc6117755a70",
    "publication_content_type": "application/xml",
    "publication_length": 2380,
    "cached": false,
    "binary_path": "bronmateriaal-onbewerkt\\cache\\document_publications\\5d99b326-4813-4670-848a-dc6117755a70.xml"
  },
  "issues": []
}