{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n801\nMOTIE VAN HET LID LAHLAH C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat het kabinet voornemens was het CJIB eerst een kosteloze betalingsherinnering te laten sturen, maar deze maatregel heroverweegt vanwege gebrek aan structurele financiering;\noverwegende dat deze maatregel gefinancierd zou worden uit de envelop Groepen in de knel, bedoeld voor directe ondersteuning van mensen in een kwetsbare positie;\noverwegende dat het bijbehorende budget nu bij Justitie en Veiligheid ligt, zonder garantie dat het ten goede blijft komen aan de doelgroep;\nverzoekt de regering indien de maatregel vanwege het ontbreken van structurele financiering niet doorgaat de betrokken middelen terug te laten vloeien naar het Ministerie van Sociale Zaken en Werkgelegenheid, binnen de envelop Groepen in de knel, en deze doelgericht in te zetten voor mensen in financiÃ«le kwetsbaarheid,\nen gaat over tot de orde van de dag.\nLahlah\nFlach\nCeder\nVan Kent",
  "content_char_count": 1122,
  "source": {
    "document_id": "99cb6b8b-4ef5-4a18-b051-c6f17ca5edf7",
    "document_nummer": "2025D28871",
    "document_soort": "Motie",
    "publication_id": "57cab782-41d4-406a-a758-64fe9fb4ce6c",
    "publication_content_type": "application/xml",
    "publication_length": 5190,
    "cached": false,
    "binary_path": "bronmateriaal-onbewerkt\\cache\\document_publications\\57cab782-41d4-406a-a758-64fe9fb4ce6c.xml"
  },
  "issues": []
}