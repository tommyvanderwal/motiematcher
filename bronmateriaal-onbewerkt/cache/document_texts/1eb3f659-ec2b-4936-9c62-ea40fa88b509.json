{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n789\nMOTIE VAN DE LEDEN LAHLAH EN CEDER\nVoorgesteld\n6 februari 2025\nDe Kamer,\ngehoord de beraadslaging,\noverwegende dat problematische schulden veel stress en gezondheidsklachten veroorzaken en de samenleving jaarlijks miljarden kosten;\nconstaterende dat de wettelijke maximale incassokosten in Nederland hoger liggen dan in landen zoals Duitsland en Zweden;\nconstaterende dat kleine betalingsachterstanden door hoge incassokosten al snel enorme schulden kunnen worden, met grote gevolgen voor schuldenaren;\nconstaterende dat de winstmarges van incassobureaus met gemiddeld 46% zeer hoog zijn;\nverzoekt de regering om de wettelijke incassokosten te verlagen en daarbij de tarieven in landen als Zweden en Duitsland als voorbeeld te nemen,\nen gaat over tot de orde van de dag.\nLahlah\nCeder",
  "content_char_count": 936,
  "source": {
    "document_id": "88f95d47-279e-404e-8bda-6031faa50c51",
    "document_nummer": "2025D05212",
    "document_soort": "Motie",
    "publication_id": "1eb3f659-ec2b-4936-9c62-ea40fa88b509",
    "publication_content_type": "application/xml",
    "publication_length": 2382,
    "cached": false,
    "binary_path": "bronmateriaal-onbewerkt\\cache\\document_publications\\1eb3f659-ec2b-4936-9c62-ea40fa88b509.xml"
  },
  "issues": []
}