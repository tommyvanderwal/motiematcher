{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1366\nMOTIE VAN DE LEDEN IDSINGA EN PALMEN\nVoorgesteld\n11 april 2024\nDe Kamer,\ngehoord de beraadslaging,\noverwegende het voor de rechtsbescherming van burgers en ondernemers belangrijk is dat de Belastingdienst alle stukken uit het dossier aan de rechter geeft;\noverwegende dat door een onvolledig dossier het risico bestaat dat zij in een ongelijke informatiepositie ten opzichte van de Belastingdienst terechtkomen, waardoor zij zich niet goed kunnen verweren in beroep;\nverzoekt de regering er strikt op toe te zien en, waar nodig, de Belastingdienst daartoe duidelijk te instrueren, dat ook stukken van intern beraad opgenomen zijn in de dossiers die in het kader van een fiscale procedure op basis van artikel 8:42 van de Algemene wet bestuursrecht aan de rechter dienen te worden verstrekt;\nverzoekt verder de regering binnen vier weken de daartoe aangepaste werkinstructies aan de Kamer te verstrekken,\nen gaat over tot de orde van de dag.\nIdsinga\nPalmen",
  "content_char_count": 1058,
  "source": {
    "document_id": "e51ef09a-ae35-4d0d-8a6a-2ed64c157a31",
    "document_nummer": "2024D14754",
    "document_soort": "Motie",
    "publication_id": "673b356e-9daf-4873-bb37-131ac2b46c3a",
    "publication_content_type": "application/xml",
    "publication_length": 2483,
    "cached": false,
    "binary_path": "bronmateriaal-onbewerkt\\cache\\document_publications\\673b356e-9daf-4873-bb37-131ac2b46c3a.xml"
  },
  "issues": []
}