{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n459\nMOTIE VAN HET LID MUTLUER\nVoorgesteld\n19 februari 2025\nDe Kamer,\ngehoord de beraadslaging,\noverwegende dat uit onderzoek blijkt dat een op de zeven jongeren wordt benaderd door criminelen voor criminele klussen;\noverwegende dat met het programma Preventie met Gezag middelen beschikbaar zijn gesteld om jongeren te behoeden voor criminaliteit, maar dat de aanpak nog niet overal voldoende effectief is;\noverwegende dat jongerenwerkers een cruciale rol kunnen spelen in het vergroten van de weerbaarheid van jongeren;\nconstaterende dat de aanwezigheid van jongerenwerkers op scholen, zowel fysiek als online, een preventieve werking zou kunnen hebben;\nverzoekt de regering om samen met de VNG na te gaan wat nodig is om zowel bij Preventie met Gezag-gemeenten als bij die gemeenten die niet onder het programma vallen, gemeenten en (risicovolle) scholen in staat te stellen jongerenwerkers zo effectief mogelijk in te zetten, zowel fysiek als online, om jongeren te begeleiden en te beschermen tegen criminele invloeden,\nen gaat over tot de orde van de dag.\nMutluer",
  "content_char_count": 1191,
  "source": {
    "document_id": "cc200491-853e-4388-aa0c-db0d84f146eb",
    "document_nummer": "2025D07184",
    "document_soort": "Motie",
    "publication_id": "d380c747-1898-4f04-b890-85aafa9d6603",
    "publication_content_type": "application/xml",
    "publication_length": 2565,
    "cached": false,
    "binary_path": "bronmateriaal-onbewerkt\\cache\\document_publications\\d380c747-1898-4f04-b890-85aafa9d6603.xml"
  },
  "issues": []
}