{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 531\nUitvoering van verordening (EU) 2022/2065 van het Europees parlement en de Raad van 19 oktober 2022 betreffende een eengemaakte markt voor digitale diensten en tot wijziging van Richtlijn 2000/31/EG (Uitvoeringswet digitaledienstenverordening)\nNr.\n18\nMOTIE VAN HET LID CEDER\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat de ACM het aanspreekpunt wordt voor Nederlandse burgers als onlineplatforms en andere tussenhandeldiensten de Digitaledienstenverordening (vermoedelijk) overtreden;\noverwegende dat er bij burgers weinig kennis is over wat hun rechten zijn ten opzichte van onlineplatforms en over hoe ze meldingen kunnen maken als ze inbreuk op hun rechten vermoeden;\nconstaterende dat de ACM daar momenteel een publiekscampagne over voorbereidt;\noverwegende dat een bekend en toegankelijk loket bij de ACM van groot belang is, zeker voor kwetsbare groepen zoals minderjarigen (en hun ouders);\nverzoekt de regering de ACM te vragen om samen met maatschappelijke organisaties en kennisinstellingen te bespreken hoe het loket en de publiekscampagne het beste kunnen worden vormgegeven, en daarbij tevens lessen uit andere landen te betrekken,\nen gaat over tot de orde van de dag.\nCeder",
  "content_char_count": 1300,
  "source": {
    "document_id": "d0454a63-937f-4a5f-8690-9dfca6c3978e",
    "document_nummer": "2024D37479",
    "document_soort": "Motie",
    "publication_id": "7a263521-f766-4f54-97e7-050df895d300",
    "publication_content_type": "application/xml",
    "publication_length": 2724,
    "cached": false,
    "binary_path": "bronmateriaal-onbewerkt\\cache\\document_publications\\7a263521-f766-4f54-97e7-050df895d300.xml"
  },
  "issues": []
}