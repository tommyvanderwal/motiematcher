{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3147\nMOTIE VAN DE LEDEN HIRSCH EN CEDER\nVoorgesteld\n13 mei 2025\nDe Kamer,\ngehoord de beraadslaging,\nconstaterende dat eerlijk en duurzaam ondernemen, zoals de CSDDD beoogt, voor bedrijven op de korte termijn leidt tot het voorkomen van risico's, meer veerkracht, operationele effectiviteit, toegang tot kapitaal, en op de lange termijn tot toekomstig verdienvermogen en minder afhankelijkheid;\nconstaterende dat het Draghirapport aangeeft dat duurzaamheid en de EU-positie als wereldleider in schone technologie, een groot onderdeel is van het Europees concurrentievermogen;\nconstaterende dat door de Europese Commissie is berekend hoeveel uitvoeringskosten de CSDDD met zich meebrengt, maar niet is berekend hoeveel de CSDDD voor bedrijven oplevert;\nverzoekt de regering in Europees verband te pleiten om de baten van de\nCSDDD te laten kwantificeren, en niet alleen de kosten,\nen gaat over tot de orde van de dag.\nHirsch\nCeder",
  "content_char_count": 1061,
  "source": {
    "document_id": "cd5851c6-2485-4019-8a74-10c772b6cc9b",
    "document_nummer": "2025D21131",
    "document_soort": "Motie",
    "publication_id": "3d567e5d-5a4e-48ec-aee9-22b9d8a05987",
    "publication_content_type": "application/xml",
    "publication_length": 4871,
    "cached": false,
    "binary_path": "bronmateriaal-onbewerkt\\cache\\document_publications\\3d567e5d-5a4e-48ec-aee9-22b9d8a05987.xml"
  },
  "issues": []
}