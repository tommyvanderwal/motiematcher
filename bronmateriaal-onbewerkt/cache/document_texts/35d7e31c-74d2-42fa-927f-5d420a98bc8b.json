{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n810\nMOTIE VAN HET LID WELZIJN\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de rechter heeft vastgesteld dat achteraf betalen via «buy now, pay later»-diensten als Klarna beschouwd moet worden als een consumentenkrediet;\nconstaterende dat reclame voor consumentenkredieten op grond van de Europese richtlijn voor kredietregelingen moet worden gereguleerd en zelfs kan worden verboden als daar aanleiding toe is;\nconstaterende dat België vooruitlopend op de Europese richtlijn voor kredietregelingen hiertoe reeds de eerste maatregelen heeft genomen;\nverzoekt de regering maatregelen te nemen om de reclame voor «buy now, pay later»-diensten te reguleren en indien mogelijk te verbieden,\nen gaat over tot de orde van de dag.\nWelzijn",
  "content_char_count": 913,
  "source": {
    "document_id": "78c22a87-56ec-44c1-9adb-b78c4496cebf",
    "document_nummer": "2025D28881",
    "document_soort": "Motie",
    "publication_id": "35d7e31c-74d2-42fa-927f-5d420a98bc8b",
    "publication_content_type": "application/xml",
    "publication_length": 4537,
    "cached": false,
    "binary_path": "bronmateriaal-onbewerkt\\cache\\document_publications\\35d7e31c-74d2-42fa-927f-5d420a98bc8b.xml"
  },
  "issues": []
}