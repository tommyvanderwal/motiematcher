{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 579\nWijzigingen van een aantal wetten op het terrein van het Ministerie van Volksgezondheid, Welzijn en Sport om de grondslagen voor gegevensverwerking te verstevigen en enkele andere wijzigingen (Verzamelwet gegevensverwerking VWS II.a)\nNr.\n10\nMOTIE VAN HET LID BUSHOFF\nVoorgesteld tijdens het Wetgevingsoverleg van\n27 januari 2025\nDe Kamer,\ngehoord de beraadslaging,\nconstaterende dat informatiebeveiliging bij zorgaanbieders volgens de IGJ aantoonbaar tekortschiet door onvoldoende bewustzijn op het onderwerp informatiebeveiliging, doordat er onvoldoende middelen (tijd, geld, expertise) voor het onderwerp beschikbaar zijn en er soms onvoldoende aandacht is voor borging van het onderwerp binnen de organisatie;\noverwegende dat er een toenemende dreiging is van cyberaanvallen en deze dreiging door toenemende digitalisering in de zorg groter wordt;\nverzoekt de regering naast het uitbreiden van de handhavingsmogelijkheden van de IGJ aangaande informatiebeveiliging bij zorgaanbieders hen ook hierin te helpen en na overleg met het veld en experts de Kamer te informeren over welke ondersteuning nodig is,\nen gaat over tot de orde van de dag.\nBushoff",
  "content_char_count": 1230,
  "source": {
    "document_id": "a46ecc40-8d84-4473-aeab-7ae8387787e1",
    "document_nummer": "2025D02884",
    "document_soort": "Motie",
    "publication_id": "a8d54076-1f2e-401d-9823-aa650d2d425f",
    "publication_content_type": "application/xml",
    "publication_length": 2560,
    "cached": false,
    "binary_path": "bronmateriaal-onbewerkt\\cache\\document_publications\\a8d54076-1f2e-401d-9823-aa650d2d425f.xml"
  },
  "issues": []
}