{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n338\nMOTIE VAN HET LID OUWEHAND\nVoorgesteld\n20 februari 2025\nDe Kamer,\ngehoord de beraadslaging,\noverwegende dat de Nederlandse landbouw voor ingrijpende hervormingen staat die een grote impact zullen hebben;\noverwegende dat burgers en boeren erop moeten kunnen vertrouwen dat ze eerlijk worden geïnformeerd door de Minister die voor deze ingrijpende hervormingen verantwoordelijk is en dat die Minister boeren niet opnieuw valse hoop geeft;\nconstaterende dat Minister Wiersma beloftes aan boeren heeft gedaan waarvan zij wist dat ze die niet kon waarmaken;\nconstaterende dat Minister Wiersma heeft gezegd «persoonlijke taboes» te hebben en heeft aangekondigd op te stappen als er moeilijke beslissingen genomen moeten worden;\nspreekt uit dat het van cruciaal belang is dat de Minister van Landbouw met een open blik kijkt naar maatregelen die nodig zijn en bereid is deze te verdedigen, ook als deze tegen haar persoonlijke voorkeuren indruisen;\nzegt het vertrouwen in Minister Wiersma op,\nen gaat over tot de orde van de dag.\nOuwehand",
  "content_char_count": 1154,
  "source": {
    "document_id": "8faa4f0e-24db-4082-8d05-7cec01a4e856",
    "document_nummer": "2025D07558",
    "document_soort": "Motie",
    "publication_id": "6c4c1798-0de0-4c80-a710-fd58f82f013a",
    "publication_content_type": "application/xml",
    "publication_length": 2551,
    "cached": false,
    "binary_path": "bronmateriaal-onbewerkt\\cache\\document_publications\\6c4c1798-0de0-4c80-a710-fd58f82f013a.xml"
  },
  "issues": []
}