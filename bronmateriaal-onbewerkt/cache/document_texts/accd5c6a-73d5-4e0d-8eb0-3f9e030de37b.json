{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n87\nMOTIE VAN DE LEDEN CHAKOR EN PALMEN\nVoorgesteld\n5 maart 2024\nDe Kamer,\ngehoord de beraadslaging,\nvan mening dat voor een structureel betere uitvoering van de Woo het nodig is dat er een meerjarenplan voor versterking van de openbaarheid en de informatiehuishouding bij de hele overheid komt;\nvan mening dat daarvoor een nationaal coördinator nodig is die de regie over de inhoud en de uitvoering van dat meerjarenplan krijgt;\nverzoekt de regering een nationaal coördinator aan te stellen die het genoemde meerjarenplan gaat opstellen en die de taken en bevoegdheden krijgt die nodig zijn om tot een versterking van de openbaarheid en de informatiehuishouding van de overheid te komen,\nen gaat over tot de orde van de dag.\nChakor\nPalmen",
  "content_char_count": 856,
  "source": {
    "document_id": "be869688-a480-4039-bccc-78845d602025",
    "document_nummer": "2024D08301",
    "document_soort": "Motie",
    "publication_id": "accd5c6a-73d5-4e0d-8eb0-3f9e030de37b",
    "publication_content_type": "application/xml",
    "publication_length": 2260,
    "cached": false,
    "binary_path": "bronmateriaal-onbewerkt\\cache\\document_publications\\accd5c6a-73d5-4e0d-8eb0-3f9e030de37b.xml"
  },
  "issues": []
}