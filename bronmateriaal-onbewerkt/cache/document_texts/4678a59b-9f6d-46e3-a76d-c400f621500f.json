{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 766\nWijziging van de Wet milieubeheer en de Wet op de accijns in verband met de implementatie van Richtlijn (EU) 2023/2413 van het Europees parlement en de Raad van 18 oktober 2023 tot wijziging van Richtlijn (EU) 2018/2001, verordening (EU) 2018/1999 en Richtlijn 98/70/EG wat de bevordering van energie uit hernieuwbare bronnen betreft, en tot intrekking van Richtlijn (EU) 2015/652 van de Raad\nNr.\n11\nMOTIE VAN HET LID PIERIK\nVoorgesteld tijdens het wetgevingsoverleg van\n29 september 2025\nDe Kamer,\ngehoord de beraadslaging,\noverwegende dat de productie en het gebruik van groene waterstof in transport bijdragen aan het terugdringen van de uitstoot van stikstof, fijnstof Ã©n CO\n2\n, wat goed is voor ondernemers in het wegtransport en het behalen van de desbetreffende (inter)nationale doelstellingen;\noverwegende dat de inzet van groene waterstof voor het ontzwavelen van diesel in een raffinaderij indirect bijdraagt aan het verschonen van de mobiliteit, maar dat de directe inzet van groene waterstof voor zwaar wegvervoer noodzakelijk is voor de vergroeningsopgave van deze sector;\noverwegende dat door de correctiefactor op 1 te stellen er geen level playing field ontstaat tussen de raffinageroute en het directe gebruik van groene waterstof in mobiliteit;\nverzoekt de regering bij de implementatie van RED III een subdoel van 2 petajoule vast te stellen voor het directe gebruik van groene waterstof voor de sector land,\nen gaat over tot de orde van de dag.\nPierik",
  "content_char_count": 1549,
  "source": {
    "document_id": "9e2d3e78-9bb1-48eb-a3df-f9fa9759eef3",
    "document_nummer": "2025D42370",
    "document_soort": "Motie",
    "publication_id": "4678a59b-9f6d-46e3-a76d-c400f621500f",
    "publication_content_type": "application/xml",
    "publication_length": 5878,
    "cached": false,
    "binary_path": "bronmateriaal-onbewerkt\\cache\\document_publications\\4678a59b-9f6d-46e3-a76d-c400f621500f.xml"
  },
  "issues": []
}