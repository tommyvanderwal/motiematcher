{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2081\nMOTIE VAN HET LID DIEDERIK VAN DIJK C.S.\nVoorgesteld\n16 april 2024\nDe Kamer,\ngehoord de beraadslaging,\nconstaterende dat Iran meerdere doelen in Israël heeft aangevallen met drones en ballistische raketten;\nconstaterende dat de F-35, inclusief onderhoud en onderdelen, cruciaal is voor de totale verdediging van Israël;\noverwegende dat het Wapenhandelsverdrag nu ruimte biedt voor heroverweging van de wapenexportvergunningen als er sprake is van nieuwe omstandigheden;\nverzoekt de regering de vergunningen te heroverwegen, met inachtneming van de rechterlijke uitspraak en de gewijzigde omstandigheden, en te bezien of en op welke wijze het doorvoeren van F-35-onderdelen zo spoedig mogelijk kan worden hervat,\nen gaat over tot de orde van de dag.\nDiederik van Dijk\nTuinman\nCeder\nEerdmans\nVan Campen\nBoswijk",
  "content_char_count": 914,
  "source": {
    "document_id": "6ac6e84a-66bf-4e83-95c4-0b0ab4c23b53",
    "document_nummer": "2024D15530",
    "document_soort": "Motie",
    "publication_id": "3d2235a2-ded3-4529-96c0-0b028cfc8f3a",
    "publication_content_type": "application/xml",
    "publication_length": 2444,
    "cached": false,
    "binary_path": "bronmateriaal-onbewerkt\\cache\\document_publications\\3d2235a2-ded3-4529-96c0-0b028cfc8f3a.xml"
  },
  "issues": []
}