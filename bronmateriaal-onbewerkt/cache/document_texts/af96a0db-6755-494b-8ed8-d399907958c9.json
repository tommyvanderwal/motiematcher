{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 561\nStructuurvisie Windenergie op Zee (SV WoZ)\nNr.\n96\nGEWIJZIGDE MOTIE VAN HET LID PETER DE GROOT TER VERVANGING VAN DIE GEDRUKT ONDER NR. 95\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat strenge milieu, geluids- en afstandsnormen voor windturbines op\nland noodzakelijk zijn om overlast en gezondheidsschade bij omwonenden te\nvoorkomen,\noverwegende dat omwonenden al te lang wachten op duidelijkheid over de nieuwe\nnormen;\nverzoekt de regering in te zetten op zodanig strenge milieu, geluids- en afstandsnormen dat ten minste 80% van de huidige zoekgebieden voor windturbines op land afvalt en dat turbines in de nabijheid van woonwijken worden uitgesloten, met uitzondering voor eigen opwek door (boeren)bedrijven, bedrijventerreinen en infrastructuur,\nverzoekt de regering voorts dit kader voor milieu, geluids- en afstandsnormen uiterlijk in het eerste kwartaal van 2026 te publiceren;\nen gaat over tot de orde van de dag.\nPeter de Groot",
  "content_char_count": 1047,
  "source": {
    "document_id": "b896b42e-5a02-45f6-95e7-d7ef3e1d0061",
    "document_nummer": "2025D43083",
    "document_soort": "Motie (gewijzigd/nader)",
    "publication_id": "af96a0db-6755-494b-8ed8-d399907958c9",
    "publication_content_type": "application/xml",
    "publication_length": 4953,
    "cached": false,
    "binary_path": "bronmateriaal-onbewerkt\\cache\\document_publications\\af96a0db-6755-494b-8ed8-d399907958c9.xml"
  },
  "issues": []
}