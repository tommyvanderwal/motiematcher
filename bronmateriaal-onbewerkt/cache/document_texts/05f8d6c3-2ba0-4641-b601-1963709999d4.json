{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n89\nMOTIE VAN HET LID BECKERMAN\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat het collegegeld de afgelopen jaren is gestegen met meer dan € 500 en daarmee meer dan € 2.500 zal bedragen voor het collegejaar 2024–2025;\nconstaterende dat deze buitenproportionele stijging zowel gevolgen heeft voor de koopkracht van studenten als voor de toegankelijkheid van het hoger onderwijs;\noverwegende dat de huidige periode van hoge inflatie een negatief vooruitzicht biedt met betrekking tot de stijging van het collegegeld;\noverwegende dat aanpassing van de hoogte van het collegegeld een eenvoudige en toegankelijke manier is om studenten financieel tegemoet te komen;\nverzoekt de regering om de stijging van het collegegeld te maximeren op 2% en de Kamer over de uitwerking te informeren voordat het collegegeld voor collegejaar 2025–2026 wordt vastgesteld,\nen gaat over tot de orde van de dag.\nBeckerman",
  "content_char_count": 1137,
  "source": {
    "document_id": "cf3e1401-e107-4e46-82f6-4679d8bbd2ec",
    "document_nummer": "2024D01377",
    "document_soort": "Motie",
    "publication_id": "05f8d6c3-2ba0-4641-b601-1963709999d4",
    "publication_content_type": "application/xml",
    "publication_length": 2575,
    "cached": false,
    "binary_path": "bronmateriaal-onbewerkt\\cache\\document_publications\\05f8d6c3-2ba0-4641-b601-1963709999d4.xml"
  },
  "issues": []
}