{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n754\nMOTIE VAN HET LID MUTLUER C.S.\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de parlementaire verkenning Verward/onbegrepen gedrag en veiligheid, onder leiding van twee rapporteurs, 25 aanbevelingen heeft opgeleverd, breed gedragen door partijen uit het zorg- en veiligheidsdomein;\nconstaterende dat het kabinet slechts een klein deel van deze aanbevelingen opvolgt, terwijl versnippering in beleid, regie en financiering blijft bestaan;\noverwegende dat landelijke regie, betere gegevensdeling, structurele financiering en passende zorg- en opvangvoorzieningen essentieel zijn om mensen met verward gedrag tijdig en effectief te helpen;\nverzoekt de regering werk te maken van de opvolging van alle aanbevelingen van de parlementaire verkenning, waaronder:\n•\ndoorzetting van de Levensloopaanpak borgen via de Zorg- en Veiligheidshuizen;\n•\nscherpere triage op de 112-meldkamer en hiervoor de uitsplitsing en eenduidige registratie van meldingen van personen met verward/onbegrepen gedrag mogelijk maken;\n•\nsuccesvolle pilots rond lokale initiatieven, outreachende hulp in wijken, vroegsignalering, wijk-GGD'ers en samenwerking politie/zorg landelijk opschalen;\n•\nverkenning van de mogelijkheden tot opleggen van gedragsaanwijzingen door de burgemeester en het wegnemen van drempels hiervoor;\n•\nbemoeizorg wettelijk verankeren via de Wams;\n•\nin kaart brengen welke knelpunten er nog zijn op het gebied van gegevensuitwisseling bij de aanpak van personen met verward gedrag;\n•\nzorgen voor voldoende en passende woon(zorg)plekken, waaronder Skaeve Huse, met landelijke uitrol waar wenselijk;\n•\nin kaart brengen hoeveel extra plaatsen/bedden in zorginstellingen beschikbaar kunnen worden gesteld voor personen met verward/onbegrepen gedrag voor wie het niet mogelijk is zelfstandig te wonen en meer prikkelarme shortstayopvangplekken creëren;\n•\ndaarbij de structurele coördinatie te beleggen bij de Minister van BZK als procesregisseur met betrekking tot de aanpak rondom personen met verward/onbegrepen gedrag ook na 2026;\n•\ndẹ Kamer hier halfjaarlijks over te rapporteren, inclusief een overzicht van alle financiële middelen rondom personen met verward en onbegrepen gedrag gekoppeld aan de begrotingscyclus (begroten en verantwoorden),\nen gaat over tot de orde van de dag.\nMutluer\nMichon-Derkzen\nSix Dijkstra\nEerdmans\nVan Nispen\nKrul\nDiederik van Dijk\nVan der Werf\nKoekkoek\nBikker\nTeunissen\nWijen-Nass",
  "content_char_count": 2545,
  "source": {
    "document_id": "0e20c9c1-90c3-4d6b-abfc-b52cc2f65c3e",
    "document_nummer": "2025D25085",
    "document_soort": "Motie",
    "publication_id": "86308a19-e1ec-4be9-b935-40f2a1aaee1a",
    "publication_content_type": "application/xml",
    "publication_length": 8929,
    "cached": false,
    "binary_path": "bronmateriaal-onbewerkt\\cache\\document_publications\\86308a19-e1ec-4be9-b935-40f2a1aaee1a.xml"
  },
  "issues": []
}