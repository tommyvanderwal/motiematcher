{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n504\nMOTIE VAN HET LID ERKENS\nVoorgesteld\n11 april 2024\nDe Kamer,\ngehoord de beraadslaging,\nconstaterende dat het tijdens de energiecrisis te laat duidelijk werd dat Gazprom stopte met het leveren van gas aan Nederland, waardoor onze leveringszekerheid in het geding kwam;\nconstaterende dat Nederland hierdoor dure noodmaatregelen heeft moeten treffen om de gasopslagen toch op tijd gevuld te krijgen en de energieprijzen hard stegen vanwege de tekorten en onzekerheden;\noverwegende dat verplichte vulgraden in de toekomst kunnen voorkomen dat de gasopslagen niet op tijd gevuld zijn en zorgen voor meer stabiliteit en zekerheid;\nverzoekt de regering in het wetsvoorstel gasleveringszekerheid op te nemen dat de Minister voor Klimaat en Energie jaarlijks een te behalen vulgraad voor de gasopslagen zal vaststellen,\nen gaat over tot de orde van de dag.\nErkens",
  "content_char_count": 984,
  "source": {
    "document_id": "b0503b17-8b83-4096-8800-09df6908a728",
    "document_nummer": "2024D14730",
    "document_soort": "Motie",
    "publication_id": "0bac5cf5-3617-4a43-81af-5fbc0de145b5",
    "publication_content_type": "application/xml",
    "publication_length": 2336,
    "cached": false,
    "binary_path": "bronmateriaal-onbewerkt\\cache\\document_publications\\0bac5cf5-3617-4a43-81af-5fbc0de145b5.xml"
  },
  "issues": []
}