{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 383\nRegelgeving Ruimtelijke Ordening en Milieu\nNr.\n411\nMOTIE VAN HET LID GABRIËLS C.S.\nVoorgesteld\n8 februari 2024\nDe Kamer,\ngehoord de beraadslaging,\noverwegende dat het cruciaal is voor gezondheid, natuur en economie om de uitstoot van stikstof zo snel mogelijk terug te dringen;\nconstaterende dat Tata Steel met afstand de grootste stikstofuitstoter van Nederland is;\noverwegende dat de Kooksfabriek 1 van Tata Steel geen stikstofafvang heeft en is uitgezonderd van de geldende Europese norm voor stikstofuitstoot in de Richtlijn industriële emissies;\nconstaterende dat de regering naar aanleiding van de aangenomen motie-Bouchallikh (\n22 343, nr. 354\n) deze uitzondering wil schrappen, maar zich nog beraadt op een overgangstermijn;\nconstaterende dat de geldende Europese stikstofnorm voor kooksfabrieken al sinds 2012 van kracht is, en de richtlijn een overgangstermijn hanteert van maximaal vier jaar;\nverzoekt de regering om voor het aanscherpen van de stikstofnorm voor kooksfabrieken maximaal een overgangstermijn van vier jaar te hanteren,\nen gaat over tot de orde van de dag.\nGabriëls\nBamenga\nKostić",
  "content_char_count": 1184,
  "source": {
    "document_id": "d4e806f8-8d9a-4f3f-ae34-20bbd1a36b96",
    "document_nummer": "2024D04585",
    "document_soort": "Motie",
    "publication_id": "ea99231a-ea07-40af-bb26-1d9c7368c914",
    "publication_content_type": "application/xml",
    "publication_length": 2746,
    "cached": false,
    "binary_path": "bronmateriaal-onbewerkt\\cache\\document_publications\\ea99231a-ea07-40af-bb26-1d9c7368c914.xml"
  },
  "issues": []
}