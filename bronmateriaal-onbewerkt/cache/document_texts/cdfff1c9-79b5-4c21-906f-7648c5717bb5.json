{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 883\nArbeidsomstandigheden\nNr.\n535\nMOTIE VAN DE LEDEN KISTEMAN EN FLACH\nVoorgesteld\n4 september 2025\nDe Kamer,\ngehoord de beraadslaging,\nconstaterende dat de eisen aan een RI&E-rapport met het certificatieschema uit 2022 enorm zijn aangescherpt;\noverwegende dat voor het toetsen van de betrouwbaarheid (1.4, tabel 1) van de RI&E eisen gelden die voor het kleine mkb niet of nauwelijks uitvoerbaar zijn, waaronder op het niveau van alle componenten in een product;\noverwegende dat deze eisen in de praktijk zodanig worden ge√Ønterpreteerd dat in alle gevallen, dus ook door kleine bedrijven, voor alle componenten waarmee gewerkt wordt dergelijke beoordelingen moeten worden uitgevoerd;\noverwegende dat een dergelijke eis voor grote organisaties al nauwelijks haalbaar is en voor kleine organisaties compleet onuitvoerbaar en onbetaalbaar;\nconstaterende dat het draagvlak om op basis van deze eisen werk te maken van gezond werken met gevaarlijke stoffen, zeker in het mkb, geheel ontbreekt;\nverzoekt de regering ervoor te zorgen dat gehandhaafd wordt op naleving van de gevarensymbolen op het etiket van het product waarmee gewerkt wordt, ervan uitgaande dat deze voldoende waarschuwing geven om gezond en veilig werken te garanderen,\nen gaat over tot de orde van de dag.\nKisteman\nFlach",
  "content_char_count": 1358,
  "source": {
    "document_id": "5a1c1a16-0f09-421b-a4f4-7129d67811d0",
    "document_nummer": "2025D37291",
    "document_soort": "Motie",
    "publication_id": "cdfff1c9-79b5-4c21-906f-7648c5717bb5",
    "publication_content_type": "application/xml",
    "publication_length": 4997,
    "cached": false,
    "binary_path": "bronmateriaal-onbewerkt\\cache\\document_publications\\cdfff1c9-79b5-4c21-906f-7648c5717bb5.xml"
  },
  "issues": []
}