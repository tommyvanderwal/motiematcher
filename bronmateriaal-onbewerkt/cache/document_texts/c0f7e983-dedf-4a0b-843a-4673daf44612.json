{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 207\nChina\nNr.\n90\nMOTIE VAN HET LID VAN BAARLE\nVoorgesteld\n9 april 2025\nDe Kamer,\ngehoord de beraadslaging,\nconstaterende dat Oeigoeren momenteel op grote schaal gedwongen worden tot het verrichten van arbeid onder het regime van China;\noverwegende dat het van belang is om de schaal van de producten die voortkomen uit deze dwangarbeid in kaart te brengen;\nverzoekt de regering bij de Europese Commissie te bepleiten om in EU-verband monitoring en rapportage in te stellen voor beter zicht op de import van producten die voortkomen uit de dwangarbeid door Oeigoeren in China;\nverzoekt de regering om bij de Europese Commissie te pleiten voor maatregelen voor het weren van producten die tot stand zijn gekomen met Oeigoerse dwangarbeid binnen de implementatie van de Anti-dwangarbeidverordening, en hierbij de Europese Commissie te wijzen op de\nlijst van organisaties op de Uyghur Forced Labor Prevention Act Entity List,\nen gaat over tot de orde van de dag.\nVan Baarle",
  "content_char_count": 1043,
  "source": {
    "document_id": "4fe72455-f4a3-44eb-92de-c263e658dbac",
    "document_nummer": "2025D15880",
    "document_soort": "Motie",
    "publication_id": "c0f7e983-dedf-4a0b-843a-4673daf44612",
    "publication_content_type": "application/xml",
    "publication_length": 2466,
    "cached": false,
    "binary_path": "bronmateriaal-onbewerkt\\cache\\document_publications\\c0f7e983-dedf-4a0b-843a-4673daf44612.xml"
  },
  "issues": []
}