{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1290\nMOTIE VAN HET LID KATHMANN\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat ondanks de conclusie van de ACM dat er voldoende concurrentie is op de telecommunicatiemarkt, internet voor de armste huishoudens alsnog te duur is;\noverwegende dat het aanbieden van betaalbaar internet aan deze huishoudens de vaste lasten verlaagt en de toegang tot de digitale overheid, zorg en onderwijs vergroot;\nverzoekt de regering om in overleg te gaan over het aanbieden van betaalbaar internet aan de armste huishoudens, met in ieder geval de volgende partijen:\n•\nde grote telecombedrijven, zoals KPN, VodafoneZiggo en Odido;\n•\nde branchevereniging NLconnect;\n•\nde Autoriteit Consument & Markt;\n•\nde ministeries van Economische Zaken en Sociale Zaken;\n•\nde Alliantie Digitaal Samenleven en ervaringsdeskundigen;\n•\nde gemeenten die deelnamen aan de pilot Digitaal Meedoen;\nverzoekt de regering:\n•\nin dit overleg vast te stellen welke bijdrage de telecombedrijven kunnen leveren om voor een aanzienlijk lager bedrag internet aan te bieden en aan welke huishoudens dit redelijkerwijs aangeboden kan worden;\n•\nhierin zo veel mogelijk de aansluiting te zoeken met bestaande voorzieningen zoals de voedselbank;\n•\nte verkennen welke opties juridisch en uitvoeringstechnisch kansrijk zijn met minimale administratieve lasten voor zowel de telecombedrijven als overheden;\n•\nde telecombedrijven het aanbod bij voorkeur zelf vorm te laten geven, maar in het uiterste geval een wettelijke plicht zoals in België en New York niet uit te sluiten;\n•\nhet overleg te laten leiden door een onafhankelijke gespreksleider met gezag, kennis van de sector, en enige ondersteuning;\n•\nalle opties die ter tafel komen voor een betaalbaar internetaanbod voor een selecte groep huishoudens in het derde kwartaal van 2025 aan de Kamer te doen toekomen,\nen gaat over tot de orde van de dag.\nKathmann",
  "content_char_count": 2021,
  "source": {
    "document_id": "65d10348-5048-43b3-9d84-0a012d916bbd",
    "document_nummer": "2025D07232",
    "document_soort": "Motie",
    "publication_id": "29349907-fa74-4b32-a7cc-402e213eefc0",
    "publication_content_type": "application/xml",
    "publication_length": 4899,
    "cached": false,
    "binary_path": "bronmateriaal-onbewerkt\\cache\\document_publications\\29349907-fa74-4b32-a7cc-402e213eefc0.xml"
  },
  "issues": []
}