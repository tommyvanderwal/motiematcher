{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n21\nMOTIE VAN HET LID GRINWIS C.S.\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat de in de Voorjaarsnota afgesproken bevriezing van de huren voor sociale huurwoningen in 2025 en 2026 en de incidentele verhoging van de huurtoeslag, de zogenaamde «boodschappenbonus», inmiddels zijn ingetrokken door het demissionaire kabinet;\noverwegende dat dit logischerwijs ook betekent dat de hiermee samenhangende structureel lagere uitgaven aan de huurtoeslag zich niet materialiseren, maar het demissionaire kabinet nog geen duidelijkheid heeft gegeven over het terugdraaien van deze bezuiniging op de huurtoeslag;\noverwegende dat daarmee vooralsnog dreigt dat huurders niet alleen te maken krijgen met een huurverhoging, maar ook nog eens met minder huurtoeslag;\nverzoekt de regering, nu zij de huurbevriezing en de eenmalige verhoging van de huurtoeslag heeft ingetrokken, vóór de stemmingen over de suppletoire begrotingen de duidelijkheid te verschaffen dat ook de structurele bezuiniging op de huurtoeslag oplopend naar 492 miljoen euro per jaar van tafel gaat,\nen gaat over tot de orde van de dag.\nGrinwis\nInge van Dijk\nVijlbrief",
  "content_char_count": 1247,
  "source": {
    "document_id": "90f0a226-7978-4e3f-97c3-69bc724c625a",
    "document_nummer": "2025D27463",
    "document_soort": "Motie",
    "publication_id": "5707c7df-13b2-4b3c-b319-777928a020c6",
    "publication_content_type": "application/xml",
    "publication_length": 5085,
    "cached": false,
    "binary_path": "bronmateriaal-onbewerkt\\cache\\document_publications\\5707c7df-13b2-4b3c-b319-777928a020c6.xml"
  },
  "issues": []
}