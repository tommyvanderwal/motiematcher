{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n669\nGEWIJZIGDE MOTIE VAN HET LID STULTIENS C.S. TER VERVANGING VAN DIE GEDRUKT ONDER NR. 661\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat het kabinet van plan is een eigen bijdrage in de jeugdzorg in te voeren;\nconstaterende dat het vragen van een eigen bijdrage in strijd is met het Internationaal Verdrag inzake de Rechten van het Kind, waarin staat dat kinderen nooit noodzakelijke zorg mag worden onthouden omdat ouders die niet kunnen betalen;\nconstaterende dat financiële drempels hulp uitstellen, preventie ondermijnen en leiden tot zwaardere, duurdere zorg op de lange termijn;\noverwegende dat eerdere invoering van de eigen bijdrage in de ggz desastreus uitpakte en is teruggedraaid;\nverzoekt de regering af te zien van de invoering van een eigen bijdrage in de jeugdzorg,\nen gaat over tot de orde van de dag.\nStultiens\nWesterveld\nDobbe\nKoekkoek\nKostić\nCeder________________________________________",
  "content_char_count": 1063,
  "source": {
    "document_id": "7c875e5d-895c-41a5-9a78-a9278d6c304b",
    "document_nummer": "2025D23674",
    "document_soort": "Motie (gewijzigd/nader)",
    "publication_id": "ece828dd-2a06-424f-9bdb-6f96713035a6",
    "publication_content_type": "application/xml",
    "publication_length": 5272,
    "cached": false,
    "binary_path": "bronmateriaal-onbewerkt\\cache\\document_publications\\ece828dd-2a06-424f-9bdb-6f96713035a6.xml"
  },
  "issues": []
}