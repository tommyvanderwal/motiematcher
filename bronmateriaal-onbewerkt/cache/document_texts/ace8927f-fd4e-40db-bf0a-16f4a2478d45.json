{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n412\nMOTIE VAN DE LEDEN DOBBE EN PIRI\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat de Nederlandse regering geen feministisch buitenlandbeleid meer voert en vrouwenrechten uit de begroting BHO worden wegbezuinigd;\nconstaterende dat er een groeiende internationale antirechtenbeweging actief is, waardoor rechten van vrouwen en meisjes steeds meer onder druk komen te staan;\noverwegende dat Nederland zich wel moet blijven inzetten voor de bevordering van vrouwenrechten;\nverzoekt de regering de gevolgen van de bezuinigingen op vrouwenrechten en het niet langer voeren van een feministisch buitenlandbeleid voor de Kamer inzichtelijk te maken en hierover voor de begrotingsbehandeling BHO of BuZa aan de kamer te rapporteren,\nen gaat over tot de orde van de dag.\nDobbe\nPiri",
  "content_char_count": 960,
  "source": {
    "document_id": "7ed49e9e-e2d7-451a-b197-db08569a7f38",
    "document_nummer": "2025D42362",
    "document_soort": "Motie",
    "publication_id": "ace8927f-fd4e-40db-bf0a-16f4a2478d45",
    "publication_content_type": "application/xml",
    "publication_length": 4623,
    "cached": false,
    "binary_path": "bronmateriaal-onbewerkt\\cache\\document_publications\\ace8927f-fd4e-40db-bf0a-16f4a2478d45.xml"
  },
  "issues": []
}