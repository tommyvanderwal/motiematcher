{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n477\nMOTIE VAN HET LID VERMEER\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat de wachtlijst voor het aansluiten van bedrijven op het net in minder dan een jaar tijd met ongeveer 3.400 bedrijven is toegenomen;\nconstaterende dat zelfs woonwijken op wachtlijsten geplaatst kunnen worden, wat de huizencrisis verder vergroot;\noverwegende dat er ondertussen nog wel nieuwe windmolens en zonneparken geplaatst worden die de stabiliteit van het elektriciteitsnet verder onder druk zetten;\nverzoekt het kabinet maatregelen te treffen die de nieuwbouw van windmolen- en zonneparken per direct opschorten tot de problemen op het stroomnetwerk zijn opgelost en de wachtlijsten voor bedrijven en woningen volledig zijn weggewerkt,\nen gaat over tot de orde van de dag.\nVermeer",
  "content_char_count": 924,
  "source": {
    "document_id": "e3c87d33-2806-47e5-bd4e-8e7a8a5ab0a9",
    "document_nummer": "2024D07070",
    "document_soort": "Motie",
    "publication_id": "055c3930-b5e9-4c13-ab93-3f1a45a587d7",
    "publication_content_type": "application/xml",
    "publication_length": 2276,
    "cached": false,
    "binary_path": "bronmateriaal-onbewerkt\\cache\\document_publications\\055c3930-b5e9-4c13-ab93-3f1a45a587d7.xml"
  },
  "issues": []
}