{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n806\nMOTIE VAN DE LEDEN VIJLBRIEF EN PODT\nVoorgesteld\n12 maart 2025\nDe Kamer,\ngehoord de beraadslaging,\nconstaterende dat arbeidsmigranten zich in Nederland gedurende de eerste vier maanden kunnen registreren als Niet-Ingezetene (RNI) en pas daarna verplicht zijn zich in te schrijven in de Basisregistratie Personen (BRP), waardoor zicht op hun verblijf en leefomstandigheden beperkt blijft;\noverwegende dat in BelgiÃ« arbeidsmigranten bij aankomst verplicht zijn zich te melden bij de gemeente via een verplichte aanwezigheidsmelding, wat leidt tot beter toezicht en handhaving op woonomstandigheden;\nverzoekt de regering om te onderzoeken in hoeverre het Belgische model toepasbaar is in Nederland en welke juridische, praktische en beleidsmatige aanpassingen nodig zouden zijn om een vergelijkbare meldplicht in te voeren, en de Kamer hierover in september te informeren,\nen gaat over tot de orde van de dag.\nVijlbrief\nPodt",
  "content_char_count": 1058,
  "source": {
    "document_id": "691c422e-e346-4b22-85af-456deed92c84",
    "document_nummer": "2025D10371",
    "document_soort": "Motie",
    "publication_id": "f2650ffd-02b0-4c27-9e31-8852cf5ceca3",
    "publication_content_type": "application/xml",
    "publication_length": 2462,
    "cached": false,
    "binary_path": "bronmateriaal-onbewerkt\\cache\\document_publications\\f2650ffd-02b0-4c27-9e31-8852cf5ceca3.xml"
  },
  "issues": []
}