{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n442\nMOTIE VAN HET LID VAN HOUWELINGEN\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat de regering de wetgeving voor zero-emissiezones na 2030 wellicht wil uitbreiden om ook fossiele personenauto's te kunnen verbieden in de desbetreffende zones;\noverwegende dat een nieuwe auto met brandstofmotor doorgaans zo'n vijftien tot twintig jaar meegaat;\noverwegende dat het belangrijk is zekerheid te bieden aan consumenten die nu overwegen een personenauto met een brandstofmotor te kopen, zodat ze hun nieuwe auto in ieder geval gedurende de economische levensduur kunnen blijven gebruiken en in de toekomst niet geweerd zullen worden uit zero-emissiezones;\nspreekt uit dat het in ieder geval onwenselijk is om de brandstofauto's vóór 2040 op te nemen in de regels omtrent zero-emissiezones,\nen gaat over tot de orde van de dag.\nVan Houwelingen",
  "content_char_count": 972,
  "source": {
    "document_id": "acd20c5d-2159-4f8d-8944-11d228737677",
    "document_nummer": "2024D04574",
    "document_soort": "Motie",
    "publication_id": "983dfb23-ac7c-4a3d-a843-c1738086e32a",
    "publication_content_type": "application/xml",
    "publication_length": 2326,
    "cached": false,
    "binary_path": "bronmateriaal-onbewerkt\\cache\\document_publications\\983dfb23-ac7c-4a3d-a843-c1738086e32a.xml"
  },
  "issues": []
}