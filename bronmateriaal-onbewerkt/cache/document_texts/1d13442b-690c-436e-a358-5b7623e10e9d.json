{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 332\nWijziging van de Vreemdelingenwet 2000 in verband met de implementatie van richtlijn (EU) 2021/1883 van het Europees parlement en de Raad van 20 oktober 2021 betreffende de voorwaarden voor toegang en verblijf van onderdanen van derde landen met het oog op een hooggekwalificeerde baan, en tot intrekking van Richtlijn 2009/50/EG van de Raad (PbEU 2021, L 382/1)\nNr.\n42\nMOTIE VAN DE LEDEN CEDER EN VAN NISPEN\nVoorgesteld\n20 mei 2025\nDe Kamer,\ngehoord de beraadslaging,\noverwegende dat het, met het oog op misbruik, verstandig is om bewijsstukken op te vragen voor het aantonen van hogere beroepskwalificaties bij niet-gereguleerde beroepen;\noverwegende dat EU-richtlijn 2021/1883 hier de mogelijkheid toe biedt;\nverzoekt de regering het Vreemdelingenbesluit zo te wijzigen dat een blauwekaarthouder bewijsstukken van hogere beroepskwalificaties moet\noverleggen bij niet-gereguleerde beroepen in gevallen van inkomende langetermijnmobiliteit waarbij de houder minder dan twee jaar in de andere lidstaat heeft gewerkt,\nen gaat over tot de orde van de dag.\nCeder\nVan Nispen",
  "content_char_count": 1148,
  "source": {
    "document_id": "af11f90e-8167-4f94-9653-0a3c124e4b98",
    "document_nummer": "2025D22722",
    "document_soort": "Motie",
    "publication_id": "1d13442b-690c-436e-a358-5b7623e10e9d",
    "publication_content_type": "application/xml",
    "publication_length": 5627,
    "cached": false,
    "binary_path": "bronmateriaal-onbewerkt\\cache\\document_publications\\1d13442b-690c-436e-a358-5b7623e10e9d.xml"
  },
  "issues": []
}