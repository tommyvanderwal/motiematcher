{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1194\nMOTIE VAN HET LID GRINWIS C.S.\nVoorgesteld\n27 maart 2024\nDe Kamer,\ngehoord de beraadslaging,\noverwegende dat stations in de afgelopen maanden regelmatig het toneel zijn geweest van demonstraties, waarbij ook intimiderende leuzen zijn gescandeerd met een antisemitisch karakter alsmede oproepen tot gewelddadig verzet;\noverwegende dat er beperkt handhavend is opgetreden tegen dergelijke demonstraties, waardoor reizigers geconfronteerd zijn met forse hinder, en in het bijzonder Joodse reizigers zich onveilig op stations voelden;\nverzoekt de regering, samen met NS, ProRail en veiligheidsdriehoeken van gemeenten waar stationsdemonstraties hebben plaatsgevonden, te komen tot een gezamenlijk handelingskader en escalatieladder om handhaving bij stationsdemonstraties te verbeteren,\nen gaat over tot de orde van de dag.\nGrinwis\nStoffer\nVedder\nVan der Plas\nOlger van Dijk",
  "content_char_count": 987,
  "source": {
    "document_id": "d6737f2c-beec-4e9a-88d2-8b6450dffd7e",
    "document_nummer": "2024D11995",
    "document_soort": "Motie",
    "publication_id": "8098c299-1565-40dc-8d38-103cd638ccca",
    "publication_content_type": "application/xml",
    "publication_length": 2460,
    "cached": false,
    "binary_path": "bronmateriaal-onbewerkt\\cache\\document_publications\\8098c299-1565-40dc-8d38-103cd638ccca.xml"
  },
  "issues": []
}