{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n979\nMOTIE VAN DE LEDEN GABRIËLS EN THIJSSEN\nVoorgesteld\n20 maart 2025\nDe Kamer,\ngehoord de beraadslaging,\noverwegende dat de geopolitieke situatie ertoe leidt dat het extra belangrijk is om toe te werken naar Europese grondstoffenonafhankelijkheid en de circulaire economie;\noverwegende dat duidelijke en bindende Europese productstandaarden, zoals voor staal, plastic, cement ẹn metalen, bedrijven zekerheid geven over de toekomstige vraag naar circulaire producten en materialen;\nconstaterende dat nieuwe Europese wetgeving in het kader van de Clean Industrial Deal, zoals rondom circulaire voertuigen, ecodesign, decarbonisatie en bouwmaterialen, een belangrijke kans biedt om de vraag naar circulaire producten te vergroten;\nverzoekt de regering om zich er in Europa voor in te zetten dat er bindende circulaire productstandaarden ontwikkeld en geïmplementeerd worden in de verschillende relevante Europese wetgevende kaders,\nen gaat over tot de orde van de dag.\nGabriëls\nThijssen",
  "content_char_count": 1082,
  "source": {
    "document_id": "b70187e7-bd8c-4c55-b9c8-50bfe7ddb8ee",
    "document_nummer": "2025D12044",
    "document_soort": "Motie",
    "publication_id": "4bf02c4c-4230-4f91-9df3-e52743172a35",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\4bf02c4c-4230-4f91-9df3-e52743172a35.xml"
  },
  "issues": []
}