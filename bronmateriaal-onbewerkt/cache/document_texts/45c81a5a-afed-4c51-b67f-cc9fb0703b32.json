{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n967\nMOTIE VAN DE LEDEN MUTLUER EN BRUYNING\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat femicide vaak het eindpunt is van een patroon van bedreiging, stalking en mishandeling;\noverwegende dat de maximale straf voor doodslag inmiddels 25 jaar is, maar dat deze strafmaat in femicidezaken soms onvoldoende recht doet aan de ernst van de feiten;\nverzoekt de regering te verkennen of in gevallen van femicide die zijn voorafgegaan door meerdere misdrijven, een strafverzwarende omstandigheid kan worden vastgelegd zodat levenslang ook bij doodslag tot de\nmogelijkheden behoort,\nen gaat over tot de orde van de dag.\nMutluer\nBruyning",
  "content_char_count": 768,
  "source": {
    "document_id": "36f0ee8e-ded1-4768-b90b-08c9296a7d98",
    "document_nummer": "2025D24671",
    "document_soort": "Motie",
    "publication_id": "45c81a5a-afed-4c51-b67f-cc9fb0703b32",
    "publication_content_type": "application/xml",
    "publication_length": 4476,
    "cached": false,
    "binary_path": "bronmateriaal-onbewerkt\\cache\\document_publications\\45c81a5a-afed-4c51-b67f-cc9fb0703b32.xml"
  },
  "issues": []
}