{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2254\nMOTIE VAN HET LID CEDER C.S.\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat christelijke gemeenschappen in Nigeria al jarenlang het doelwit zijn van gewelddadige aanvallen door gewapende groeperingen, waaronder Boko Haram, ISWAP, Fulani-herders en extremistische milities;\nconstaterende dat hierbij duizenden mensen zijn omgekomen, kerken zijn vernietigd, hele dorpen zijn ontvolkt en er nauwelijks actie en bescherming lijkt te zijn;\noverwegende dat Nederland binnen de EU kan pleiten voor een gezamenlijk optreden tegen religieus gemotiveerd geweld en ter bevordering van mensenrechten en de rechtsstaat in Nigeria;\nverzoekt de regering:\n•\nom bij de aankomende Raad te pleiten voor een gezamenlijke en duidelijke veroordeling van het aanhoudende geweld in Nigeria, waaronder dat tegen christenen;\n•\nom zich in te zetten voor gerichte EU-maatregelen ter ondersteuning van religieuze minderheden, waaronder diplomatieke druk, veiligheidsmaatregelen en humanitaire hulp aan getroffen gemeenschappen,\nen gaat over tot de orde van de dag.\nCeder\nDiederik van Dijk\nBoswijk",
  "content_char_count": 1205,
  "source": {
    "document_id": "45306fbc-c3a0-4689-bded-08906ac5bced",
    "document_nummer": "2025D28790",
    "document_soort": "Motie",
    "publication_id": "d6264b6f-0f37-424e-9dc4-c39b626cce5a",
    "publication_content_type": "application/xml",
    "publication_length": 5480,
    "cached": false,
    "binary_path": "bronmateriaal-onbewerkt\\cache\\document_publications\\d6264b6f-0f37-424e-9dc4-c39b626cce5a.xml"
  },
  "issues": []
}