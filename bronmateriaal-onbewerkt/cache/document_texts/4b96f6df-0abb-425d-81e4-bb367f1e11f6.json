{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n154\nMOTIE VAN HET LID VAN NISPEN\nVoorgesteld tijdens het wetgevingsoverleg van\n11 juni 2025\nDe Kamer,\ngehoord de beraadslaging,\noverwegende dat het onverteerbaar is dat nog steeds slechts een zeer klein gedeelte van het misdaadgeld van criminelen wordt geplukt door Justitie;\nvan mening dat misdaad niet mag lonen en dit belangrijke uitgangspunt nu nog onvoldoende tot uitdrukking komt;\nverzoekt de regering met beleidsinitiatieven te komen om meer misdaadgeld af te pakken, hierbij ook nadrukkelijk de bedrijfsstructuren en witwasconstructies die dit verhullen of faciliteren aan te pakken of te ontmantelen, en de Kamer hierover in het najaar, voor de begrotingsbehandeling JenV, te informeren,\nen gaat over tot de orde van de dag.\nVan Nispen",
  "content_char_count": 936,
  "source": {
    "document_id": "2c4a43f9-80ae-4278-81f4-79aabfdb54eb",
    "document_nummer": "2025D27148",
    "document_soort": "Motie",
    "publication_id": "4b96f6df-0abb-425d-81e4-bb367f1e11f6",
    "publication_content_type": "application/xml",
    "publication_length": 4592,
    "cached": false,
    "binary_path": "bronmateriaal-onbewerkt\\cache\\document_publications\\4b96f6df-0abb-425d-81e4-bb367f1e11f6.xml"
  },
  "issues": []
}