{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n24\nMOTIE VAN HET LID PATERNOTTE C.S.\nVoorgesteld\n20 november 2024\nDe Kamer,\ngehoord de beraadslaging,\nconstaterende dat het Verenigd Koninkrijk een van de belangrijkste handelspartners van Nederland is en de Brexit grote obstakels heeft gecreëerd voor de Nederlandse export, investeringen en samenwerking met het VK;\nconstaterende dat de totale Nederlandse export naar het VK in 2023 61,6 miljard was, waarvan bijna 10 miljard afkomstig was uit de landbouwsector;\noverwegende dat de nieuwe Britse regering inzet op een «reset» van de band met EU-lidstaten;\noverwegende dat Nederland wereldwijd de derde handelspartner van het VK is en veel te winnen heeft bij nieuwe afspraken die de handelsstromen en wederzijdse economische groei kunnen versterken;\nverzoekt de regering om in EU-verband in te zetten op spoedige nieuwe SPS-afspraken, het bevorderen van een terugkeer van het VK in het Erasmus+-programma, het harmoniseren van emissienormen en standaarden, zoals rapportageverplichtingen, op het gebied van duurzame handel en het heronderhandelen van de erkenning van professionele kwalificaties,\nen gaat over tot de orde van de dag.\nPaternotte\nBoswijk\nKoekkoek\nCeder",
  "content_char_count": 1362,
  "source": {
    "document_id": "a5a07bd2-2101-479e-9f5a-869987953822",
    "document_nummer": "2024D45067",
    "document_soort": "Motie",
    "publication_id": "f4becb4d-235d-4efd-af92-e0ba2cce4d96",
    "publication_content_type": "application/xml",
    "publication_length": 2911,
    "cached": false,
    "binary_path": "bronmateriaal-onbewerkt\\cache\\document_publications\\f4becb4d-235d-4efd-af92-e0ba2cce4d96.xml"
  },
  "issues": []
}