{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1043\nMOTIE VAN HET LID ELLIAN\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat sprake is van een tekort aan celcapaciteit;\nconstaterende dat ook de capaciteit van de vreemdelingenbewaring moet worden uitgebreid met 90 plekken om migranten beschikbaar te houden voor terugkeer;\noverwegende dat voormalige detentieboten zoals de Bibby Stockholm geschikt kunnen zijn of geschikt kunnen worden gemaakt voor vreemdelingenbewaring en/of lichtbeveiligde gevangenisafdelingen;\nverzoekt de regering om direct te verkennen of dergelijke schepen op korte termijn ingezet zouden kunnen worden om capaciteit voor het gevangeniswezen te creëren, en de Kamer over de uitkomsten te informeren voor het zomerreces,\nen gaat over tot de orde van de dag.\nEllian",
  "content_char_count": 878,
  "source": {
    "document_id": "a93b3d50-a74f-48be-a99c-7620eace4582",
    "document_nummer": "2025D12128",
    "document_soort": "Motie",
    "publication_id": "a61f2477-31cd-4605-8ce9-6f7c3537d51a",
    "publication_content_type": "application/xml",
    "publication_length": 2233,
    "cached": false,
    "binary_path": "bronmateriaal-onbewerkt\\cache\\document_publications\\a61f2477-31cd-4605-8ce9-6f7c3537d51a.xml"
  },
  "issues": []
}