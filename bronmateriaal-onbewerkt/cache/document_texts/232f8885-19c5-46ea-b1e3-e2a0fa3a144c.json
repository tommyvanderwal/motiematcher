{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2876\nMOTIE VAN DE LEDEN VELDKAMP EN BOSWIJK\nVoorgesteld\n18 april 2024\nDe Kamer,\ngehoord de beraadslaging,\nconstaterende dat de humanitaire situatie in de Gazastrook buitengewoon zorgelijk blijft, vooral in het noorden ervan;\noverwegende dat de meest effectieve wijze om meer hulp de Gazastrook in te krijgen is over land via overgangen met Israël en Egypte, maar tot nu toe slechts twee overgangen open zijn (Kerem Shalom en Rafah);\noverwegende dat de Israëlische haven van Ashdod nu in gebruik is genomen voor humanitaire hulp, maar een overgang naar het noordelijke deel van de Gazastrook nog niet is geopend;\nverzoekt de regering de druk op Israël op te voeren om ook een noordelijke grensovergang met de Gazastrook zo snel mogelijk open te stellen voor het doorlaten van humanitaire hulp,\nen gaat over tot de orde van de dag.\nVeldkamp\nBoswijk",
  "content_char_count": 980,
  "source": {
    "document_id": "49694f46-ed8e-42ee-a3ad-5e2909a4f7a6",
    "document_nummer": "2024D16003",
    "document_soort": "Motie",
    "publication_id": "232f8885-19c5-46ea-b1e3-e2a0fa3a144c",
    "publication_content_type": "application/xml",
    "publication_length": 2420,
    "cached": false,
    "binary_path": "bronmateriaal-onbewerkt\\cache\\document_publications\\232f8885-19c5-46ea-b1e3-e2a0fa3a144c.xml"
  },
  "issues": []
}