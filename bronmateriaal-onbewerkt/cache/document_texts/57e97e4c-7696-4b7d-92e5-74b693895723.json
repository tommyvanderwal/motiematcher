{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 749\nWijziging van de Vreemdelingenwet 2000 teneinde te voorzien in herziening van de regels voor niet tijdig beslissen op aanvragen op grond van de Vreemdelingenwet 2000 (Wet herziening regels niet tijdig beslissen in vreemdelingenzaken)\nNr.\n12\nMOTIE VAN HET LID CEDER\nVoorgesteld\n18 juni 2024\nDe Kamer,\ngehoord de beraadslaging,\noverwegende dat er weinig bekend is van de omvang van en omgang met langdurig verblijvende ongedocumenteerden en staatlozen in Nederland;\nverzoekt de regering om een onafhankelijk onderzoek in te stellen naar de omvang van langdurig verblijvende ongedocumenteerden in Nederland zonder asielverleden, met name gericht op diegenen die hier geboren en/of als minderjarigen opgegroeid zijn en kwetsbare senioren, en realistische beleidsopties in kaart te brengen voor duurzaam perspectief voor deze groep in of buiten Nederland,\nen gaat over tot de orde van de dag.\nCeder",
  "content_char_count": 971,
  "source": {
    "document_id": "155fbaf0-6578-4ecc-81f8-e3c9b062c578",
    "document_nummer": "2024D25648",
    "document_soort": "Motie",
    "publication_id": "57e97e4c-7696-4b7d-92e5-74b693895723",
    "publication_content_type": "application/xml",
    "publication_length": 2280,
    "cached": false,
    "binary_path": "bronmateriaal-onbewerkt\\cache\\document_publications\\57e97e4c-7696-4b7d-92e5-74b693895723.xml"
  },
  "issues": []
}