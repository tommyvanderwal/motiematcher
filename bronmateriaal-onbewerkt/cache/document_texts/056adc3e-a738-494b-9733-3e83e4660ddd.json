{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n634\nMOTIE VAN DE LEDEN THIJSSEN EN HIRSCH\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat de Europese Commissie al binnen een jaar de eerder overeengekomen regels voor verantwoord ondernemen (de CSDDD) drastisch wil afzwakken;\nconstaterende dat bedrijven al investeringen hebben gedaan om aan de regels te voldoen en dat afzwakking niet bijdraagt aan rechtszekerheid en heldere verwachtingen voor hen;\nconstaterende dat bedrijven aangeven dat de CSDDD economische kansen biedt en bijdraagt aan een gelijk speelveld;\nconstaterende dat er in de ketens allerlei misstanden zijn, zoals kinderarbeid, mensenrechtenschendingen en milieuvervuiling;\noverwegende dat de CSDDD mede dankzij de Nederlandse inzet in de Raad is gekomen en Nederland al voortvarend aan de slag is gegaan met een nationale implementatiewet;\nverzoekt de regering om rechtszekerheid en heldere verwachtingen voor bedrijven te garanderen en om onnodige regeldruk te voorkomen, door in de Raad te pleiten voor het intact houden van de CSDDD en meer coherentie van andere Europese duurzaamheidsmaatregelen met de CSDDD,\nen gaat over tot de orde van de dag.\nThijssen\nHirsch",
  "content_char_count": 1284,
  "source": {
    "document_id": "35eb9e9e-24dd-4d66-98c8-96d1207e1ba0",
    "document_nummer": "2025D09186",
    "document_soort": "Motie",
    "publication_id": "056adc3e-a738-494b-9733-3e83e4660ddd",
    "publication_content_type": "application/xml",
    "publication_length": 2814,
    "cached": false,
    "binary_path": "bronmateriaal-onbewerkt\\cache\\document_publications\\056adc3e-a738-494b-9733-3e83e4660ddd.xml"
  },
  "issues": []
}