{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n500\nMOTIE VAN HET LID ROODERKERK\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat er bijna 400 routes zijn om leraar te worden;\nconstaterende dat de Onderwijsraad stelt dat deze routes niet allemaal voldoen aan de bekwaamheidseisen en er te grote verschillen zijn in de kwaliteit tussen deze routes;\nconstaterende dat de Onderwijsraad adviseert de bekwaamheidseisen aan te scherpen en een eindtoets voor leraren in opleiding in te voeren;\noverwegende dat eerdere maatregelen, zoals de rekentoets, waarbij er wel toetsen zijn ingesteld maar het onderwijs niet werd aangepakt, grandioos mislukt zijn;\nverzoekt de regering geen eindtoets voor leraren in te stellen, maar ervoor te zorgen dat iedere opleiding tot leraar voldoet aan de bekwaamheidseisen, en deze eisen verder aan te scherpen en nader te specificeren,\nen gaat over tot de orde van de dag.\nRooderkerk",
  "content_char_count": 1000,
  "source": {
    "document_id": "d10a4860-dd63-46e5-aa39-4634bc4869f9",
    "document_nummer": "2025D03245",
    "document_soort": "Motie",
    "publication_id": "0675dea7-b2d2-4e6a-a65f-996e757fd249",
    "publication_content_type": "application/xml",
    "publication_length": 2373,
    "cached": false,
    "binary_path": "bronmateriaal-onbewerkt\\cache\\document_publications\\0675dea7-b2d2-4e6a-a65f-996e757fd249.xml"
  },
  "issues": []
}