{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2247\nGEWIJZIGDE MOTIE VAN HET LID VAN DER WERF C.S. TER VERVANGING VAN DIE GEDRUKT ONDER NR. 2175\nVoorgesteld\n3 juni 2025\nDe Kamer,\ngehoord de beraadslaging,\nconstaterende dat tijdens de NAVO top in Den Haag gesproken zal worden over een nieuwe NAVO-norm van 5% bestaande uit 3,5% uitgaven aan defensie en 1,5% uitgaven aan civiele doelen zoals cyber en infrastructuur;\noverwegende dat de huidige NAVO-norm van 2% defensie-uitgaven onvoldoende is wanneer Europa in staat wil zijn haar eigen grondgebied te verdedigen tegen Rusland;\noverwegende dat Nederland reeds dagelijks wordt geconfronteerd met hybride en cyberaanvallen vanuit Rusland en China;\nverzoekt de regering zich in te zetten voor een groeipad naar defensie-uitgaven van 3,5% van het bruto binnenlands product, daarbij specifiek te kijken naar meer Europese samenwerking en het versterken van de Nederlandse defensie-industrie,\nen gaat over tot de orde van de dag.\nVan der Werf\nPaternotte\nBoswijk",
  "content_char_count": 1060,
  "source": {
    "document_id": "06ffbf02-d95f-4bf8-886e-936a1f0dcefc",
    "document_nummer": "2025D25720",
    "document_soort": "Motie (gewijzigd/nader)",
    "publication_id": "6d7a71fa-72bd-43a2-94fd-421ab0cdc5d7",
    "publication_content_type": "application/xml",
    "publication_length": 5040,
    "cached": false,
    "binary_path": "bronmateriaal-onbewerkt\\cache\\document_publications\\6d7a71fa-72bd-43a2-94fd-421ab0cdc5d7.xml"
  },
  "issues": []
}