{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1156\nMOTIE VAN HET LID KATHMANN\nVoorgesteld tijdens het Notaoverleg van\n22 april 2024\nDe Kamer,\ngehoord de beraadslaging,\nconstaterende dat het kabinet eerder heeft afgezien van het gebruiken van staatssteun om ieder huishouden in Nederland te voorzien van vast snel internet en daarmee nog altijd circa 19.000 huishoudens niet verbonden zijn;\noverwegende dat het niet aangesloten zijn op vast snel internet ongelijkheid in de hand speelt en deelname aan de samenleving bemoeilijkt;\nverzoekt de regering om alsnog zorg te dragen voor het aansluiten van de resterende 19.000 huishoudens op vast snel internet;\nverzoekt de regering hiervoor een plan op te stellen waarin zij dit samen met de markt uiterlijk in 2028 gaat realiseren,\nen gaat over tot de orde van de dag.\nKathmann",
  "content_char_count": 903,
  "source": {
    "document_id": "a451a396-b4ec-4b4f-862b-8f7835445b49",
    "document_nummer": "2024D16437",
    "document_soort": "Motie",
    "publication_id": "ae9641b3-a0dd-4f30-bfb3-ccf4d1eecc24",
    "publication_content_type": "application/xml",
    "publication_length": 2256,
    "cached": false,
    "binary_path": "bronmateriaal-onbewerkt\\cache\\document_publications\\ae9641b3-a0dd-4f30-bfb3-ccf4d1eecc24.xml"
  },
  "issues": []
}