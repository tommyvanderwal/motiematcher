{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 136\nWijziging van de Wet op het hoger onderwijs en wetenschappelijk onderzoek houdende de verankering van eenheden van leeruitkomsten in die wet (Wet leeruitkomsten hoger onderwijs)\nNr.\n13\nMOTIE VAN HET LID MARTENS-AMERICA C.S.\nVoorgesteld\n7 maart 2024\nDe Kamer,\ngehoord de beraadslaging,\nconstaterende dat een sterk toenemend aantal leraren wordt opgeleid via het zijinstroomtraject;\nconstaterende dat voor deze leraren hun eerdere ervaring al wordt meegenomen bij de samenstelling van het opleidingstraject en zij nu binnen twee jaar een bevoegdheid krijgen, maar nog geen hbo-diploma;\noverwegende dat het wetsvoorstel Leeruitkomsten het mogelijk maakt om leerwegonafhankelijk een opleiding met een diploma af te sluiten;\noverwegende dat zijinstromers dezelfde lesbevoegdheid krijgen als leraren die een voltijdopleiding volgen;\nvan mening dat het zijinstroomtraject aantrekkelijker wordt voor toekomstige leraren wanneer dit traject wordt afgesloten met een hbo-diploma;\nverzoekt de regering te onderzoeken of het zijinstroomtraject met een hbo-diploma afgerond kan worden, en de Kamer uiterlijk najaar 2024 te informeren over wat daarvoor nodig is,\nen gaat over tot de orde van de dag.\nMartens-America\nPaternotte\nKrul",
  "content_char_count": 1295,
  "source": {
    "document_id": "a950bfa5-12c3-437b-96aa-f9d841b3dd57",
    "document_nummer": "2024D08817",
    "document_soort": "Motie",
    "publication_id": "0586c3ca-3d81-4e35-b34e-22502b756174",
    "publication_content_type": "application/xml",
    "publication_length": 2783,
    "cached": false,
    "binary_path": "bronmateriaal-onbewerkt\\cache\\document_publications\\0586c3ca-3d81-4e35-b34e-22502b756174.xml"
  },
  "issues": []
}