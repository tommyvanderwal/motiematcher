{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 325\nMaatschappelijke Opvang\nNr.\n184\nMOTIE VAN DE LEDEN KRUL EN CEDER\nVoorgesteld\n19 december 2024\nDe Kamer,\ngehoord de beraadslaging,\nconstaterende dat mensen die zich melden als dakloos vooral zo snel mogelijk geholpen moeten worden in plaats van weggestuurd worden vanwege zelfredzaamheid;\noverwegende dat vanwege «zelfredzaamheid» als criterium voor de opvang en ondersteuning het neveneffect ontstaat dat mensen steeds zieker worden, totdat ze uiteindelijk kwetsbaar genoeg zijn om geholpen te worden;\noverwegende dat dit niet alleen onwenselijk is, maar ook een grote capaciteit en financiën vraagt op het gebied van o.a. zorg, openbare orde en ggz;\nverzoekt de regering in samenspraak met de VNG en onafhankelijke belangenbehartigers de zelfredzaamheid als criterium te bespreken en tevens een maatschappelijke kosten- en batenanalyse te maken, en de Kamer hier in Q3 over te informeren,\nen gaat over tot de orde van de dag.\nKrul\nCeder",
  "content_char_count": 1015,
  "source": {
    "document_id": "721d5d96-dfce-4897-847c-1328353c8849",
    "document_nummer": "2024D51405",
    "document_soort": "Motie",
    "publication_id": "1f32ff93-2802-4de3-a0f3-ae2ceeaace0b",
    "publication_content_type": "application/xml",
    "publication_length": 2443,
    "cached": false,
    "binary_path": "bronmateriaal-onbewerkt\\cache\\document_publications\\1f32ff93-2802-4de3-a0f3-ae2ceeaace0b.xml"
  },
  "issues": []
}