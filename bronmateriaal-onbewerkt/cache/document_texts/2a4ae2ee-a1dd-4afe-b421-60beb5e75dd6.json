{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 563\nInitiatiefnota van het lid Koekkoek over Alle Seinen op Groen\nNr.\n12\nMOTIE VAN DE LEDEN VELTMAN EN OLGER VAN DIJK\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\noverwegende dat vervoerders voor internationale lijnen nu met elk land afzonderlijk afspraken moeten maken, wat leidt tot onzekerheid en vertraging bij de start van nieuwe verbindingen;\noverwegende dat extra internationale lijnen, zoals Groningen-Parijs, Amsterdam-Berlijn en Amsterdam-Londen, alleen van de grond komen als afspraken tussen landen beter op elkaar aansluiten;\nvan mening dat eenduidige internationale kaderovereenkomsten meer zekerheid bieden aan vervoerders en dit sneller leidt tot nieuwe verbindingen;\nverzoekt de regering om met de buurlanden, waaronder in elk geval Duitsland, BelgiÃ«, Frankrijk en het Verenigd Koninkrijk, gezamenlijke internationale kaderovereenkomsten tot stand te brengen zodat er sneller meerjarige zekerheid ontstaat voor vervoerders van internationale trajecten en nieuwe verbindingen dus sneller tot stand kunnen komen, en de Kamer hierover te informeren,\nen gaat over tot de orde van de dag.\nVeltman\nOlger van Dijk",
  "content_char_count": 1246,
  "source": {
    "document_id": "84683ae9-2529-4083-b306-cbc28f08f3b0",
    "document_nummer": "2025D40710",
    "document_soort": "Motie",
    "publication_id": "2a4ae2ee-a1dd-4afe-b421-60beb5e75dd6",
    "publication_content_type": "application/xml",
    "publication_length": 4987,
    "cached": false,
    "binary_path": "bronmateriaal-onbewerkt\\cache\\document_publications\\2a4ae2ee-a1dd-4afe-b421-60beb5e75dd6.xml"
  },
  "issues": []
}