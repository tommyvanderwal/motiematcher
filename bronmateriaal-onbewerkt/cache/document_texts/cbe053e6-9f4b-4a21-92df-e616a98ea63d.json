{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2026\nNr.\n12\nMOTIE VAN HET LID VERMEER\nVoorgesteld\n30 september 2025\nDe Kamer,\ngehoord de beraadslaging,\nconstaterende dat de Raad voor de leefomgeving en infrastructuur (Rli) en de Raad voor het Openbaar Bestuur (ROB) grote knelpunten signaleren in de infrastructuur van Bonaire, Sint-Eustatius en Saba;\nconstaterende dat de eilanden met te veel opgaven tegelijk te maken hebben, dat de problemen door bevolkingsgroei zullen toenemen en dat de uitvoeringskracht beperkt is;\nconstaterende dat er onvoldoende structurele middelen beschikbaar zijn voor onderhoud, vervanging en investeringen;\nverzoekt de regering een meerjarig programma op te zetten om samen met de eilanden de achterstanden en verbeteringen in de leefomgeving aan te pakken;\nverzoekt de regering te onderzoeken hoe opvolging kan worden gegeven aan de adviezen van de Rli en ROB over een investeringsfaciliteit,\nen gaat over tot de orde van de dag.\nVermeer",
  "content_char_count": 1103,
  "source": {
    "document_id": "5b137ca1-b6ca-4620-9883-ee0491f5aac1",
    "document_nummer": "2025D42586",
    "document_soort": "Motie",
    "publication_id": "cbe053e6-9f4b-4a21-92df-e616a98ea63d",
    "publication_content_type": "application/xml",
    "publication_length": 4832,
    "cached": false,
    "binary_path": "bronmateriaal-onbewerkt\\cache\\document_publications\\cbe053e6-9f4b-4a21-92df-e616a98ea63d.xml"
  },
  "issues": []
}