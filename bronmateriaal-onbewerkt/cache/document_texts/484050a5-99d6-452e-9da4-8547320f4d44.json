{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n74\nMOTIE VAN HET LID HERTZBERGER C.S.\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat 78% van alle masteropleidingen en 30% van alle bacheloropleidingen volledig in het Engels worden gegeven;\noverwegende dat artikel 1.3, lid 5 van de Wet op het hoger onderwijs en wetenschappelijk onderzoek (WHW) voorschrijft dat de bevordering van de uitdrukkingsvaardigheid in het Nederlands tot de centrale doelstellingen van de instellingen voor het hoger onderwijs behoort;\noverwegende dat artikel 7.2 van de WHW voorschrijft dat de taal van onderwijs en examens in het initiÃ«rend hoger onderwijs Nederlands is;\nverzoekt de regering om binnen acht weken een plan te maken met hogeronderwijsinstellingen met daarin concrete maatregelen die elke instelling afzonderlijk gaat nemen om het aandeel Engelstalige opleidingen stevig terug te dringen, waarbij rekening wordt gehouden met de arbeidsmarkt, studentenhuisvesting en regio,\nen gaat over tot de orde van de dag.\nHertzberger\nVan Zanten\nMartens-America",
  "content_char_count": 1232,
  "source": {
    "document_id": "63e54c2f-6742-4847-bd01-90bf08da0004",
    "document_nummer": "2024D01329",
    "document_soort": "Motie",
    "publication_id": "484050a5-99d6-452e-9da4-8547320f4d44",
    "publication_content_type": "application/xml",
    "publication_length": 2735,
    "cached": false,
    "binary_path": "bronmateriaal-onbewerkt\\cache\\document_publications\\484050a5-99d6-452e-9da4-8547320f4d44.xml"
  },
  "issues": []
}