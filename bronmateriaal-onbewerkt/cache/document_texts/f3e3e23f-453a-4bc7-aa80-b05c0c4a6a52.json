{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n814\nMOTIE VAN DE LEDEN SARIS EN CEDER\nVoorgesteld\n1 april 2025\nDe Kamer,\ngehoord de beraadslaging,\nconstaterende dat er naar schatting tussen de 320.000 en 508.000 volwassenen in Nederland kampen met long covid en dat uit cijfers van het UWV blijkt dat ruim 12.000 van hen inmiddels (deels) arbeidsongeschikt zijn verklaard;\noverwegende dat er mogelijk grote regionale verschillen bestaan in het sociaal-medisch beoordelen en specifiek in de kennis over long covid;\nverzoekt de regering om een onderzoek uit te laten voeren naar regionale verschillen in de kennis en expertise over long covid in het sociaal-medisch beoordelen bij het UWV en de effecten van long covid op de WIA-instroom;\nverzoekt de regering om in dit onderzoek specifiek aandacht te besteden aan de scholingsmogelijkheden voor verzekeringsartsen en de bestaande richtlijnen over long covid, en het onderzoek voor het laatste kwartaal van 2025 aan de Kamer te doen toekomen,\nen gaat over tot de orde van de dag.\nSaris\nCeder",
  "content_char_count": 1124,
  "source": {
    "document_id": "6a4c0a9f-71e0-4ed5-82b6-03293da760ad",
    "document_nummer": "2025D14302",
    "document_soort": "Motie",
    "publication_id": "f3e3e23f-453a-4bc7-aa80-b05c0c4a6a52",
    "publication_content_type": "application/xml",
    "publication_length": 2548,
    "cached": false,
    "binary_path": "bronmateriaal-onbewerkt\\cache\\document_publications\\f3e3e23f-453a-4bc7-aa80-b05c0c4a6a52.xml"
  },
  "issues": []
}