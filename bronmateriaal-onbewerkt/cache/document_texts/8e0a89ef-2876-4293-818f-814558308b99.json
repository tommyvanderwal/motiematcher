{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n19\nMOTIE VAN HET LID DE HOOP\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat veel geplande woningbouwprojecten nog niet op gang zijn gekomen;\nconstaterende dat de Minister heeft aangegeven dat meerdere oorzaken aan deze vertraging ten grondslag liggen maar het overzicht van de belangrijkste oorzaken nog ontbreekt;\noverwegende dat deze oorzaken sterk uiteenlopen, van stikstof rondom de Veluwe tot netcongestie in Zoetermeer;\noverwegende dat het belangrijk is om te weten welke oorzaken het meest hardnekkig zijn, om de woningbouw snel op te kunnen lossen;\nverzoekt de regering een lijst te maken van alle stokkende grote woningbouwprojecten waarbij het Rijk betrokken is en daarbij een overzicht te leveren van de oorzaken;\nverzoekt de regering deze lijst zo snel mogelijk met de Kamer te delen,\nen gaat over tot de orde van de dag.\nDe Hoop",
  "content_char_count": 1044,
  "source": {
    "document_id": "8211c115-825b-4eab-9f1b-bdcea530562d",
    "document_nummer": "2025D29793",
    "document_soort": "Motie",
    "publication_id": "8e0a89ef-2876-4293-818f-814558308b99",
    "publication_content_type": "application/xml",
    "publication_length": 4764,
    "cached": false,
    "binary_path": "bronmateriaal-onbewerkt\\cache\\document_publications\\8e0a89ef-2876-4293-818f-814558308b99.xml"
  },
  "issues": []
}