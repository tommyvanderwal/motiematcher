{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n425\nMOTIE VAN HET LID BECKER C.S.\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat het spreken van de Nederlandse taal een vereiste is om in te burgeren;\nconstaterende dat het erg lastig is om mee te doen in de Nederlandse samenleving als je geen Nederlands spreekt;\nconstaterende dat voor naturalisatie in beginsel een inburgeringsdiploma vereist is;\noverwegende dat er door vrijstellingen in het Besluit naturalisatietoets en het Besluit verkrijging en verlies Nederlanderschap en door de zelfredzaamheidsroute mogelijkheden zijn om te naturaliseren zonder Nederlands te spreken;\nverzoekt de regering het Besluit naturalisatietoets en het Besluit verkrijging en verlies Nederlanderschap zo te wijzigen dat een taaltoets in alle gevallen, behoudens psychische of lichamelijke beperkingen, wordt geëist vóór iemand mag naturaliseren, tenzij een inburgeringsdiploma op niveau B1 is gehaald,\nen gaat over tot de orde van de dag.\nBecker\nKeijzer\nFlach\nVan Oostenbruggen\nBoon",
  "content_char_count": 1098,
  "source": {
    "document_id": "cebe4ae8-1f0c-46f7-aaa5-a2e9de4dfa6c",
    "document_nummer": "2024D22126",
    "document_soort": "Motie",
    "publication_id": "fe184609-c4e5-49ac-8d21-1ed8954913eb",
    "publication_content_type": "application/xml",
    "publication_length": 2615,
    "cached": false,
    "binary_path": "bronmateriaal-onbewerkt\\cache\\document_publications\\fe184609-c4e5-49ac-8d21-1ed8954913eb.xml"
  },
  "issues": []
}