{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nVII\nJaarverslag en slotwet Ministerie van Binnenlandse Zaken en Koninkrijksrelaties 2024\nNr.\n22\nMOTIE VAN DE LEDEN KATHMANN EN SIX DIJKSTRA\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat uit het onderzoek van de Algemene Rekenkamer blijkt dat de rijksoverheid voor een groot deel afhankelijk is van externe inhuur van ICT-personeel;\noverwegende dat er reeds maatregelen worden genomen om voldoende ICT'ers op te leiden, onder andere in het Actieplan Groene en Digitale Banen en de Nederlandse Digitaliseringsstrategie;\nverzoekt de regering om een plan uit te werken voor het gefaseerd verhogen van het aandeel ICT-personeel in vaste dienst binnen de rijksoverheid, en duidelijk te maken hoe lopend beleid bijdraagt aan het opleiden van het soort ICT'ers waar het grootste tekort aan is,\nen gaat over tot de orde van de dag.\nKathmann\nSix Dijkstra",
  "content_char_count": 989,
  "source": {
    "document_id": "3143998c-592b-4ed4-abdc-d9a67b8d2462",
    "document_nummer": "2025D31055",
    "document_soort": "Motie",
    "publication_id": "cf58da33-efb1-4c90-994a-9971c1aab09a",
    "publication_content_type": "application/xml",
    "publication_length": 4848,
    "cached": false,
    "binary_path": "bronmateriaal-onbewerkt\\cache\\document_publications\\cf58da33-efb1-4c90-994a-9971c1aab09a.xml"
  },
  "issues": []
}