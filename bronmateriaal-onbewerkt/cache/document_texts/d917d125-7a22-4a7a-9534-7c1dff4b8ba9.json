{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n45\nMOTIE VAN HET LID VEDDER C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat het aandeel zeeschepen onder Nederlandse vlag ten opzichte van de wereldvloot daalt;\nconstaterende dat een sterke Nederlandse vlag essentieel is voor onze maritieme sector, zowel strategisch als economisch;\noverwegende dat de Nederlandse overheid met een maritieme autoriteit slagvaardiger wordt door betere afstemming tussen de pijlers beleid, uitvoering en handhaving;\noverwegende dat een maritieme autoriteit met betere dienstverlening zorgt voor een aantrekkelijke Nederlandse vlag, waardoor het Nederlandse maritieme vestigingsklimaat verbetert;\nverzoekt de regering een maritieme autoriteit op te richten,\nen gaat over tot de orde van de dag.\nVedder\nGrinwis\nStoffer\nVan Zanten\nPeter de Groot",
  "content_char_count": 1012,
  "source": {
    "document_id": "c377035b-c287-4a99-838a-80ac39cf4ff2",
    "document_nummer": "2024D02508",
    "document_soort": "Motie",
    "publication_id": "d917d125-7a22-4a7a-9534-7c1dff4b8ba9",
    "publication_content_type": "application/xml",
    "publication_length": 2580,
    "cached": false,
    "binary_path": "bronmateriaal-onbewerkt\\cache\\document_publications\\d917d125-7a22-4a7a-9534-7c1dff4b8ba9.xml"
  },
  "issues": []
}