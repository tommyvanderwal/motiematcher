{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1074\nMOTIE VAN DE LEDEN WESTERVELD EN DOBBE\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat de handtekening van Nederland onder het Kinderrechtenverdrag staat;\nconstaterende dat financiële problemen soms de oorzaak zijn dat kinderen in de jeugdzorg of na een uithuisplaatsing verminderd of geen contact hebben met familie, hulpmiddelen en educatieve middelen voor kinderen met een beperking niet altijd worden vergoed, en kinderen uit families met sociaaleconomische problemen minder vaak zwemvaardig zijn en kunnen sporten en bewegen;\nconstaterende dat dit in strijd is met de artikelen 9, 23 en 31;\nverzoekt de regering een plan te maken om deze schendingen van kinderrechten vanwege de financiële situatie van ouders aan te pakken, en de Kamer hierover voor de zomer te informeren,\nen gaat over tot de orde van de dag.\nWesterveld\nDobbe",
  "content_char_count": 962,
  "source": {
    "document_id": "ac7a7b26-2700-4ae0-ab26-6da74b1394f2",
    "document_nummer": "2025D13584",
    "document_soort": "Motie",
    "publication_id": "2ee11837-b259-4b9a-b9ac-7c0701f71f5f",
    "publication_content_type": "application/xml",
    "publication_length": 2389,
    "cached": false,
    "binary_path": "bronmateriaal-onbewerkt\\cache\\document_publications\\2ee11837-b259-4b9a-b9ac-7c0701f71f5f.xml"
  },
  "issues": []
}