{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n933\nMOTIE VAN DE LEDEN PAULUSMA EN DIJK\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat het kabinet bezuinigt op het stagefonds voor de zorg;\noverwegende dat het personeelstekort in de zorg een urgente en structurele uitdaging is;\noverwegende dat het creëren van voldoende stageplekken én vereiste begeleidingscapaciteit essentieel is voor de instroom van nieuw zorgpersoneel;\nverzoekt de regering:\n•\nin kaart te brengen wat de gevolgen zijn van het afschaffen van het stagefonds voor het aantal stageplekken in de zorg, uitgesplitst naar sector en regio;\n•\nte onderzoeken op welke wijze het aantal stageplekken in de zorg daadwerkelijk vergroot kan worden en effectieve instrumenten hiervoor in kaart te brengen,\nen gaat over tot de orde van de dag.\nPaulusma\nDijk",
  "content_char_count": 895,
  "source": {
    "document_id": "e0bf2fc6-8b25-48a6-942c-12a1551b88c1",
    "document_nummer": "2025D22859",
    "document_soort": "Motie",
    "publication_id": "91e886ad-14e0-4f86-9185-369c6f81cf4c",
    "publication_content_type": "application/xml",
    "publication_length": 5113,
    "cached": false,
    "binary_path": "bronmateriaal-onbewerkt\\cache\\document_publications\\91e886ad-14e0-4f86-9185-369c6f81cf4c.xml"
  },
  "issues": []
}