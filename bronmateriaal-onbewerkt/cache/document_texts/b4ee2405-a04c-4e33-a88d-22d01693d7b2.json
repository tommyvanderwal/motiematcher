{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n658\nMOTIE VAN DE LEDEN THIJSSEN EN JETTEN\nVoorgesteld\n14 mei 2025\nDe Kamer,\ngehoord de beraadslaging,\nconstaterende dat het Draghirapport concludeert dat de EU jaarlijks 750 Ã  800 miljard aan extra investeringen nodig heeft om haar economische positie veilig te stellen ten opzichte van onder meer China en de Verenigde Staten;\nconstaterende dat in het rapport wordt gesteld dat gezamenlijke Europese financieringsinstrumenten, waaronder gezamenlijk lenen, overwogen moeten worden om strategische investeringen in digitalisering, infrastructuur en innovatie mogelijk te maken;\noverwegende dat het uitsluiten van gezamenlijk lenen op voorhand het risico met zich meebrengt dat cruciale strategische projecten voor het Europese verdienvermogen niet van de grond komen of versnipperd worden aangepakt;\nverzoekt de regering om in het kader van de opvolging van het Draghirapport en het Europese concurrentievermogen gezamenlijk lenen naar voorbeeld van SAFE niet uit te sluiten en zich constructief op te stellen,\nen gaat over tot de orde van de dag.\nThijssen\nJetten",
  "content_char_count": 1180,
  "source": {
    "document_id": "161312da-4a74-45d6-b334-57a341184924",
    "document_nummer": "2025D21450",
    "document_soort": "Motie",
    "publication_id": "b4ee2405-a04c-4e33-a88d-22d01693d7b2",
    "publication_content_type": "application/xml",
    "publication_length": 4921,
    "cached": false,
    "binary_path": "bronmateriaal-onbewerkt\\cache\\document_publications\\b4ee2405-a04c-4e33-a88d-22d01693d7b2.xml"
  },
  "issues": []
}