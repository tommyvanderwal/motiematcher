{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n876\nMOTIE VAN HET LID VAN DER PLAS\nVoorgesteld\n26 september 2024\nDe Kamer,\ngehoord de beraadslaging,\noverwegende dat er plannen zijn om kleinere streekziekenhuizen te ondersteunen en de spoedeisende hulp, de geboortecentra en de intensive care beter bereikbaar te maken en te voorzien van een vast budget;\noverwegende dat het Zuyderlandziekenhuis in Heerlen een belangrijke rol vervult in de regio voor de levering van acute spoedzorg, inclusief geboortezorg en intensivecarezorg;\nverzoekt de regering de recentelijk aangekondigde handreiking actief in te zetten en in overleg te treden met de betrokken zorgverzekeraars, de gemeenten en het Zuyderlandziekenhuis om te waarborgen dat de spoedeisende hulp, het geboortecentrum en de intensive care (ic) van het Zuyderlandziekenhuis in Heerlen openblijven, en de Kamer actief te informeren over de uitkomsten;\nverzoekt de regering tevens om bij de zorgverzekeraars en het Zuyderlandziekenhuis erop aan te dringen geen onomkeerbare besluiten te nemen totdat de aangekondigde handreiking is aangeboden,\nen gaat over tot de orde van de dag.\nVan der Plas",
  "content_char_count": 1199,
  "source": {
    "document_id": "81428586-188e-4dce-b217-9bb790fcb137",
    "document_nummer": "2024D35382",
    "document_soort": "Motie",
    "publication_id": "8a17171c-697e-44b1-a6dc-01d21de1535d",
    "publication_content_type": "application/xml",
    "publication_length": 2551,
    "cached": false,
    "binary_path": "bronmateriaal-onbewerkt\\cache\\document_publications\\8a17171c-697e-44b1-a6dc-01d21de1535d.xml"
  },
  "issues": []
}