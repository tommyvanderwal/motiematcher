{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1333\nMOTIE VAN DE LEDEN KRÖGER EN KOSTIĆ\nVoorgesteld\n24 april 2025\nDe Kamer,\ngehoord de beraadslaging,\noverwegende dat natuur en energiebesparing samen kunnen gaan als het goed wordt aangepakt;\noverwegende dat in december 2023 Rijk en provincies afspraken hebben gemaakt over natuurvriendelijk isoleren maar de toegezegde gedragscode natuurvriendelijk isoleren nog niet is opgesteld;\noverwegende dat eDNA nog inhoudelijke en juridische onzekerheden kent en niet alle diersoorten detecteert, waaronder gebouwgebonden vogels als mussen en zwaluwen;\noverwegende dat eDNA in de huidige vorm daarom juridische risico's voor bedrijven, medeoverheden en woningeigenaren meebrengt;\nverzoekt de regering om zo snel mogelijk de gedragscode NVI alsnog vast te stellen in afstemming met de provincies, en de Kamer hier voor de zomer over te informeren;\nverzoekt de Minister om in overleg met de provincies eDNA als erkende maatregel ecologisch en juridisch te optimaliseren,\nen gaat over tot de orde van de dag.\nKröger\nKostić",
  "content_char_count": 1129,
  "source": {
    "document_id": "33ca2b87-50ec-440b-af21-eca7ba70567d",
    "document_nummer": "2025D18897",
    "document_soort": "Motie",
    "publication_id": "2ed69465-6359-4e92-83ca-0e48bfc9b39c",
    "publication_content_type": "application/xml",
    "publication_length": 4871,
    "cached": false,
    "binary_path": "bronmateriaal-onbewerkt\\cache\\document_publications\\2ed69465-6359-4e92-83ca-0e48bfc9b39c.xml"
  },
  "issues": []
}