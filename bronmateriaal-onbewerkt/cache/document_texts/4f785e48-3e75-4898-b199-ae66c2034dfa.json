{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n32\nMOTIE VAN HET LID DE VOS\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat bij B2B-transacties tussen lidstaten de btw-verlegging via btw-nummers de liquiditeit van bedrijven waarborgt en administratieve rompslomp vermindert;\nconstaterende dat deze regeling reeds met succes wordt toegepast in sectoren zoals de bouw, waar zij ondernemers ontlast en fraude beteugelt;\noverwegende dat het uitbreiden van deze keuze naar alle Nederlandse bedrijven de economische vitaliteit versterkt, de cashflow verbetert en de Belastingdienst bevrijdt van overbodige werklast zonder de schatkist te benadelen;\nverzoekt de regering om een voorstel uit te werken dat alle bedrijven in Nederland de optie verleent om btw bij B2B-transacties te verleggen via btw-nummers, zoals in de bouwsector, en de Kamer hierover vóór de Voorjaarsnota 2026 te informeren,\nen gaat over tot de orde van de dag.\nDe Vos",
  "content_char_count": 1144,
  "source": {
    "document_id": "b8434d9d-a7ec-4051-bf2d-2e403b2029a2",
    "document_nummer": "2025D43302",
    "document_soort": "Motie",
    "publication_id": "4f785e48-3e75-4898-b199-ae66c2034dfa",
    "publication_content_type": "application/xml",
    "publication_length": 5024,
    "cached": false,
    "binary_path": "bronmateriaal-onbewerkt\\cache\\document_publications\\4f785e48-3e75-4898-b199-ae66c2034dfa.xml"
  },
  "issues": []
}