{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1296\nMOTIE VAN HET LID VAN DER WERF C.S.\nVoorgesteld\n2 september 2025\nDe Kamer,\ngehoord de beraadslaging,\nconstaterende dat signalen van huiselijk geweld, stalking, intieme terreur en femicide nog te vaak worden gemist, ook door belangrijke ketenpartners zoals de politie;\noverwegende dat het tijdig herkennen en oppakken van deze signalen cruciaal is om slachtoffers beter te beschermen en ernstige escalatie, waaronder femicide, te voorkomen;\noverwegende dat politiemedewerkers eerder verplicht zijn getraind in onder andere slachtofferrechten, en dat bijscholing een goed middel is om bewustzijn en handelingsvaardigheid te vergroten;\nverzoekt de regering te onderzoeken of verplichte bijscholing over het herkennen van en handelen bij huiselijk geweld, stalking, intieme terreur en femicide voor politiemedewerkers mogelijk is,\nen gaat over tot de orde van de dag.\nVan der Werf\nMutluer\nMichon-Derkzen.",
  "content_char_count": 995,
  "source": {
    "document_id": "b848144a-6c84-47d5-a1c3-75b89198a366",
    "document_nummer": "2025D36663",
    "document_soort": "Motie",
    "publication_id": "78497431-a141-410e-a09c-3f943a92a5a7",
    "publication_content_type": "application/xml",
    "publication_length": 4916,
    "cached": false,
    "binary_path": "bronmateriaal-onbewerkt\\cache\\document_publications\\78497431-a141-410e-a09c-3f943a92a5a7.xml"
  },
  "issues": []
}