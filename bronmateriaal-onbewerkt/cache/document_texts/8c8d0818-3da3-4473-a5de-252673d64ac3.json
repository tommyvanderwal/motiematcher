{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n31\nMOTIE VAN HET LID GABRIËLS C.S.\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat Nederland jaarlijks een plasticafdracht doet aan de EU voor niet-gerecycled plastic verpakkingsafval, die in 2023 233 miljoen euro bedroeg;\noverwegende dat de producenten verantwoordelijk zijn voor het op de markt brengen van niet-gerecycled plastic verpakkingsafval en het wenselijk is dat de plasticafdracht geleidelijk wordt overgeheveld naar deze producenten, zoals in andere Europese landen gebeurt;\nverzoekt de regering de plasticafdracht geleidelijk door te berekenen aan producenten van niet-gerecycled plastic, zodat deze afdracht uiterlijk in 2030 volledig door hen wordt gedragen;\nverzoekt de regering tevens de vrijvallende middelen beschikbaar te stellen voor de transitie naar de circulaire economie én voor maatregelen gericht op het vergoeden en voorkomen van schade door ontploffende lachgascilinders, zoals door het instellen van een inzamelregeling,\nen gaat over tot de orde van de dag.\nGabriëls\nStoffer\nKostić",
  "content_char_count": 1246,
  "source": {
    "document_id": "8fab58f8-b478-4c61-a06f-c685bab4901b",
    "document_nummer": "2024D37891",
    "document_soort": "Motie",
    "publication_id": "8c8d0818-3da3-4473-a5de-252673d64ac3",
    "publication_content_type": "application/xml",
    "publication_length": 2751,
    "cached": false,
    "binary_path": "bronmateriaal-onbewerkt\\cache\\document_publications\\8c8d0818-3da3-4473-a5de-252673d64ac3.xml"
  },
  "issues": []
}