{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nVoorjaarsnota 2024\nNr.\n19\nGEWIJZIGDE MOTIE VAN DE LEDEN DASSEN EN VAN DER LEE TER VERVANGING VAN DIE GEDRUKT ONDER NR. 17\nVoorgesteld\n11 juni 2024\nDe Kamer,\ngehoord de beraadslaging,\noverwegende dat Nederland voor grote transities staat, waar veel kapitaal, publiek en privaat, voor moet worden gemobiliseerd;\noverwegende dat de financieringsinitiatieven voor de transities versnipperd zijn in Nederland;\noverwegende dat de WRR aanbeveelt dat een publiek-private investeringsbank het investeringsbeleid van de overheid minder wispelturig maakt, private aandeelhouders kan aantrekken voor langetermijnprojecten en kan bijdragen om de transities te realiseren;\noverwegende dat KfW in Duitsland en Bpifrance in Frankrijk voorbeelden zijn van investeringsbanken;\noverwegende dat de positie van Invest-NL door het hoofdlijnenakkoord versterkt wordt en als partner van InvestEU mogelijkheden heeft om Europees kapitaal te mobiliseren;\nverzoekt de regering te onderzoeken hoe en in welke vorm Invest-NL omgevormd kan worden in een investeringsbank en bij dit onderzoek ook het Europese speelveld van Europese investeringsbanken in kaart te brengen,\nen gaat over tot de orde van de dag.\nDassen\nVan der Lee",
  "content_char_count": 1275,
  "source": {
    "document_id": "db64a273-67d4-4f87-ac75-f311629b9fd9",
    "document_nummer": "2024D23775",
    "document_soort": "Motie (gewijzigd/nader)",
    "publication_id": "c17cc6c9-9c52-41e3-aa86-b4a8b595157e",
    "publication_content_type": "application/xml",
    "publication_length": 2740,
    "cached": false,
    "binary_path": "bronmateriaal-onbewerkt\\cache\\document_publications\\c17cc6c9-9c52-41e3-aa86-b4a8b595157e.xml"
  },
  "issues": []
}