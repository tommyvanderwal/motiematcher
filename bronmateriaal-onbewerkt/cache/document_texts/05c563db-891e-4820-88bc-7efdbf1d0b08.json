{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1138\nMOTIE VAN HET LID HERTZBERGER\nVoorgesteld\n19 juni 2024\nDe Kamer,\ngehoord de beraadslaging,\noverwegende dat late uitval door persoonlijke omstandigheden uit een bacheloropleiding vaak een persoonlijk drama is, met daarbij mogelijk gevoelens van angst en falen, en ook een financiÃ«le schuld;\noverwegende dat het verstrekken van een verklaring aan late uitvallers een hulpmiddel kan zijn om later weer een studie te hervatten en de behaalde prestaties en competenties toonbaar te maken in het werkveld;\nverzoekt de regering om met de kennisinstellingen in het hoger onderwijs afspraken te maken om met late uitvallers, die uitvallen na het behalen van hun eerste twee jaar, altijd een exitgesprek in te plannen om de student te wijzen op de opties voor herinstroom en een verklaring te verstrekken met het uitstroomniveau en de behaalde competenties;\nverzoekt de regering voor het herfstreces een brief over deze afspraken naar de Kamer te sturen,\nen gaat over tot de orde van de dag.\nHertzberger",
  "content_char_count": 1130,
  "source": {
    "document_id": "656c650a-d270-48d9-8fe2-fee4418728c0",
    "document_nummer": "2024D25674",
    "document_soort": "Motie",
    "publication_id": "05c563db-891e-4820-88bc-7efdbf1d0b08",
    "publication_content_type": "application/xml",
    "publication_length": 2484,
    "cached": false,
    "binary_path": "bronmateriaal-onbewerkt\\cache\\document_publications\\05c563db-891e-4820-88bc-7efdbf1d0b08.xml"
  },
  "issues": []
}