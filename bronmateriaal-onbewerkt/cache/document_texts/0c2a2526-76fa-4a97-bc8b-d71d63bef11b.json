{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3186\nMOTIE VAN HET LID KOEKKOEK C.S.\nVoorgesteld\n21 december 2023\nDe Kamer,\ngehoord de beraadslaging,\nconstaterende dat vijandige non-state actors opgenomen zijn in de crisisverordening onder het concept van instrumentalisering;\nconstaterende dat overweging 6c van de crisisverordening stelt dat humanitaire hulpoperaties hieronder kunnen vallen, indien zij tot doel hebben de Unie te destabiliseren;\noverwegende dat de termen «vijandig» en «de Unie destabiliseren» juridisch ambigue termen zijn die open zijn voor interpretatie en dat dit de mogelijkheid openlaat om ngo's te criminaliseren;\noverwegende dat het daarom van groot belang is dat er duidelijke criteria zijn op basis waarvan deze afweging gemaakt wordt;\noverwegende dat definities en criteria de komende maanden in technische onderhandelingen verder kunnen worden uitgewerkt;\nverzoekt de regering zich ervoor in te zetten de technische onderhandelingen te gebruiken om specifieke criteria op te stellen op basis waarvan gekwalificeerd kan worden in welk geval humanitaire hulpoperaties tot doel hebben om de Unie te destabiliseren voordat de crisisverordening in werking treedt,\nen gaat over tot de orde van de dag.\nKoekkoek\nPodt\nCeder",
  "content_char_count": 1301,
  "source": {
    "document_id": "a008f553-a41d-4fac-aa5a-cbfb173a11c5",
    "document_nummer": "2023D51191",
    "document_soort": "Motie",
    "publication_id": "0c2a2526-76fa-4a97-bc8b-d71d63bef11b",
    "publication_content_type": "application/xml",
    "publication_length": 2795,
    "cached": false,
    "binary_path": "bronmateriaal-onbewerkt\\cache\\document_publications\\0c2a2526-76fa-4a97-bc8b-d71d63bef11b.xml"
  },
  "issues": []
}