{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n150\nMOTIE VAN HET LID BUSHOFF\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat private-equitybedrijven in alle sectoren van de zorg zitten, zoals de huisartsenzorg, de fysiotherapie, mondzorg, ouderenzorg, geestelijke gezondheidszorg en planbare zorg;\nverzoekt het kabinet onderzoek te doen naar private-equitybedrijven in de gehele zorgsector en hierin tenminste inzicht te geven in:\nde mate waarin deze bedrijven aanwezig zijn in de verschillende zorgsectoren;\nde mate van marktconcentratie, zowel sectoraal als regionaal;\nde beloning van eigenaren en (financiële) constructies die zij gebruiken;\nde snelheid en frequentie waarin zorgbedrijven worden doorverkocht en de prijsopdrijving hierdoor;\nde mate waarin publiek geld naar private partijen weglekt;\nde gevolgen voor patiënten, personeel en de stabiliteit van het zorgaanbod;\nverzoekt het kabinet dit onderzoek uiterlijk einde van dit jaar te verzenden,\nen gaat over tot de orde van de dag.\nBushoff",
  "content_char_count": 1082,
  "source": {
    "document_id": "224fd773-db4c-491a-a6b3-cf7530e44198",
    "document_nummer": "2025D23219",
    "document_soort": "Motie",
    "publication_id": "348b299c-cf03-4a7a-a7d4-b3f4c9027209",
    "publication_content_type": "application/xml",
    "publication_length": 4984,
    "cached": false,
    "binary_path": "bronmateriaal-onbewerkt\\cache\\document_publications\\348b299c-cf03-4a7a-a7d4-b3f4c9027209.xml"
  },
  "issues": []
}