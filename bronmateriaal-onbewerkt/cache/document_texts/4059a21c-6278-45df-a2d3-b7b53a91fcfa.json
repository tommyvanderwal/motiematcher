{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1187\nMOTIE VAN HET LID KATHMANN\nVoorgesteld\n11 juni 2024\nDe Kamer,\ngehoord de beraadslaging,\nconstaterende dat er verschillende manieren zijn om CO\n2\n-uitstoot binnen het digitale domein te verminderen en dit iets vraagt van zowel producenten als eindgebruikers;\nvan mening dat de verdeling van baten en lasten bij het verduurzamen van het digitale domein een politieke keuze is;\nverzoekt de regering om op basis van prognoses en aanbevelingen uit bestaand onderzoek verschillende scenario's uit te werken voor hoe het Rijk kan sturen op efficiÃ«ntiegroei en vraagreductie om verduurzaming in het digitale domein te realiseren, en deze als keuze aan de Kamer voor te leggen,\nen gaat over tot de orde van de dag.\nKathmann",
  "content_char_count": 846,
  "source": {
    "document_id": "454b6a51-1be4-4be7-b9fe-2afcd847dd31",
    "document_nummer": "2024D24219",
    "document_soort": "Motie",
    "publication_id": "4059a21c-6278-45df-a2d3-b7b53a91fcfa",
    "publication_content_type": "application/xml",
    "publication_length": 2188,
    "cached": false,
    "binary_path": "bronmateriaal-onbewerkt\\cache\\document_publications\\4059a21c-6278-45df-a2d3-b7b53a91fcfa.xml"
  },
  "issues": []
}