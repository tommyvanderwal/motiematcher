{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n52\nMOTIE VAN DE LEDEN VAN DER PLAS EN FLACH\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat de regering voornemens is om generieke visserijvrije zones in te stellen op vismigratiepunten;\noverwegende dat dit voornemen beroepsvissers beperkt in het uitoefenen van hun werk;\noverwegende dat er geen onderzoek is dat wijst op een significante impact van de beroepsvisserij op trekvissoorten rondom vismigratievoorzieningen;\noverwegende dat het instellen van een generieke visserijvrije zone in sommige situaties niet ecologisch noodzakelijk of juist onvoldoende is om trekvissoorten te beschermen;\noverwegende dat er voor de sportvisserij in Nederland ook maatwerkafspraken zijn gemaakt in samenspraak met het ministerie, en geen samenspraak het einde zou betekenen voor Nederlandse visserijbedrijven;\nverzoekt de regering af te zien van het instellen van een generieke visserijvrije zones voor beroepsvissers rondom vismigratievoorzieningen en in plaats daarvan in samenspraak met de beroepsvissers te komen tot visserijvrije zones op maat, die zowel de trekvissen beschermen als recht doen aan de beroepsvisserij,\nen gaat over tot de orde van de dag.\nVan der Plas\nFlach",
  "content_char_count": 1451,
  "source": {
    "document_id": "2a976f18-af46-4d1f-99be-77ac0db389f6",
    "document_nummer": "2024D39255",
    "document_soort": "Motie",
    "publication_id": "04633f65-1b62-454f-86af-99f2bacdf056",
    "publication_content_type": "application/xml",
    "publication_length": 2971,
    "cached": false,
    "binary_path": "bronmateriaal-onbewerkt\\cache\\document_publications\\04633f65-1b62-454f-86af-99f2bacdf056.xml"
  },
  "issues": []
}