{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n42\nMOTIE VAN HET LID ELLIAN\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat in 2022 minstens 3.500 beschikkingen voor het bezit van contrabande door DJI zijn afgegeven en dat grote hoeveelheden telefoons in de p.i.'s worden aangetroffen en onduidelijk is hoeveel er niet worden aangetroffen;\nconstaterende dat de zoekacties in 2023 door de Landelijke Bijzondere Bijstandseenheid van de Dienst Vervoer en Ondersteuning succesvol zijn gebleken, waarbij de heimelijkheid van de zoekactie essentieel is;\noverwegende dat met name het bezit van telefoons gedetineerden in staat stelt tot criminele communicatie met de buitenwereld;\nverzoekt de regering in 2024 de Landelijke Bijzondere Bijstandseenheid van de Dienst Vervoer en Ondersteuning alle penitentiaire inrichtingen in Nederland risicogestuurd te laten controleren en hierbij de heimelijkheid van de zoekactie te waarborgen,\nen gaat over tot de orde van de dag.\nEllian",
  "content_char_count": 1146,
  "source": {
    "document_id": "2532b77d-88c1-4f22-bf77-72ea7c8a54f7",
    "document_nummer": "2024D04784",
    "document_soort": "Motie",
    "publication_id": "a21171c5-4e12-4b6c-aa19-1b66ece0a3c4",
    "publication_content_type": "application/xml",
    "publication_length": 2551,
    "cached": false,
    "binary_path": "bronmateriaal-onbewerkt\\cache\\document_publications\\a21171c5-4e12-4b6c-aa19-1b66ece0a3c4.xml"
  },
  "issues": []
}