{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1458\nMOTIE VAN HET LID KOEKKOEK\nVoorgesteld\n19 december 2024\nDe Kamer,\ngehoord de beraadslaging,\noverwegende dat vanaf 2030 een Europese bijmengverplichting voor gerecycled plastic geldt, maar producenten tot die tijd moeite hebben te concurreren met virgin plastic;\noverwegende dat in Frankrijk reeds stappen zijn gezet om circulaire productie te stimuleren, waaronder financiÃ«le steunmaatregelen en een verplicht aandeel gerecycled materiaal in producten;\noverwegende dat het ontbreken van een gelijk speelveld tussen Europese lidstaten circulaire Nederlandse ondernemers op achterstand zet;\noverwegende dat vijf Nederlandse plasticrecyclingbedrijven dit jaar failliet zijn gegaan, wat het belang van tijdelijke ondersteuning voor deze sector onderstreept;\nverzoekt de regering een overbruggingsfinanciering in te stellen om circulaire plasticproducenten te ondersteunen tot de bijmengverplichting in werking treedt,\nen gaat over tot de orde van de dag.\nKoekkoek",
  "content_char_count": 1075,
  "source": {
    "document_id": "c79c4f51-870f-4e5d-aba7-b23fda6eacea",
    "document_nummer": "2024D51517",
    "document_soort": "Motie",
    "publication_id": "0e60e152-e3e0-4700-ab27-68dfb3f088e4",
    "publication_content_type": "application/xml",
    "publication_length": 2450,
    "cached": false,
    "binary_path": "bronmateriaal-onbewerkt\\cache\\document_publications\\0e60e152-e3e0-4700-ab27-68dfb3f088e4.xml"
  },
  "issues": []
}