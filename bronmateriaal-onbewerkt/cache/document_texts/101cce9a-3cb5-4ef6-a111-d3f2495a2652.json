{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n763\nMOTIE VAN DE LEDEN DANIËLLE JANSEN EN TIELEN\nVoorgesteld\n5 juni 2024\nDe Kamer,\ngehoord de beraadslaging,\noverwegende dat de kosten van preventie duidelijk zijn, maar de baten ervan op langere termijn liggen;\noverwegende dat tweejaarlijks inzicht in de kosten en baten van preventie kan helpen bij het prioriteren van interventies die de grootste impact hebben op de volksgezondheid en op het verminderen van sociaal-economische gezondheidsverschillen tegen de laagste kosten;\nverzoekt het kabinet om met ingang van 2025 tweejaarlijks de inzichten over kosten en baten van verschillende vormen van gezondheidsbevordering systematisch (per beleidsterrein) te bundelen en tweejaarlijks, uiterlijk voor de begrotingsbehandeling VWS, hierover te rapporteren aan de Tweede Kamer,\nen gaat over tot de orde van de dag.\nDaniëlle Jansen\nTielen",
  "content_char_count": 948,
  "source": {
    "document_id": "95dfec49-2728-40eb-be09-9f935188b959",
    "document_nummer": "2024D23188",
    "document_soort": "Motie",
    "publication_id": "101cce9a-3cb5-4ef6-a111-d3f2495a2652",
    "publication_content_type": "application/xml",
    "publication_length": 2354,
    "cached": false,
    "binary_path": "bronmateriaal-onbewerkt\\cache\\document_publications\\101cce9a-3cb5-4ef6-a111-d3f2495a2652.xml"
  },
  "issues": []
}