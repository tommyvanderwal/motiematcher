{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 502\nToekomstige ontwikkeling van de Nederlandse postsector\nNr.\n205\nMOTIE VAN DE LEDEN VERMEER EN KISTEMAN\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat de huidige nota van wijziging in de Postwet 2009 voorziet in een stapsgewijze afbouw van de toegangstarieven tot het landelijk dekkende postnetwerk binnen vijf jaar;\noverwegende dat deze afbouw ertoe leidt dat regionale postbedrijven en sociale werkbedrijven na verloop van tijd geen wettelijk voorgeschreven korting meer hebben tot het netwerk van PostNL, terwijl hun continu√Øteit juist afhankelijk is van die toegang;\noverwegende dat effectieve en langdurige toegangsregulering nodig is om concurrentie, werkgelegenheid, waaronder circa 4.500 werknemers met een afstand tot de arbeidsmarkt, en een gezond postlandschap te waarborgen;\nvan mening dat de Autoriteit Consument & Markt periodiek moet kunnen toetsen of de toegangsvoorwaarden nog passend zijn, en zo nodig aanwijzingen kan aanpassen of verlengen;\nverzoekt de regering het in de nota van wijziging opgenomen artikel dat voorziet in de vijfjarige afbouw van de toegangstarieven te schrappen, en te borgen dat structureel, voor de lange termijn, toegang tot het netwerk wettelijk gewaarborgd blijft onder toezicht van de ACM,\nen gaat over tot de orde van de dag.\nVermeer\nKisteman",
  "content_char_count": 1400,
  "source": {
    "document_id": "a9b0997b-283d-4679-9d22-a691d0724b34",
    "document_nummer": "2025D42932",
    "document_soort": "Motie",
    "publication_id": "2fa53467-60fd-4a60-8b47-6d590abe2e20",
    "publication_content_type": "application/xml",
    "publication_length": 5149,
    "cached": false,
    "binary_path": "bronmateriaal-onbewerkt\\cache\\document_publications\\2fa53467-60fd-4a60-8b47-6d590abe2e20.xml"
  },
  "issues": []
}