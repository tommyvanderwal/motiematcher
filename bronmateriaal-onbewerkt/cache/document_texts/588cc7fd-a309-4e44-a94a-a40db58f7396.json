{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 349\nWijziging van de Vreemdelingenwet 2000 in verband met verlenging van de beslistermijnen in asiel- en nareiszaken\nNr.\n15\nMOTIE VAN HET LID VAN NISPEN\nVoorgesteld\n17 april 2024\nDe Kamer,\ngehoord de beraadslaging,\nconstaterende dat met de voorgestelde wijziging van de Vreemdelingenwet het voorstel is de wettelijke beslistermijn waarin wordt besloten over gezinshereniging en nareisaanvragen te verlengen van 90 dagen naar 9 maanden;\noverwegende dat het verlengen van de wettelijke beslistermijnen niet op structurele wijze bijdraagt aan het oplossen van de knelpunten in de vastgelopen asielketen;\nverzoekt de regering met een plan van aanpak te komen hoe beslistermijnen in asiel- en nareiszaken weer korter gaan worden en wachttijden worden weggewerkt en hoe invulling zal worden gegeven aan het «zo spoedig mogelijk»-criterium van artikel 2u van de Vreemdelingenwet,\nen gaat over tot de orde van de dag.\nVan Nispen",
  "content_char_count": 994,
  "source": {
    "document_id": "4cb0adad-3e94-4db6-842a-9cb4f933d509",
    "document_nummer": "2024D15740",
    "document_soort": "Motie",
    "publication_id": "588cc7fd-a309-4e44-a94a-a40db58f7396",
    "publication_content_type": "application/xml",
    "publication_length": 2326,
    "cached": false,
    "binary_path": "bronmateriaal-onbewerkt\\cache\\document_publications\\588cc7fd-a309-4e44-a94a-a40db58f7396.xml"
  },
  "issues": []
}