{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n438\nMOTIE VAN HET LID SLAGT-TICHELMAN\nVoorgesteld\n24 april 2025\nDe Kamer,\ngehoord de beraadslaging,\nconstaterende dat er enerzijds geïnvesteerd wordt in digitale langdurige zorg en dat anderzijds deze investering in digitale langdurige zorg ook direct als besparing ingeboekt staat;\noverwegende dat er zorgen zijn over de impact van deze besparingen op de kwaliteit en toegankelijkheid van de zorg;\noverwegende dat het onzeker is wat de gevolgen zijn voor de zorgvragers – dat zijn over het algemeen kwetsbare mensen – als de besparingen door digitale zorg achterblijven ten opzichte van de verwachtingen;\nverzoekt de regering ervoor te zorgen dat digitale langdurige zorg bij toekomstige plannen niet wordt ingezet als middel om te bezuinigen, maar alleen als meevaller wordt ingeboekt als het daadwerkelijk effectief blijkt te zijn,\nen gaat over tot de orde van de dag.\nSlagt-Tichelman",
  "content_char_count": 985,
  "source": {
    "document_id": "26b13b34-08e5-4e7f-830a-3a3718b0f8f6",
    "document_nummer": "2025D19044",
    "document_soort": "Motie",
    "publication_id": "e1b4c984-f6f9-4ed2-b2bb-6bf04b696515",
    "publication_content_type": "application/xml",
    "publication_length": 4472,
    "cached": false,
    "binary_path": "bronmateriaal-onbewerkt\\cache\\document_publications\\e1b4c984-f6f9-4ed2-b2bb-6bf04b696515.xml"
  },
  "issues": []
}