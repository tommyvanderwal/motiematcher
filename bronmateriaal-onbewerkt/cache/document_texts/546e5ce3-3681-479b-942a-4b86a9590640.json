{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n516\nMOTIE VAN HET LID DE HOOP\nVoorgesteld\n27 mei 2025\nDe Kamer,\ngehoord de beraadslaging,\noverwegende dat het stimuleren van (elektrische) deelmobiliteit kan bijdragen aan de verduurzaming van het verkeer;\noverwegende dat uit onderzoek naar de top 10 maatregelen deelmobiliteit blijkt dat de overheid als launching customer deelmobiliteit een zeer effectieve bijdrage kan leveren, maar dat veel overheden dit nog niet doen;\nverzoekt de regering om deelmobiliteit, zowel fiets als auto, onderdeel te maken van de mobiliteitskaarten van de rijksoverheid en de nodige stappen te zetten om ook te voldoen aan de vraag;\nverzoekt de regering om met andere overheden tot concrete afspraken te komen om deelmobiliteit effectief onderdeel te laten zijn van het eigen mobiliteitsbeleid,\nen gaat over tot de orde van de dag.\nDe Hoop",
  "content_char_count": 921,
  "source": {
    "document_id": "f4a11fb7-b7ac-4fe4-a96b-0e064fbd2ecd",
    "document_nummer": "2025D24542",
    "document_soort": "Motie",
    "publication_id": "546e5ce3-3681-479b-942a-4b86a9590640",
    "publication_content_type": "application/xml",
    "publication_length": 4379,
    "cached": false,
    "binary_path": "bronmateriaal-onbewerkt\\cache\\document_publications\\546e5ce3-3681-479b-942a-4b86a9590640.xml"
  },
  "issues": []
}