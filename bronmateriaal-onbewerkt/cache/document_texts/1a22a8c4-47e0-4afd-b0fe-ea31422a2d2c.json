{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n126\nMOTIE VAN HET LID INGE VAN DIJK C.S.\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de Wet bestuur en toezicht rechtspersonen 2021 in de praktijk hard kan uitpakken voor vrijwillige bestuurders voor verenigingen;\nconstaterende dat de genomen mitigerende maatregelen, communicatie en de huidige vrijwilligersverzekering onvoldoende bescherming bieden voor onze vrijwilligers;\nverzoekt de regering de WBTR met spoed te evalueren;\nverzoekt de regering te onderzoeken of de huidige vrijwilligersverzekering verenigingen en bestuurders voldoende beschermt;\nverzoekt de regering samen met strategische partners bestuurders en verenigingen beter te informeren, zowel over welke verantwoordelijkheden de WBTR met zich meebrengt als over de vrijwilligersverzekering, met als doel de rechtsbescherming van bestuurders te bevorderen,\nen gaat over tot de orde van de dag.\nInge van Dijk\nMohandis\nVan Nispen",
  "content_char_count": 1171,
  "source": {
    "document_id": "f313b3e2-6ae7-4eab-92f9-f8711f988e21",
    "document_nummer": "2024D47329",
    "document_soort": "Motie",
    "publication_id": "1a22a8c4-47e0-4afd-b0fe-ea31422a2d2c",
    "publication_content_type": "application/xml",
    "publication_length": 2694,
    "cached": false,
    "binary_path": "bronmateriaal-onbewerkt\\cache\\document_publications\\1a22a8c4-47e0-4afd-b0fe-ea31422a2d2c.xml"
  },
  "issues": []
}