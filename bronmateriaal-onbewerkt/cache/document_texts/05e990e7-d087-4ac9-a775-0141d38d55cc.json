{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n802\nMOTIE VAN HET LID VAN HIJUM C.S.\nVoorgesteld\n25 september 2025\nDe Kamer,\ngehoord de beraadslaging,\nconstaterende dat de recente rellen in Den Haag opnieuw duidelijk maken dat Nederland kampt met een gezagscrisis;\noverwegende dat een gezagscrisis niet alleen bestreden kan worden met flinke straffen maar ook vraagt om aandacht voor normen en waarden;\noverwegende dat respect voor gezagsdragers mede wordt gevormd door bewustwording;\nverzoekt de regering in gesprek met OM, DJI en reclassering ervoor te zorgen dat bij relschoppers die zich tegen hulpverleners, journalisten en andere gezagsdragende personen of organisaties keren, tijdens hun detentie expliciet wordt gewerkt aan het bijbrengen van respect voor gezag, onder meer door gerichte (gedrags-)programma's,\nen gaat over tot de orde van de dag.\nVan Hijum\nBikker\nStoffer",
  "content_char_count": 944,
  "source": {
    "document_id": "55935beb-6891-49fd-87c3-82121ac6181a",
    "document_nummer": "2025D41718",
    "document_soort": "Motie",
    "publication_id": "05e990e7-d087-4ac9-a775-0141d38d55cc",
    "publication_content_type": "application/xml",
    "publication_length": 5011,
    "cached": false,
    "binary_path": "bronmateriaal-onbewerkt\\cache\\document_publications\\05e990e7-d087-4ac9-a775-0141d38d55cc.xml"
  },
  "issues": []
}