{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n768\nMOTIE VAN DE LEDEN TIELEN EN VAN DER PLAS\nVoorgesteld\n5 juni 2024\nDe Kamer,\ngehoord de beraadslaging,\noverwegende dat sommige jonge moeders borstvoeding ideaal vinden en andere eerder «de hel»;\noverwegende dat zowel wet- en regelgeving als de moeder-en-kindzorg én daardoor ook de samenleving grote druk leggen op jonge moeders om zelf te zogen;\noverwegende dat er onvoldoende wetenschappelijk bewijs is dat deze druk rechtvaardigt;\noverwegende dat jonge moeders en hun partners de vrijheid moeten hebben om keuzes te maken die passen bij hun ouderschap en dat juist flesvoeding bij kan dragen aan een eerlijke verdeling van zorgtaken en andere taken;\nspreekt uit dat de vrijheid van ouderschap ook geldt voor fles- en/of borstvoeding en dat minder regels en maatregelen nodig zijn om te zorgen dat ouders die vrijheid ook kunnen ervaren,\nen gaat over tot de orde van de dag.\nTielen\nVan der Plas",
  "content_char_count": 1010,
  "source": {
    "document_id": "9ea83d1a-46ae-4bab-a629-e9311347951c",
    "document_nummer": "2024D23201",
    "document_soort": "Motie",
    "publication_id": "93279436-7b86-4894-b238-d670ae7dc9c8",
    "publication_content_type": "application/xml",
    "publication_length": 2459,
    "cached": false,
    "binary_path": "bronmateriaal-onbewerkt\\cache\\document_publications\\93279436-7b86-4894-b238-d670ae7dc9c8.xml"
  },
  "issues": []
}