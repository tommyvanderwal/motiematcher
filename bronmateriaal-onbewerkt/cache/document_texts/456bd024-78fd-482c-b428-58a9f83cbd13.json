{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n679\nMOTIE VAN DE LEDEN EERDMANS EN KISTEMAN\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de compensatie voor de transitievergoeding bij ontslag wegens langdurige arbeidsongeschiktheid bij veel werkgevers wordt afgeschaft;\nconstaterende dat werkgevers na twee jaar lang een volledig salaris doorbetalen ook nog een hoge en ondoelmatige transitievergoeding moeten betalen Ã©n op zoek moeten naar nieuw personeel;\noverwegende dat dit leidt tot onredelijk hoge lasten voor werkgevers;\nverzoekt de regering de verplichte transitievergoeding na twee jaar loondoorbetaling bij ziekte door werkgevers af te schaffen,\nen gaat over tot de orde van de dag.\nEerdmans\nKisteman",
  "content_char_count": 799,
  "source": {
    "document_id": "58213f14-e101-4454-a64c-cc3218929452",
    "document_nummer": "2025D16028",
    "document_soort": "Motie",
    "publication_id": "456bd024-78fd-482c-b428-58a9f83cbd13",
    "publication_content_type": "application/xml",
    "publication_length": 2224,
    "cached": false,
    "binary_path": "bronmateriaal-onbewerkt\\cache\\document_publications\\456bd024-78fd-482c-b428-58a9f83cbd13.xml"
  },
  "issues": []
}