{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n286\nMOTIE VAN HET LID GABRIËLS C.S.\nVoorgesteld\n4 april 2024\nDe Kamer,\ngehoord de beraadslaging,\noverwegende dat het terugdringen van gezondheidsrisico's een absolute voorwaarde moet zijn voor eventuele subsidie aan Tata Steel;\nconstaterende dat de Expertgroep Gezondheid IJmond stellig heeft geadviseerd om een gezondheidseffectrapportage op te stellen in het maatwerktraject waarmee de absolute uitstoot van schadelijke stoffen en de gezondheidseffecten daarvan in kaart worden gebracht;\nconstaterende dat de expertgroep zelfs heeft aangeboden om te helpen bij het opzetten en beoordelen van deze rapportage;\nverzoekt de regering om per direct te starten met het opstellen van een gezondheidseffectrapportage in samenwerking met de Expertgroep Gezondheid IJmond om gezondheid een volwaardige plaats te geven in het maatwerktraject,\nen gaat over tot de orde van de dag.\nGabriëls,\nOlger van Dijk\nKostić\nVan Kent\nGrinwis\nBamenga\nKoekkoek\nFlach\nEerdmans",
  "content_char_count": 1054,
  "source": {
    "document_id": "e93d23b2-314a-4c5d-bcfa-b6efb0299c82",
    "document_nummer": "2024D13507",
    "document_soort": "Motie",
    "publication_id": "b2117be3-af0c-44e1-ba6b-6f308aa1b49e",
    "publication_content_type": "application/xml",
    "publication_length": 2642,
    "cached": false,
    "binary_path": "bronmateriaal-onbewerkt\\cache\\document_publications\\b2117be3-af0c-44e1-ba6b-6f308aa1b49e.xml"
  },
  "issues": []
}