{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 625\nWaterbeleid\nNr.\n710\nMOTIE VAN HET LID PIERIK\nVoorgesteld\n24 april 2025\nDe Kamer,\ngehoord de beraadslaging,\nconstaterende dat er op het gebied van waterkwaliteit sprake is van verdeelde verantwoordelijkheden;\nconstaterende dat deze verantwoordelijkheid verdeeld is over meerdere departementen, zoals Infrastructuur en Waterstaat, Landbouw, Visserij, Voedselzekerheid en Natuur en Volkshuisvesting en Ruimtelijke Ordening;\nconstaterende dat deze verantwoordelijkheid ook verdeeld is over meerdere decentrale overheden, zoals provincies, waterschappen en gemeenten;\noverwegende dat deze spaghettiverantwoordelijkheid leidt tot een gebrek aan samenhang op onderdelen van beleid die van belang zijn om de waterkwaliteitsdoelen te halen;\nverzoekt de regering om te onderzoeken of en hoe een co√∂rdinerend functionaris kan worden aangesteld die zorg draagt voor de afstemming tussen de verschillende departementen en decentrale overheden op het gebied van waterkwaliteit,\nen gaat over tot de orde van de dag.\nPierik",
  "content_char_count": 1085,
  "source": {
    "document_id": "ce638808-fe1c-4d02-85c4-adaa53120d9d",
    "document_nummer": "2025D18799",
    "document_soort": "Motie",
    "publication_id": "f9cdb6ba-8670-4e75-9252-4cbfd83216c0",
    "publication_content_type": "application/xml",
    "publication_length": 4675,
    "cached": false,
    "binary_path": "bronmateriaal-onbewerkt\\cache\\document_publications\\f9cdb6ba-8670-4e75-9252-4cbfd83216c0.xml"
  },
  "issues": []
}