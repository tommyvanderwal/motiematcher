{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n68\nMOTIE VAN HET LID DIEDERIK VAN DIJK\nVoorgesteld\n8 februari 2024\nDe Kamer,\ngehoord de beraadslaging,\noverwegende dat actievoerders «met een beroep op het demonstratierecht» ontwrichtende acties uitvoeren, dwang uitoefenen en bevelen van de autoriteiten negeren;\nconstaterende dat dit belangrijk politiewerk verdringt waardoor aangiftes blijven liggen en er minder agenten op straat zijn om op 112-meldingen af te gaan;\noverwegende dat het OM na aanhouding door de politie niet overgaat tot strafvervolging waardoor geen strafrechtelijke documentatie wordt opgebouwd en de kans op recidive toeneemt;\nconstaterende dat de Wet openbare manifestaties en het strafrecht voldoende handvaten bieden om in te grijpen bij verboden demonstraties;\nverzoekt de regering in gesprekken met het OM de mogelijkheden voor strafvervolging te benadrukken en indien nodig de handelingsvrijheid voor het bevoegd gezag breder te trekken,\nen gaat over tot de orde van de dag.\nDiederik van Dijk",
  "content_char_count": 1164,
  "source": {
    "document_id": "bfe67343-7cd4-434c-957d-1c25638a9e22",
    "document_nummer": "2024D04824",
    "document_soort": "Motie",
    "publication_id": "4597ec74-4185-4b8d-8b88-8cb9abba895b",
    "publication_content_type": "application/xml",
    "publication_length": 2592,
    "cached": false,
    "binary_path": "bronmateriaal-onbewerkt\\cache\\document_publications\\4597ec74-4185-4b8d-8b88-8cb9abba895b.xml"
  },
  "issues": []
}