{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 037\nMestbeleid\nNr.\n621\nMOTIE VAN HET LID VEDDER C.S.\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat een generieke korting op de fosfaatrechten moet worden voorkomen;\nconstaterende dat de Minister haar beleidskeuze voor het stopzetten van afroming bij varkensrechten baseert op prognoses, waarbij het haar inschatting is dat de mestproductie als gevolg van deelname aan de Lbv en Lbv-plus op termijn op jaarbasis lager zal zijn dan het sectorplafond;\nconstaterende dat de Minister eerder heeft toegezegd regelmatig te zullen wegen of de mestmaatregelen toereikend zijn;\nconstaterende dat, zoals de Minister schrijft, de Europese Commissie voor een nieuwe derogatie eraan zal hechten dat aan de voorwaarden van de huidige derogatiebeschikking is voldaan;\nverzoekt de regering in de Kamerbrieven met kwartaalcijfers over de mestproductie óók in te gaan op de meest actuele inschatting van de deelname aan de Lbv en Lbv-plus, het effect daarvan op de mestexcretie, alsmede de laatste stand van zaken van de gesprekken met de Europese Commissie en een beleidsmatige weging of de mestmaatregelen toereikend zijn,\nen gaat over tot de orde van de dag.\nVedder\nGrinwis\nMeulenkamp\nHolman",
  "content_char_count": 1282,
  "source": {
    "document_id": "f0ab2499-b7fa-46da-9bde-8002f4625315",
    "document_nummer": "2025D42884",
    "document_soort": "Motie",
    "publication_id": "de79f9a0-af90-416b-8472-513ca0a1d6dc",
    "publication_content_type": "application/xml",
    "publication_length": 5269,
    "cached": false,
    "binary_path": "bronmateriaal-onbewerkt\\cache\\document_publications\\de79f9a0-af90-416b-8472-513ca0a1d6dc.xml"
  },
  "issues": []
}