{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n414\nMOTIE VAN DE LEDEN KAHRAMAN EN CEDER\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\noverwegende dat de aanwezigheid van christelijke gemeenschappen in het Midden-Oosten eeuwenoude wortels heeft en van groot belang is voor de culturele en religieuze diversiteit van de regio;\noverwegende dat deze gemeenschappen de afgelopen decennia in aantal drastisch zijn afgenomen door vervolging, geweld en discriminatie, waardoor velen gedwongen werden hun land te verlaten;\noverwegende dat het in het belang is van de internationale rechtsorde, stabiliteit en regionale vrede dat minderheden, waaronder christenen, in het Midden-Oosten, Afrika en Azië in vrijheid en veiligheid kunnen blijven wonen;\nconstaterende dat Nederland zich inzet voor vrijheid van godsdienst en levensovertuiging wereldwijd;\nverzoekt de regering zich in Europees en internationaal verband in te zetten voor de bescherming van christelijke gemeenschappen in het Midden-Oosten, Afrika en Azië, zodat zij in hun eigen landen in veiligheid en waardigheid kunnen blijven leven, en niet gedwongen worden te vluchten naar Europa,\nen gaat over tot de orde van de dag.\nKahraman\nCeder",
  "content_char_count": 1313,
  "source": {
    "document_id": "3f908183-602c-42e7-9002-342aed631d0b",
    "document_nummer": "2025D42364",
    "document_soort": "Motie",
    "publication_id": "c167a2a6-d960-4fce-8e94-a9ade9981dcd",
    "publication_content_type": "application/xml",
    "publication_length": 5055,
    "cached": false,
    "binary_path": "bronmateriaal-onbewerkt\\cache\\document_publications\\c167a2a6-d960-4fce-8e94-a9ade9981dcd.xml"
  },
  "issues": []
}