{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 582\nWijziging van de Participatiewet, de Wet inkomensvoorziening en oudere en gedeeltelijk arbeidsongeschikte gewezen werkloze werknemers en de Wet inkomensvoorziening oudere en gedeeltelijk arbeidsongeschikte gewezen zelfstandigen in verband met het op onderdelen in balans brengen van deze wetten tussen bestaanszekerheid, re-integratie en handhaving (Participatiewet in balans)\nNr.\n56\nMOTIE VAN DE LEDEN INGE VAN DIJK EN FLACH\nVoorgesteld\n17 april 2025\nDe Kamer,\ngehoord de beraadslaging,\nconstaterende dat er een groep jongeren is in kwetsbare posities die nu moeilijk uit hun situatie kunnen ontsnappen;\nconstaterende dat deze groep (tijdelijk) meer en breder ondersteuning nodig heeft, waaronder een basis vanuit de Participatiewet ruimer dan nu mogelijk is;\nconstaterende dat er initiatieven vanuit de samenleving zijn die hier wel een antwoord op geven;\nconstaterende dat diverse gemeenten hier succesvol gebruik van maken, gebruik van willen blijven maken of gaan maken;\nverzoekt de regering in spoor 2 een voorstel uit te werken dat wel antwoord geeft op de ondersteuningsbehoefte van deze specifieke groep jongeren;\nverzoekt de regering in de tussentijd deze initiatieven wel doorgang te laten vinden,\nen gaat over tot de orde van de dag.\nInge van Dijk\nFlach",
  "content_char_count": 1343,
  "source": {
    "document_id": "7e00e219-4d89-4091-bd01-fa01a717658f",
    "document_nummer": "2025D17683",
    "document_soort": "Motie",
    "publication_id": "825dee74-bf21-4563-b1c2-606e0b1b83c7",
    "publication_content_type": "application/xml",
    "publication_length": 5888,
    "cached": false,
    "binary_path": "bronmateriaal-onbewerkt\\cache\\document_publications\\825dee74-bf21-4563-b1c2-606e0b1b83c7.xml"
  },
  "issues": []
}