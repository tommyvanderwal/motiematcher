{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1133\nMOTIE VAN HET LID STULTIENS\nVoorgesteld\n21 mei 2024\nDe Kamer,\ngehoord de beraadslaging,\noverwegende dat kennisveiligheid van groot belang is voor onze nationale en internationale belangen, onze kennispositie, technologie, waarden en weerbaarheid;\nconstaterende dat het kabinet voornemens is de Wet screening kennisveiligheid bij de Kamer in te dienen;\nvan mening dat dit wetsvoorstel voor instellingen, studenten en personeel uitvoerbaar, proportioneel en effectief moet zijn;\noverwegende dat er vanuit universiteiten en de KNAW aandacht is gevraagd voor onder andere privacy, het voorkomen van stigmatisering en discriminatie, sociale veiligheid van studenten en personeel, het behoud van internationale samenwerking, het voorkomen van een geïsoleerde positie van het Nederlandse kennisveld, academische vrijheid en voldoende financiële middelen;\nverzoekt de regering om de aandachtspunten van de universiteiten en de KNAW te betrekken bij de uitwerking van het wetsvoorstel;\nverzoekt de regering om goed te kijken hoe andere Europese landen, zoals Frankrijk, Duitsland en het VK, kennisveiligheid hebben vormgegeven en vanwege het internationale speelveld zo veel mogelijk samen op te trekken,\nen gaat over tot de orde van de dag.\nStultiens",
  "content_char_count": 1379,
  "source": {
    "document_id": "3d27e21c-d7d1-4312-918a-9645c7a04827",
    "document_nummer": "2024D20397",
    "document_soort": "Motie",
    "publication_id": "166877a2-2c71-4242-bce7-680332a22301",
    "publication_content_type": "application/xml",
    "publication_length": 2776,
    "cached": false,
    "binary_path": "bronmateriaal-onbewerkt\\cache\\document_publications\\166877a2-2c71-4242-bce7-680332a22301.xml"
  },
  "issues": []
}