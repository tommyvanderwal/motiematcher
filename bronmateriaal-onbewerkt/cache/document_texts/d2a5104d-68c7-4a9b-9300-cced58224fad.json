{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n513\nMOTIE VAN DE LEDEN DASSEN EN NORDKAMP\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de regering-Trump heeft besloten om Amerikaanse militairen te ontslaan om het enkele feit dat zij transgender zijn;\nvan mening dat deze beslissing ingaat tegen de waarden die de NAVO, zoals vastgelegd in het NAVO-verdrag, zegt te verdedigen;\noverwegende dat Nederland, net als andere Europese NAVO-lidstaten, te kampen heeft met een groot tekort aan militaire opleiders, waardoor momenteel een grote groep militairen in spe niet opgeleid kan worden;\nverzoekt de regering de opties te verkennen om Amerikaanse militairen die ontslagen zijn omdat zij transgender zijn, een kans te bieden om in Nederland aan de slag te gaan als opleider van militairen,\nen gaat over tot de orde van de dag.\nDassen\nNordkamp",
  "content_char_count": 910,
  "source": {
    "document_id": "f71ee244-cef0-4f60-812c-ec6293f41a78",
    "document_nummer": "2025D24471",
    "document_soort": "Motie",
    "publication_id": "d2a5104d-68c7-4a9b-9300-cced58224fad",
    "publication_content_type": "application/xml",
    "publication_length": 4645,
    "cached": false,
    "binary_path": "bronmateriaal-onbewerkt\\cache\\document_publications\\d2a5104d-68c7-4a9b-9300-cced58224fad.xml"
  },
  "issues": []
}