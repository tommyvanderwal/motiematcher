{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n26\nMOTIE VAN DE LEDEN ERKENS EN TUINMAN\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\noverwegende dat de vraag naar defensiemateriaal in Europa fors stijgt;\noverwegende dat Nederland hier het beste op kan inspelen door sectoren te versterken waar Nederlandse bedrijven en kennisinstellingen goed in zijn, zoals de maritieme maakindustrie, radars, hoogwaardige onderdelen en onbemande systemen;\nconstaterende dat het conflict in Oekra√Øne laat zien dat naast munitieproductie ook de productie van onbemande systemen cruciaal is in moderne oorlogvoering;\nconstaterende dat Nederland beschikt over de kennis en kunde om op meerdere terreinen een voortrekkersrol te vervullen;\nverzoekt het kabinet te onderzoeken hoe de Nederlandse industrie meer betrokken kan worden bij zelfstandige productie en licentieproductie in Europa van hoogtechnologische battle decisive munitie en andere munitie zoals klein kaliber;\nverzoekt het kabinet in samenspraak met relevante bedrijven en kennisinstellingen een strategie op te stellen voor hoe Nederland een leidende rol kan spelen bij de ontwikkeling en productie van onbemande systemen, en deze in het derde kwartaal van 2024 naar de Kamer te sturen,\nen gaat over tot de orde van de dag.\nErkens\nTuinman.",
  "content_char_count": 1465,
  "source": {
    "document_id": "3c7f4170-4858-4fa4-9b25-ad93fc997090",
    "document_nummer": "2024D03108",
    "document_soort": "Motie",
    "publication_id": "edd3396f-5c2b-46fb-b052-4600b8be61f3",
    "publication_content_type": "application/xml",
    "publication_length": 2984,
    "cached": false,
    "binary_path": "bronmateriaal-onbewerkt\\cache\\document_publications\\edd3396f-5c2b-46fb-b052-4600b8be61f3.xml"
  },
  "issues": []
}