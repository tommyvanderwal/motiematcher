{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 706\nWijziging van de Wet inkomstenbelasting 2001 om een tegenbewijsregeling te introduceren bij het bepalen van het belastbare inkomen uit sparen en beleggen (Wet tegenbewijsregeling box 3)\nNr.\n18\nMOTIE VAN DE LEDEN STULTIENS EN VIJLBRIEF\nVoorgesteld\n5 juni 2025\nDe Kamer,\ngehoord de beraadslaging,\nconstaterende dat de hele box 3-hersteloperatie inmiddels 16,6 miljard euro aan belastinggeld gaat kosten, waarvan het grootste deel terechtkomt bij de grootste vermogens;\nconstaterende dat de rekening van deze operatie voor minder dan de helft (7,3 miljard euro) terechtkomt binnen het domein vermogen en winst, waardoor de rekening grotendeels bij gewone werkende mensen terechtkomt;\noverwegende dat dit haaks staat op het uitgangspunt in de begrotingsregels dat een budgettaire derving binnen hetzelfde domein wordt gedekt;\nvan mening dat het onwenselijk is om geld te herverdelen van werkende mensen naar de grootste vermogens;\nverzoekt de regering om deze onrechtvaardigheid bij het komende Belastingplan zo veel mogelijk te herstellen,\nen gaat over tot de orde van de dag.\nStultiens\nVijlbrief",
  "content_char_count": 1171,
  "source": {
    "document_id": "fee20213-830e-42a9-970b-ca7d40f82784",
    "document_nummer": "2025D26373",
    "document_soort": "Motie",
    "publication_id": "14f3e8bd-7e5a-45b6-9b20-45a8b41e9eff",
    "publication_content_type": "application/xml",
    "publication_length": 5345,
    "cached": false,
    "binary_path": "bronmateriaal-onbewerkt\\cache\\document_publications\\14f3e8bd-7e5a-45b6-9b20-45a8b41e9eff.xml"
  },
  "issues": []
}