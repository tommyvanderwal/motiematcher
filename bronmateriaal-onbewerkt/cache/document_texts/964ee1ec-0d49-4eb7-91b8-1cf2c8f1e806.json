{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n44\nMOTIE VAN DE LEDEN KOEKKOEK EN CHAKOR\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat de openbare agenda's van de bewindspersonen van het kabinet in juli en augustus slechts voor 13% compleet ingevuld zijn;\nconstaterende dat bewindspersonen sinds het starten met het bijhouden van hun agenda's volgens de door henzelf opgestelde richtlijnen tekortschieten in de uitvoering daarvan;\noverwegende dat het van belang is om inzicht te geven in de (externe) afspraken die bewindspersonen hebben voor zicht op het publieke besluitvormingsproces;\noverwegende dat er technische oplossingen zijn die het openbaar maken van de agenda's kunnen versimpelen;\nverzoekt de regering met terugwerkende kracht de openbare agenda's te publiceren conform de daarvoor geldende afspraken;\nverzoekt het kabinet om verschillende scenarioâ€™s uit te werken voor het verbeteren van het bijhouden van de openbare agenda's, waarbij bestaande technieken voor automatisering expliciet worden meegenomen en hierover voor het einde van het kalenderjaar terug te koppelen,\nen gaat over tot de orde van de dag.\nKoekkoek\nChakor",
  "content_char_count": 1339,
  "source": {
    "document_id": "19215840-94c9-4c2f-8260-e53fc0cea288",
    "document_nummer": "2024D38036",
    "document_soort": "Motie",
    "publication_id": "964ee1ec-0d49-4eb7-91b8-1cf2c8f1e806",
    "publication_content_type": "application/xml",
    "publication_length": 2861,
    "cached": false,
    "binary_path": "bronmateriaal-onbewerkt\\cache\\document_publications\\964ee1ec-0d49-4eb7-91b8-1cf2c8f1e806.xml"
  },
  "issues": []
}