{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2025\nNr.\n48\nMOTIE VAN HET LID CEDER\nVoorgesteld\n21 november 2024\nDe Kamer,\ngehoord de beraadslaging,\nconstaterende dat christenen vaak doelwit zijn van religieus gemotiveerd of gericht geweld in Nigeria en andere landen in Sub-Sahara-Afrika, en dat miljoenen van hen hierdoor ontheemd zijn geraakt;\noverwegende dat veel ontheemden terug zouden willen keren naar hun huizen, maar niet durven omdat de situatie daar nog te onveilig is;\nverzoekt de regering in bilateraal en internationaal verband de Nigeriaanse regering te stimuleren en te ondersteunen om veilige en waardige vrijwillige terugkeer van ontheemden mogelijk te maken, waarbij discriminatie op grond van religieuze achtergrond vermeden wordt, zorg te dragen voor de toewijzing van voldoende middelen om aan veilige terugkeer bij te dragen, en de Kamer voor de volgende begrotingsbehandeling over deze inzet en de mogelijke resultaten hiervan te informeren,\nen gaat over tot de orde van de dag.\nCeder",
  "content_char_count": 1137,
  "source": {
    "document_id": "91ca8ba9-e788-41fc-b462-1aca91fe8043",
    "document_nummer": "2024D45382",
    "document_soort": "Motie",
    "publication_id": "3d566680-f114-483b-a5ca-f6ae2a41adc6",
    "publication_content_type": "application/xml",
    "publication_length": 2520,
    "cached": false,
    "binary_path": "bronmateriaal-onbewerkt\\cache\\document_publications\\3d566680-f114-483b-a5ca-f6ae2a41adc6.xml"
  },
  "issues": []
}