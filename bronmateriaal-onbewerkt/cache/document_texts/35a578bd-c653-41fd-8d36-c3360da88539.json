{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n752\nMOTIE VAN HET LID DANIËLLE JANSEN\nVoorgesteld\n14 mei 2024\nDe Kamer,\ngehoord de beraadslaging,\noverwegende dat het belangrijk is om overgewicht aan te pakken met een brede aanpak, inclusief beperking van kindermarketing;\noverwegende dat de naleving van de reclamecode nog verder verbeterd moet worden;\noverwegende dat zelfregulering zich sneller aanpast dan wetgeving, die complex en moeilijk aan te passen is;\nverzoekt de regering in gesprek te gaan met voedingsmiddelenproducenten en de Stichting Reclame Code om tot een voorstel te komen om naleving van de code actief te controleren, ook op social media, door online-influencers en digitale bloggers, overtredingen te melden bij de Reclame Code Commissie en een boeteclausule te introduceren voor niet-naleving, met een leeftijdsgrens van 18 jaar, en welk aanvullend beleid van de overheid daarbij nodig is;\nverzoekt de regering bij de uitwerking van het wetsvoorstel kindermarketing te onderzoeken of de bepalingen uit de reclamecode kunnen worden overgenomen;\nverzoekt de regerering dit najaar de Kamer hierover te informeren,\nen gaat over tot de orde van de dag.\nDaniëlle Jansen",
  "content_char_count": 1249,
  "source": {
    "document_id": "6396cfbf-e493-4eff-94c9-875c7b9a891b",
    "document_nummer": "2024D19042",
    "document_soort": "Motie",
    "publication_id": "35a578bd-c653-41fd-8d36-c3360da88539",
    "publication_content_type": "application/xml",
    "publication_length": 2646,
    "cached": false,
    "binary_path": "bronmateriaal-onbewerkt\\cache\\document_publications\\35a578bd-c653-41fd-8d36-c3360da88539.xml"
  },
  "issues": []
}