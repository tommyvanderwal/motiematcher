{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1322\nMOTIE VAN HET LID BUIJSSE\nVoorgesteld\n13 maart 2025\nDe Kamer,\ngehoord de beraadslaging,\noverwegende dat artikel 44 van de Grondwet bepaalt dat Ministers leidinggeven aan ministeries;\noverwegende dat de Minister van BZK op basis van het Coördinatiebesluit organisatie, bedrijfsvoering en informatiesystemen rijksdienst, ook wel Coördinatiebesluit genoemd, de bevoegdheid heeft, na overleg met andere Ministers, kaders vast te stellen voor de bedrijfsvoering van andere ministeries;\noverwegende dat er een Besluit CIO-stelsel Rijksdienst van kracht is;\nconstaterende dat de CIO's binnen ministeries belast zijn met de ontwikkeling en coördinatie van het informatievoorzienings- en digitaliseringsbeleid en dat in dezen ook de CIO Rijk een rol heeft;\nverzoekt de regering de samenwerking en de slagkracht binnen de rijksdienst te vergroten als het gaat om het informatievoorzienings- en digitaliseringsbeleid en daartoe het huidige Besluit CIO-stelsel Rijksdienst aan te passen,\nen gaat over tot de orde van de dag.\nBuijsse",
  "content_char_count": 1152,
  "source": {
    "document_id": "61747590-ad96-4894-894e-a7a03c97767c",
    "document_nummer": "2025D10901",
    "document_soort": "Motie",
    "publication_id": "711fe1ff-475f-4fb9-86ff-caa675c1156d",
    "publication_content_type": "application/xml",
    "publication_length": 2580,
    "cached": false,
    "binary_path": "bronmateriaal-onbewerkt\\cache\\document_publications\\711fe1ff-475f-4fb9-86ff-caa675c1156d.xml"
  },
  "issues": []
}