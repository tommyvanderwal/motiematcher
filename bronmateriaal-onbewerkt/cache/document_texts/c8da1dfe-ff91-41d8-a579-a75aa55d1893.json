{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 517\nVeiligheidsregio’s\nNr.\n268\nMOTIE VAN HET LID MUTLUER C.S.\nVoorgesteld\n20 maart 2025\nDe Kamer,\ngehoord de beraadslaging,\noverwegende dat de Kamer de wens heeft uitgesproken om PTSS bij de brandweer als landelijk erkende beroepsziekte aan te merken;\noverwegende dat men over de praktische invulling hiervan nog in overleg is met de veiligheidsregio's;\nconstaterende dat brandweerlieden met PTSS momenteel geconfronteerd worden met kortingen op inkomen, medische kosten en bijvoorbeeld de kosten voor een nieuw rijbewijs, zolang er geen regeling is;\nverzoekt de regering:\n•\nte waarborgen dat in de uitkomst van de onderhandelingen over PTSS bij de brandweer, inclusief de erkenning als beroepsziekte, ook de gevolgen voor het inkomen en de kosten (zoals medische kosten en de kosten van een rijbewijs) worden meegenomen, en dat er een passende regeling wordt getroffen;\n•\nzolang er geen definitieve regeling is, in overleg met de veiligheidsregio's ervoor te zorgen dat de genoemde kortingen en kosten niet ten laste komen van brandweerlieden met PTSS, en hen rechtvaardig en zorgzaam te behandelen,\nen gaat over tot de orde van de dag.\nMutluer\nBoswijk\nVan Nispen",
  "content_char_count": 1238,
  "source": {
    "document_id": "817224ab-b35e-4d1d-8bbb-067a3552a2a3",
    "document_nummer": "2025D12077",
    "document_soort": "Motie",
    "publication_id": "c8da1dfe-ff91-41d8-a579-a75aa55d1893",
    "publication_content_type": "application/xml",
    "publication_length": 3004,
    "cached": false,
    "binary_path": "bronmateriaal-onbewerkt\\cache\\document_publications\\c8da1dfe-ff91-41d8-a579-a75aa55d1893.xml"
  },
  "issues": []
}