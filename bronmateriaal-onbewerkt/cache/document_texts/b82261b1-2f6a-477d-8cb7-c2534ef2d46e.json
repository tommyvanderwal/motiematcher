{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n473\nMOTIE VAN HET LID POSTMA\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat een van de adviezen uit het rapport Actieagenda netcongestie laagspanningsnetten is dat de overheid en het bedrijfsleven toegang krijgen tot data in huis via slimme apparaten om zo de energievraag te sturen en bijvoorbeeld warmtepompen later of eerder aan te zetten;\nconstaterende dat ieder mens beschikking en eigenaarschap moet blijven kunnen houden over zijn eigen gegevens en data;\nverzoekt de regering te waarborgen dat netbeheerders en elektriciteitsbedrijven expliciet toestemming moeten vragen bij huishoudens voor het aansturen van apparaten en het gebruik van de data daarvan, en anderzijds dat huishoudens dit moeten kunnen weigeren zonder dat dit consequenties heeft voor hun energielevering,\nen gaat over tot de orde van de dag.\nPostma",
  "content_char_count": 986,
  "source": {
    "document_id": "2b51ca18-e064-4808-9e0c-8dfdaf95181a",
    "document_nummer": "2024D07066",
    "document_soort": "Motie",
    "publication_id": "b82261b1-2f6a-477d-8cb7-c2534ef2d46e",
    "publication_content_type": "application/xml",
    "publication_length": 2317,
    "cached": false,
    "binary_path": "bronmateriaal-onbewerkt\\cache\\document_publications\\b82261b1-2f6a-477d-8cb7-c2534ef2d46e.xml"
  },
  "issues": []
}