{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1440\nMOTIE VAN HET LID TEUNISSEN\nVoorgesteld\n19 december 2024\nDe Kamer,\ngehoord de beraadslaging,\noverwegende dat de Algemene Rekenkamer heeft geconcludeerd dat bij CCS-projecten, zoals Porthos, de risico's op lange termijn voornamelijk bij de Staat liggen;\noverwegende dat de industrie onevenredig profiteert van stijgende CO2-prijzen, terwijl de rijksoverheid niet evenredig meedeelt in deze hogere opbrengsten;\noverwegende dat een evenwichtigere verdeling van baten en risico's bij CCS-projecten noodzakelijk is;\nverzoekt de regering te onderzoeken hoe bij CCS-projecten meer baten naar de Staat te laten vloeien;\nverzoekt de regering tevens te waarborgen dat de risico's en kosten van mogelijke lekkage of andere milieurisico's niet door de belastingbetaler worden gedragen,\nen gaat over tot de orde van de dag.\nTeunissen",
  "content_char_count": 936,
  "source": {
    "document_id": "5a86c9ac-30a2-4581-b4da-825a10511160",
    "document_nummer": "2024D51483",
    "document_soort": "Motie",
    "publication_id": "1055edae-cf7e-4010-930f-0ee36faf5f50",
    "publication_content_type": "application/xml",
    "publication_length": 2361,
    "cached": false,
    "binary_path": "bronmateriaal-onbewerkt\\cache\\document_publications\\1055edae-cf7e-4010-930f-0ee36faf5f50.xml"
  },
  "issues": []
}