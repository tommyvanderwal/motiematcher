{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3207\nMOTIE VAN HET LID BOSWIJK C.S.\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat Oekraïne sinds 1991 een soevereine en onafhankelijke staat is met internationaal erkende grenzen;\noverwegende dat Rusland sinds 2014, en in het bijzonder sinds 24 februari 2022, een grootschalige illegale en gewelddadige militaire aanval uitvoert op Oekraïne, in strijd met het internationaal recht;\noverwegende dat de Nederlandse regering het internationaal recht en het recht op zelfbeschikking hoog in het vaandel heeft staan;\nspreekt uit dat Nederland de onafhankelijkheid, soevereiniteit en territoriale integriteit van Oekraïne binnen de grenzen van 1991 onvoorwaardelijk blijft steunen;\nspreekt tevens uit dat Nederland geen enkele erkenning zal geven aan enige poging tot annexatie of bezetting van Oekraïens grondgebied door de Russische Federatie;\nverzoekt de regering actief te pleiten voor niet-erkenning van Russische bezettingen van Oekraïens grondgebied;\nverzoekt de regering daarnaast andere landen actief aan te moedigen vergelijkbare verklaringen af te leggen,\nen gaat over tot de orde van de dag.\nBoswijk\nPiri\nPaternotte\nVan Campen\nStoffer\nDassen\nCeder",
  "content_char_count": 1319,
  "source": {
    "document_id": "32c59391-ab67-4aed-baa1-b349e961315e",
    "document_nummer": "2025D32307",
    "document_soort": "Motie",
    "publication_id": "c888bfd9-05d9-416a-9e72-07de71fdc122",
    "publication_content_type": "application/xml",
    "publication_length": 5672,
    "cached": false,
    "binary_path": "bronmateriaal-onbewerkt\\cache\\document_publications\\c888bfd9-05d9-416a-9e72-07de71fdc122.xml"
  },
  "issues": []
}