{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n129\nMOTIE VAN HET LID VAN ZANTEN\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de Minister van OCW heeft besloten eenmalig 3,6 miljoen euro te investeren in sociale veiligheid bij NPO;\nconstaterende dat de NPO volgend jaar reeds 952 miljoen euro aan belastinggeld ontvangt en daarmee voldoende budget heeft voor het verbeteren van de sociale veiligheid;\noverwegende dat sociale veiligheid een managementvraagstuk is, dit een taak en opdracht is van de NPO zelf en het zodoende ook aan de NPO is om te zorgen voor sociale veiligheid binnen de organisatie;\nvan mening dat slecht gedrag niet moet worden beloond en de belastingbetaler niet hoeft op te draaien voor misstanden op de werkvloer bij de NPO;\nverzoekt de regering de eenmalige investering van 3,6 miljoen euro in te trekken,\nen gaat over tot de orde van de dag.\nVan Zanten",
  "content_char_count": 1106,
  "source": {
    "document_id": "7862be78-a483-4684-ab0f-92d3c3dfb01e",
    "document_nummer": "2024D47197",
    "document_soort": "Motie",
    "publication_id": "e3c6941c-b362-424e-9576-301aeb5e8974",
    "publication_content_type": "application/xml",
    "publication_length": 2535,
    "cached": false,
    "binary_path": "bronmateriaal-onbewerkt\\cache\\document_publications\\e3c6941c-b362-424e-9576-301aeb5e8974.xml"
  },
  "issues": []
}