{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 332\nWijziging van de Vreemdelingenwet 2000 in verband met de implementatie van richtlijn (EU) 2021/1883 van het Europees parlement en de Raad van 20 oktober 2021 betreffende de voorwaarden voor toegang en verblijf van onderdanen van derde landen met het oog op een hooggekwalificeerde baan, en tot intrekking van Richtlijn 2009/50/EG van de Raad (PbEU 2021, L 382/1)\nNr.\n39\nMOTIE VAN DE LEDEN CEDER EN VAN NISPEN\nVoorgesteld\n20 mei 2025\nDe Kamer,\ngehoord de beraadslaging,\noverwegende dat het van belang is misbruik door werkgevers tegen te gaan en dat een steviger ontmoedigingsbeleid ten aanzien van onrechtmatig gedrag hierbij helpt;\nverzoekt de regering het Vreemdelingenbesluit zo te wijzigen dat, als er een sanctie is opgelegd, een bedrijf wordt uitgezonderd van de mogelijkheid om\nwerknemers met een blauwe kaart te laten werken,\nen gaat over tot de orde van de dag.\nCeder\nVan Nispen",
  "content_char_count": 965,
  "source": {
    "document_id": "5e5d2821-fd6b-4d03-afe1-4e78c58d765a",
    "document_nummer": "2025D22719",
    "document_soort": "Motie",
    "publication_id": "ad3e91f8-55e8-4ecd-bb5f-0fc820eb0deb",
    "publication_content_type": "application/xml",
    "publication_length": 5427,
    "cached": false,
    "binary_path": "bronmateriaal-onbewerkt\\cache\\document_publications\\ad3e91f8-55e8-4ecd-bb5f-0fc820eb0deb.xml"
  },
  "issues": []
}