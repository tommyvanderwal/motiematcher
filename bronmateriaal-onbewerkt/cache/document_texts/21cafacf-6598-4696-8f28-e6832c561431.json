{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n454\nMOTIE VAN HET LID IDSINGA\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat in 2024 de verkoop van TenneT Duitsland aan de Duitse staat op het laatste moment afketste;\nconstaterende dat de Nederlandse Minister van FinanciÃ«n nu onderzoekt hoe een deel van TenneT Duitsland verkocht kan worden aan private investeerders;\noverwegende dat er een nieuwe Duitse regering is aangetreden, zonder de FDP, die de Schuldenbremse heeft opgegeven en een groot infrastructuurfonds met 500 miljard gaat optuigen;\noverwegende dat hiermee een belangrijke belemmering voor de verkoop aan de Duitse staat is opgeheven;\noverwegende dat de afweging tussen het klimaatbelang en het tariefbeheersingsbelang bij Duitsland thuishoort en verkoop aan de Duitse staat het meest voor de hand ligt;\nverzoekt de regering de verkoop van TenneT Duitsland aan de Duitse staat opnieuw in overweging te nemen en bij de Duitse regering te informeren naar de mogelijkheden hiervoor;\nverzoekt de regering om zich in te spannen om de opbrengst van de verkoop van TenneT Duitsland in ieder geval over te hevelen naar TenneT Nederland en hiermee de verzwaring van het hoogspanningsnet in Nederland te financieren,\nen gaat over tot de orde van de dag.\nIdsinga",
  "content_char_count": 1364,
  "source": {
    "document_id": "6119e4e0-dcc7-4db2-ab3a-e70a0ff9be9f",
    "document_nummer": "2025D27171",
    "document_soort": "Motie",
    "publication_id": "21cafacf-6598-4696-8f28-e6832c561431",
    "publication_content_type": "application/xml",
    "publication_length": 4959,
    "cached": false,
    "binary_path": "bronmateriaal-onbewerkt\\cache\\document_publications\\21cafacf-6598-4696-8f28-e6832c561431.xml"
  },
  "issues": []
}