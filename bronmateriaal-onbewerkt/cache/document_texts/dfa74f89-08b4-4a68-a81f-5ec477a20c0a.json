{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n470\nMOTIE VAN HET LID KRÖGER\nVoorgesteld\n27 februari 2024\nDe Kamer,\ngehoord de beraadslaging,\nconstaterende dat er huishoudens zijn waarvan de energierekening is gestegen sinds ze zijn aangesloten op warmtenetten;\nconstaterende dat daarmee beloftes aan huishoudens zijn verbroken en energiecoöperaties door onzekerheid steeds vaker afzien van een warmtenet;\noverwegende dat deze situatie funest is voor het draagvlak voor warmtenetten en voor de energietransitie;\noverwegende dat de behandeling van de Warmtewet nog op zich laat wachten;\nverzoekt de regering om nog dit jaar ervoor te zorgen dat de warmtetarieven gebaseerd zijn op reële kosten of anders afnemers hiervoor tegemoet te komen,\nen gaat over tot de orde van de dag.\nKröger",
  "content_char_count": 861,
  "source": {
    "document_id": "c08913bf-48da-4c61-8320-678d19f1f000",
    "document_nummer": "2024D07014",
    "document_soort": "Motie",
    "publication_id": "dfa74f89-08b4-4a68-a81f-5ec477a20c0a",
    "publication_content_type": "application/xml",
    "publication_length": 2238,
    "cached": false,
    "binary_path": "bronmateriaal-onbewerkt\\cache\\document_publications\\dfa74f89-08b4-4a68-a81f-5ec477a20c0a.xml"
  },
  "issues": []
}