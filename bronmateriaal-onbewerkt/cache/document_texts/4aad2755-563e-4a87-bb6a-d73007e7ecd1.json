{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 034\nDigitale leermiddelen\nNr.\n67\nMOTIE VAN DE LEDEN SOEPBOER EN ROODERKERK\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat scholen bij de aanschaf van lesmateriaal vaak vastzitten aan meerjarige licentiecontracten en regelmatig verplicht worden digitale leeromgevingen aan te schaffen die in de helft van de gevallen niet eens worden geactiveerd, laat staan gebruikt;\nconstaterende dat scholen hierdoor belemmerd worden leermiddelen te kiezen op basis van kwaliteit, behoefte en kosten, en ze daarnaast gedwongen worden tot het verspillen van publieke middelen aan diensten waar ze geen behoefte aan hebben;\noverwegende dat het schadelijk is voor ons publieke funderend onderwijs als aanbieders op de leermiddelenmarkt op deze wijze voorkomen dat scholen lesmethodes selecteren (hoofdzakelijk) op basis van essentiÃ«le criteria;\noverwegende dat het onwenselijk is dat aanbieders op de leermiddelenmarkt scholen ertoe verplichten publieke middelen ondoelmatig te besteden aan ongebruikte digitale licenties;\nverzoekt de regering de leermiddelenmarkt zo te reguleren dat scholen niet langer gebonden zijn aan meerjarige licenties en ze zelf kunnen bepalen wanneer zij overstappen, papieren en digitale leermiddelen altijd afzonderlijk kunnen worden aangeschaft en de bijkomende kosten daarvan volledig transparant zijn,\nen gaat over tot de orde van de dag.\nSoepboer\nRooderkerk",
  "content_char_count": 1477,
  "source": {
    "document_id": "33f4f138-8e5a-4e1e-8ac2-8577adb3078d",
    "document_nummer": "2025D23445",
    "document_soort": "Motie",
    "publication_id": "4aad2755-563e-4a87-bb6a-d73007e7ecd1",
    "publication_content_type": "application/xml",
    "publication_length": 5242,
    "cached": false,
    "binary_path": "bronmateriaal-onbewerkt\\cache\\document_publications\\4aad2755-563e-4a87-bb6a-d73007e7ecd1.xml"
  },
  "issues": []
}