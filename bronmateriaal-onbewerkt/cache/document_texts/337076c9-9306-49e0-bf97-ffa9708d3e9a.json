{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n279\nMOTIE VAN DE LEDEN POSTMA EN PETER DE GROOT\nVoorgesteld\n10 juni 2025\nDe Kamer,\ngehoord de beraadslaging,\nconstaterende dat het begrip «veiligheid» soms breder wordt uitgelegd dan technisch meetbare veiligheid alleen;\nconstaterende dat dit leidt tot onduidelijkheid en onrust;\noverwegende dat medeoverheden en omwonenden baat hebben bij een heldere omschrijving van het begrip «veiligheid» en dat het belangrijk is deze te stoelen op fysieke meetbare onderdelen;\nverzoekt de regering het begrip «veiligheid» te definiëren als technisch meetbare veiligheid en deze in de Mijnbouwwet te verankeren;\nverzoekt de regering daarbij helder de taken van SodM omtrent het meten van veiligheid te omschrijven en deze op te nemen langs de lijnen van de vastgelegde definitie van technisch meetbare veiligheid,\nen gaat over tot de orde van de dag.\nPostma\nPeter de Groot",
  "content_char_count": 951,
  "source": {
    "document_id": "4750f166-4bf6-4b9b-85f4-4c898c110263",
    "document_nummer": "2025D26949",
    "document_soort": "Motie",
    "publication_id": "337076c9-9306-49e0-bf97-ffa9708d3e9a",
    "publication_content_type": "application/xml",
    "publication_length": 4665,
    "cached": false,
    "binary_path": "bronmateriaal-onbewerkt\\cache\\document_publications\\337076c9-9306-49e0-bf97-ffa9708d3e9a.xml"
  },
  "issues": []
}