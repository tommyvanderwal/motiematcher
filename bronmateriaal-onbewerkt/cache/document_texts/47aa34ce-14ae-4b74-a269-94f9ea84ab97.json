{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 625\nWaterbeleid\nNr.\n676\nMOTIE VAN HET LID BAMENGA\nVoorgesteld\n8 oktober 2024\nDe Kamer,\ngehoord de beraadslaging,\nconstaterende dat Nederland, een laaggelegen delta, kwetsbaar is voor een veranderend klimaat en voor weersextremen;\noverwegende dat het voor onze toekomstige welvaart en veiligheid van groot belang is om water en bodem sturend te laten zijn bij ruimtelijke keuzes;\noverwegende dat er heel goede stappen zijn gezet in het borgen van de structurerende keuzes uit water en bodem sturend, maar dat het onduidelijk is in hoeverre het kabinet voornemens is om dit voort te zetten;\nverzoekt de regering om onverkort door te gaan met het uitwerken en toepassen van water en bodem sturend en om waar zich maatschappelijke knelpunten voordoen, zoals rondom woningbouw, deze binnen de kaders van water en bodem sturend op te lossen,\nen gaat over tot de orde van de dag.\nBamenga",
  "content_char_count": 954,
  "source": {
    "document_id": "b64352e4-e09e-472d-80d2-30760981d8da",
    "document_nummer": "2024D37414",
    "document_soort": "Motie",
    "publication_id": "47aa34ce-14ae-4b74-a269-94f9ea84ab97",
    "publication_content_type": "application/xml",
    "publication_length": 2306,
    "cached": false,
    "binary_path": "bronmateriaal-onbewerkt\\cache\\document_publications\\47aa34ce-14ae-4b74-a269-94f9ea84ab97.xml"
  },
  "issues": []
}