{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nJ\nVaststelling van de begrotingsstaat van het Deltafonds voor het jaar 2025\nNr.\n11\nMOTIE VAN HET LID GABRIËLS\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\noverwegende dat de Minister van Infrastructuur en Waterstaat eindverantwoordelijke is voor het halen van de doelen van de Kaderrichtlijn Water;\noverwegende dat de Minister van IenW afhankelijk is van lagere overheden voor de uitvoering van maatregelen en het behalen van de doelen van de Kaderrichtlijn Water;\noverwegende dat het niet behalen van de doelen van de Kaderrichtlijn Water kan leiden tot hoge maatschappelijke kosten vanwege bestuurlijke boetes vanuit de EU, rechtszaken, beperkingen voor de bouwwereld, intrekken van vergunningen et cetera;\nverzoekt de regering om haar aanwijzingsbevoegdheid in te zetten als dat nodig is om de doelen van de Kaderrichtlijn Water te halen,\nen gaat over tot de orde van de dag.\nGabriëls",
  "content_char_count": 1019,
  "source": {
    "document_id": "b02742f7-beb2-401a-be20-9517f76888f1",
    "document_nummer": "2024D44617",
    "document_soort": "Motie",
    "publication_id": "5ce4712f-fd15-4616-b2ed-ec1069b34aea",
    "publication_content_type": "application/xml",
    "publication_length": 2425,
    "cached": false,
    "binary_path": "bronmateriaal-onbewerkt\\cache\\document_publications\\5ce4712f-fd15-4616-b2ed-ec1069b34aea.xml"
  },
  "issues": []
}