{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1628\nMOTIE VAN HET LID VAN DER PLAS C.S.\nVoorgesteld\n14 maart 2024\nDe Kamer,\ngehoord de beraadslaging,\noverwegende dat voedselzekerheid een essentiële pijler is voor het welzijn en de stabiliteit van de Europese Unie;\nconstaterende dat een langjarige strategische landbouwvisie binnen de Europese Unie van cruciaal belang is om de continuïteit van voedselzekerheid te waarborgen en te bevorderen;\noverwegende dat Nederland beschikt over de expertise, kennis en ervaring om het voortouw te nemen in het opstellen van een langjarige strategische landbouwvisie;\nroept de regering op actief en constructief leiderschap te tonen door het initiatief te nemen tot het opstellen van een langjarige strategische landbouwvisie binnen de Europese Unie, waarbij de continuïteit van voedselzekerheid vooropstaat;\nverzoekt de regering daarbij alle lidstaten te betrekken en te streven naar breed gedragen afspraken en maatregelen,\nen gaat over tot de orde van de dag.\nVan der Plas\nPierik\nFlach",
  "content_char_count": 1092,
  "source": {
    "document_id": "e3509e79-d64e-4bf1-91cd-a650f4f8205c",
    "document_nummer": "2024D09886",
    "document_soort": "Motie",
    "publication_id": "6810dae1-e762-40cd-92e4-b15fb06f7c8e",
    "publication_content_type": "application/xml",
    "publication_length": 2575,
    "cached": false,
    "binary_path": "bronmateriaal-onbewerkt\\cache\\document_publications\\6810dae1-e762-40cd-92e4-b15fb06f7c8e.xml"
  },
  "issues": []
}