{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1121\nMOTIE VAN HET LID DASSEN C.S.\nVoorgesteld tijdens het Notaoverleg van\n15 april 2024\nDe Kamer,\ngehoord de beraadslaging,\nconstaterende dat de Benelux en de Baltische staten een verdrag hebben gesloten waarbij diploma's en kwalificaties automatisch worden erkend maar dit niet geldt voor mbo-diploma's en/of -kwalificaties;\noverwegende dat de wederzijdse erkenning van diploma's en kwalificaties de leer- en arbeidsmobiliteit binnen Europa vergroot en belemmeringen voor grensoverschrijdend werken verkleint;\nverzoekt de regering te onderzoeken hoe het Benelux-Baltische verdrag ook voor mbo-opleidingen en kwalificaties te laten gelden en de mogelijkheden aan de Kamer terug te koppelen,\nen gaat over tot de orde van de dag.\nDassen\nPaternotte\nMartens-America\nErgin\nTseggai",
  "content_char_count": 908,
  "source": {
    "document_id": "91299cf9-d5c6-4803-878b-ed4d88a5c558",
    "document_nummer": "2024D15143",
    "document_soort": "Motie",
    "publication_id": "cd4ba6d2-e903-4daa-b13a-8257c63e5fa8",
    "publication_content_type": "application/xml",
    "publication_length": 2381,
    "cached": false,
    "binary_path": "bronmateriaal-onbewerkt\\cache\\document_publications\\cd4ba6d2-e903-4daa-b13a-8257c63e5fa8.xml"
  },
  "issues": []
}