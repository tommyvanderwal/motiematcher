{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1340\nMOTIE VAN HET LID MICHON-DERKZEN\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat volgens het CBS in 2024 ruim 9% van de Nederlanders slachtoffer was van online fraude of oplichting;\nconstaterende dat bankhelpdeskfraude de afgelopen jaren fors is toegenomen, met alle financiÃ«le, emotionele en psychische gevolgen voor duizenden slachtoffers van dien;\noverwegende dat de huidige Telecommunicatiewet onvoldoende mogelijkheden biedt voor telecombedrijven om banken te ondersteunen om deze vorm van fraude te bestrijden;\noverwegende dat het wenselijk is dat telecomaanbieders, in samenwerking met banken, effectiever kunnen optreden tegen online fraude;\noverwegende dat het kabinet een aantal wetsaanpassingen van de Telecommunicatiewet voorbereidt, waaronder het wetsvoorstel over nummerbeleid, en het toevoegen van een grondslag voor aanbieders van telecommunicatienetwerken om verkeersgegevens te verwerken voor fraudepreventie;\noverwegende dat deze voorstellen nog altijd niet in consultatie zijn gegaan, terwijl de voorstellen al enige jaren in voorbereiding zijn;\nverzoekt de regering om deze wetswijzigingen met een grotere mate van urgentie op te pakken, en beide wetswijzigingen uiterlijk begin 2026 aan de Tweede Kamer aan te bieden,\nen gaat over tot de orde van de dag.\nMichon-Derkzen",
  "content_char_count": 1453,
  "source": {
    "document_id": "6b54db9a-b7be-48e4-8a81-9e8004404de8",
    "document_nummer": "2025D24457",
    "document_soort": "Motie",
    "publication_id": "431ea506-76c1-4a84-b0e3-18cdd876056f",
    "publication_content_type": "application/xml",
    "publication_length": 5039,
    "cached": false,
    "binary_path": "bronmateriaal-onbewerkt\\cache\\document_publications\\431ea506-76c1-4a84-b0e3-18cdd876056f.xml"
  },
  "issues": []
}