{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 170\nGehandicaptenbeleid\nNr.\n322\nMOTIE VAN HET LID EL ABASSI\nVoorgesteld\n3 april 2024\nDe Kamer,\ngehoord de beraadslaging,\nconstaterende dat gemeenten op grond van de Wmo, de Participatiewet en de Jeugdwet sinds 2016 verplicht zijn om een inclusieagenda op te stellen;\nconstaterende dat de overheid geen kader stelt, geen deadlines op invoering, niet monitort en geen sancties oplegt voor het uitblijven van een lokale inclusieagenda;\noverwegende dat het cruciaal is dat de overheid een prominente rol dient te nemen om de gemeenten aan te sporen om een lokale inclusieagenda op te stellen;\nverzoekt de regering om met een handreiking te komen waarin kaders worden opgesteld voor gemeenten en in de handreiking aan te geven hoe de gemeenten gecontroleerd worden en welke sancties volgen op het moment dat een lokale inclusieagenda uitblijft,\nen gaat over tot de orde van de dag.\nEl Abassi",
  "content_char_count": 960,
  "source": {
    "document_id": "7ae4571f-1667-48ef-a25c-5e1ce606a183",
    "document_nummer": "2024D13129",
    "document_soort": "Motie",
    "publication_id": "82ac4fa7-f705-4885-8b82-d6d90c03d8c3",
    "publication_content_type": "application/xml",
    "publication_length": 2312,
    "cached": false,
    "binary_path": "bronmateriaal-onbewerkt\\cache\\document_publications\\82ac4fa7-f705-4885-8b82-d6d90c03d8c3.xml"
  },
  "issues": []
}