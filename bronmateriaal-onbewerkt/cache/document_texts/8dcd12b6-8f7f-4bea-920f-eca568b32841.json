{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n60\nMOTIE VAN HET LID CEDER\nVoorgesteld\n4 december 2024\nDe Kamer,\ngehoord de beraadslaging,\nconstaterende dat de ervaringen van een middelbare school met een verdiepingsmodule defensie als keuzevak voor leerlingen vanaf 16 jaar positief zijn, zowel voor Defensie als voor de fysieke en mentale gesteldheid van de deelnemende leerlingen;\noverwegende dat Defensie kampt met een personeelstekort en een dergelijke module bijdraagt aan vergroten van de interesse bij jongeren om bij Defensie te komen werken, zowel bij mannen als vrouwen;\noverwegende dat Defensie dergelijke modules op dit moment niet actief aanbiedt en dat het wenselijk is dat Defensie wel regie over inhoud en randvoorwaarden houdt;\nverzoekt de regering de mogelijkheden te onderzoeken voor de ontwikkeling van een verdiepingsmodule defensie voor middelbare scholen,\nen gaat over tot de orde van de dag.\nCeder",
  "content_char_count": 1050,
  "source": {
    "document_id": "4c37ae5f-e65f-424f-afab-e28835c3dc64",
    "document_nummer": "2024D47889",
    "document_soort": "Motie",
    "publication_id": "8dcd12b6-8f7f-4bea-920f-eca568b32841",
    "publication_content_type": "application/xml",
    "publication_length": 2454,
    "cached": false,
    "binary_path": "bronmateriaal-onbewerkt\\cache\\document_publications\\8dcd12b6-8f7f-4bea-920f-eca568b32841.xml"
  },
  "issues": []
}