{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n891\nMOTIE VAN HET LID CLAASSEN\nVoorgesteld\n18 december 2024\nDe Kamer,\ngehoord de beraadslaging,\noverwegende dat streekziekenhuizen onder druk staan om te kunnen overleven;\nconstaterende dat er in het veld behoefte bestaat en draagvlak is om nieuwe samenwerkingsvormen in praktijk te brengen, waarmee de stijgende zorgvraag zonder groei van medewerkers beter kan worden opgevangen;\nconstaterende dat de uitwerking van het voorstel van het Centrum Acute Zorg Zoetermeer (CAZ) bijdraagt aan bovengenoemde punten en een voorbeeld is om hoogwaardige zorg te behouden voor de burgers in Zoetermeer;\nverzoekt de regering om het CAZ de status van experiment te geven zodat snel met de implementatie kan worden gestart, waarna ook in andere regioâ€™s de streekziekenhuizen, samen met huisartsen en vvt-instellingen, op basis van de uitgangspunten uit dit concept een op maat gemaakte oplossing kunnen realiseren;\nverzoekt de voortgang te volgen en de Kamer hierover jaarlijks te informeren,\nen gaat over tot de orde van de dag.\nClaassen",
  "content_char_count": 1126,
  "source": {
    "document_id": "ac6ed50a-dda3-4327-955b-ee0b3ed21c95",
    "document_nummer": "2024D50688",
    "document_soort": "Motie",
    "publication_id": "3fd72cdb-e9c2-4123-908b-2ac4c5a5ca7e",
    "publication_content_type": "application/xml",
    "publication_length": 2501,
    "cached": false,
    "binary_path": "bronmateriaal-onbewerkt\\cache\\document_publications\\3fd72cdb-e9c2-4123-908b-2ac4c5a5ca7e.xml"
  },
  "issues": []
}