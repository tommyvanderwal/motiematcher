{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1295\nMOTIE VAN HET LID KRUL\nVoorgesteld\n20 februari 2025\nDe Kamer,\ngehoord de beraadslaging,\noverwegende dat er in de VS met de verkiezing van Trump een tech-oligarchie lijkt te ontstaan, waarbij CEO's van big tech vergaande economische en politieke invloed verwerven, van wie Elon Musk het belangrijkste gezicht is;\nconstaterende dat er geen overzicht bestaat van de zakelijke relaties tussen de Nederlandse overheid en bedrijven gelieerd aan Musk;\noverwegende dat zo'n overzicht inzicht kan geven in de Nederlandse afhankelijkheid van bedrijven gelieerd aan Elon Musk en de daarbij behorende economische invloed en de risico's die dat met zich meebrengt;\nverzoekt de regering een overzicht van alle zakelijke relaties tussen de Nederlandse overheid en bedrijven gelieerd aan Elon Musk met de Kamer te delen,\nen gaat over tot de orde van de dag.\nKrul",
  "content_char_count": 978,
  "source": {
    "document_id": "a1f3de50-436e-4675-9495-4f743cf226cf",
    "document_nummer": "2025D07241",
    "document_soort": "Motie",
    "publication_id": "cc8e4ee8-3ba1-4909-9b74-7561c9f3ec90",
    "publication_content_type": "application/xml",
    "publication_length": 2331,
    "cached": false,
    "binary_path": "bronmateriaal-onbewerkt\\cache\\document_publications\\cc8e4ee8-3ba1-4909-9b74-7561c9f3ec90.xml"
  },
  "issues": []
}