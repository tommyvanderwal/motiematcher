{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 658\nInitiatiefnota van het lid Mutluer over femicide â€“ erkenning en aanpak van gendergerelateerd dodelijk geweld\nNr.\n15\nMOTIE VAN HET LID BRUYNING\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\nconstaterende dat in Nederland iedere acht dagen een vrouw door femicide om het leven komt en dat bestaande initiatieven en projecten vaak versnipperd opereren;\noverwegende dat versnippering leidt tot gemiste kansen om levens te redden, terwijl kennis, expertise en bewezen effectieve werkwijzen juist breed gedeeld en versterkt moeten worden;\noverwegende dat in verschillende Europese landen al waardevolle ervaringen zijn opgedaan in de preventie en bestrijding van femicide;\nverzoekt de regering om een landelijk consortium van werkende initiatieven tegen femicide en vrouwenhaat te ondersteunen en daarbij te onderzoeken hoe kennis en expertise uit andere Europese landen die vooroplopen op dit terrein actief kunnen worden betrokken;\nverzoekt de regering voorts om jaarlijks een congres te organiseren waarin kennisdeling, praktijkervaring en beleidsontwikkeling samenkomen, zodat de aanpak van femicide nationaal en internationaal structureel wordt versterkt,\nen gaat over tot de orde van de dag.\nBruyning",
  "content_char_count": 1326,
  "source": {
    "document_id": "0b32082f-cac4-4cd1-8b9a-d3b9048be3ed",
    "document_nummer": "2025D40946",
    "document_soort": "Motie",
    "publication_id": "d6f8d857-ec0f-4dd9-a4e1-c5542553618e",
    "publication_content_type": "application/xml",
    "publication_length": 5018,
    "cached": false,
    "binary_path": "bronmateriaal-onbewerkt\\cache\\document_publications\\d6f8d857-ec0f-4dd9-a4e1-c5542553618e.xml"
  },
  "issues": []
}