{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n221\nMOTIE VAN HET LID TIMMERMANS\nVoorgesteld\n30 mei 2024\nDe Kamer,\ngehoord de beraadslaging,\noverwegende dat verschillende Europese veiligheidsdiensten waarschuwen dat Rusland en andere landen in toenemende mate sabotage, spionage en ondermijnende beïnvloeding inzetten om Europese samenlevingen te destabiliseren;\noverwegende dat het van belang is dat Europese landen effectief met elkaar samenwerken om de samenleving weerbaarder te maken;\nverzoekt de regering om zich samen met andere lidstaten in te zetten voor een Eurocommissaris voor civiele weerbaarheid die verantwoordelijk is voor een integrale aanpak ten behoeve van de Europese weerbaarheid tegen buitenlandse ondermijnende beïnvloeding,\nen gaat over tot de orde van de dag.\nTimmermans",
  "content_char_count": 850,
  "source": {
    "document_id": "001512f3-e1ee-4c61-95c9-3d3a031ca766",
    "document_nummer": "2024D22244",
    "document_soort": "Motie",
    "publication_id": "4ba85631-c8a3-440c-97ef-ed94ed862160",
    "publication_content_type": "application/xml",
    "publication_length": 2183,
    "cached": false,
    "binary_path": "bronmateriaal-onbewerkt\\cache\\document_publications\\4ba85631-c8a3-440c-97ef-ed94ed862160.xml"
  },
  "issues": []
}