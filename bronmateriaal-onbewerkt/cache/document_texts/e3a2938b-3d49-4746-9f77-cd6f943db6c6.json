{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n769\nMOTIE VAN HET LID EL ABASSI\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat financiële problemen een van de grootste veroorzakers zijn van een ongezonde leefstijl;\noverwegende dat er onduidelijkheid heerst over de definitie van het begrip «onbewerkt», wat heeft geleid tot het ontbreken van een btw-nultarief op onbewerkte groenten en fruit;\noverwegende dat volgens SEO Economisch Onderzoek (SEO) groenten en fruit die alleen bewerkingen ondergaan hebben als snijden, verpakken onder beschermende atmosfeer, invriezen of blancheren, nog steeds beschouwd moeten worden als onbewerkt omdat deze handelingen de aard van de producten niet fundamenteel veranderen;\noverwegende dat het Voedingscentrum deze term ondersteunt;\nverzoekt de regering om een btw-nultarief op onbewerkte groenten en fruit in te stellen per 2025, waarbij de term «onbewerkt» geïnterpreteerd wordt zoals gesteld door SEO en ondersteund door het Voedingscentrum,\nen gaat over tot de orde van de dag.\nEl Abassi",
  "content_char_count": 1122,
  "source": {
    "document_id": "9891d775-083e-4d4f-8515-ae313ed477cc",
    "document_nummer": "2024D23209",
    "document_soort": "Motie",
    "publication_id": "e3a2938b-3d49-4746-9f77-cd6f943db6c6",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\e3a2938b-3d49-4746-9f77-cd6f943db6c6.xml"
  },
  "issues": []
}