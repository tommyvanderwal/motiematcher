{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1011\nMOTIE VAN HET LID TIELEN\nVoorgesteld\n28 maart 2024\nDe Kamer,\ngehoord de beraadslaging,\nconstaterende dat de veiligheid voor jongeren in de gesloten jeugdzorg al jaren tekortschiet;\noverwegende dat diverse jeugdzorgprofessionals en teams van professionals onmachtig blijken om de noodzakelijke veilige omgeving te creÃ«ren;\noverwegende dat is gebleken dat er een stijging is in het aantal gemelde niet-gediplomeerde en/of met valse vog's werkzame zorgprofessionals;\nverzoekt de regering om samen met het veld, het Consortium Kleinschaligheid en kennisinstituten te komen tot een breed en diep overzicht van de vereiste en in de praktijk beschikbare bevoegdheden en bekwaamheden van zorgprofessionals in de (gesloten) jeugdzorg, waarbij de gesignaleerde knelpunten van de IGJ worden meegenomen;\nverzoekt tevens om een concreet actieplan dat dit verschil significant verkleint, en om daarover dit kalenderjaar te rapporteren,\nen gaat over tot de orde van de dag.\nTielen",
  "content_char_count": 1062,
  "source": {
    "document_id": "6782c9c0-ab2c-42be-ab09-6ab41245f762",
    "document_nummer": "2024D12358",
    "document_soort": "Motie",
    "publication_id": "4c8a1b11-8633-4574-bdad-859343f1fe87",
    "publication_content_type": "application/xml",
    "publication_length": 2437,
    "cached": false,
    "binary_path": "bronmateriaal-onbewerkt\\cache\\document_publications\\4c8a1b11-8633-4574-bdad-859343f1fe87.xml"
  },
  "issues": []
}