{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n801\nMOTIE VAN DE LEDEN SLAGT-TICHELMAN EN WESTERVELD\nVoorgesteld\n18 december 2024\nDe Kamer,\ngehoord de beraadslaging,\nconstaterende dat dicht borstweefsel mammogrammen vaak moeilijker te interpreteren maakt, wat kan leiden tot gemiste diagnoses;\nconstaterende dat kunstmatige intelligentie (AI) een veelbelovend hulpmiddel kan zijn bij bevolkingsonderzoek naar borstkanker, vooral bij vrouwen met dicht klierweefsel;\noverwegende dat AI kan helpen bij het inschatten van het individuele risico van een patiënt, zodat vervolgonderzoeken gerichter kunnen worden ingezet;\noverwegende dat studies laten zien dat AI in Denemarken bijdraagt aan een hogere opsporingsgraad van borstkanker;\noverwegende dat het inzetten van AI werkdruk verlagend kan zijn voor radiologen;\noverwegende dat landen zoals Denemarken AI geïntegreerd hebben in het screeningsproces, met positieve resultaten;\nverzoekt de regering om het werkveld te faciliteren als zij een Nederlandse pilot willen om AI als hulpmiddel in te zetten bij het bevolkingsonderzoek naar borstkanker bij vrouwen met dicht klierweefsel,\nen gaat over tot de orde van de dag.\nSlagt-Tichelman\nWesterveld",
  "content_char_count": 1255,
  "source": {
    "document_id": "e1e3d35c-1334-4d27-8328-6b650f2da429",
    "document_nummer": "2024D50665",
    "document_soort": "Motie",
    "publication_id": "a7f0c954-11b9-47c2-aa2b-46f85dd1321f",
    "publication_content_type": "application/xml",
    "publication_length": 2745,
    "cached": false,
    "binary_path": "bronmateriaal-onbewerkt\\cache\\document_publications\\a7f0c954-11b9-47c2-aa2b-46f85dd1321f.xml"
  },
  "issues": []
}