{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 879\nVersterking van de positie van de consument\nNr.\n103\nGEWIJZIGDE MOTIE VAN HET LID THIJSSEN TER VERVANGING VAN DIE GEDRUKT ONDER NR. 98\nVoorgesteld\n18 juni 2024\nDe Kamer,\ngehoord de beraadslaging,\nconstaterende dat door de ACM is geconcludeerd dat er sprake is van asymmetrische kostprijstransmissie in de Nederlandse benzinemarkt;\nconstaterende dat de ACM daarnaast ook onderzoek doet naar de ontwikkeling van spaartarieven en marktfalen in de Nederlandse spaarmarkt;\noverwegende dat marktfalen zich mogelijk in nog veel meer sectoren voordoet en consumenten daarvan de dupe zijn;\nverzoekt de regering breder te onderzoeken in welke sectoren nog meer sprake is van mogelijk marktfalen en hierover voor de EZK-begrotingsbehandeling 2025 naar de Kamer te rapporteren,\nen gaat over tot de orde van de dag.\nThijssen",
  "content_char_count": 888,
  "source": {
    "document_id": "eb737bc4-544f-47a0-bc5b-b0a9d461b21f",
    "document_nummer": "2024D24995",
    "document_soort": "Motie (gewijzigd/nader)",
    "publication_id": "6345411d-4103-493f-99af-9872d2435f9f",
    "publication_content_type": "application/xml",
    "publication_length": 2240,
    "cached": false,
    "binary_path": "bronmateriaal-onbewerkt\\cache\\document_publications\\6345411d-4103-493f-99af-9872d2435f9f.xml"
  },
  "issues": []
}