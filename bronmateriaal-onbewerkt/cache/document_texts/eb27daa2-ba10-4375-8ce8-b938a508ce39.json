{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n209\nMOTIE VAN HET LID TIMMERMANS C.S.\nVoorgesteld\n2 april 2024\nDe Kamer,\ngehoord de beraadslaging,\noverwegende dat het nodig is om de weerbaarheid van onze democratie te versterken en de Kamer daarbij ook naar de eigen regelgeving moet kijken;\noverwegende dat we hierbij lessen kunnen trekken uit de maatregelen die in omliggende landen zijn genomen voor het versterken van de weerbaarheid van het parlement tegen ongewenste beïnvloeding;\noverwegende dat de Raad van State naar aanleiding van de aangenomen motie-Klaver adviseert dat onderzoek naar de financiële integriteit van zittende Kamerleden door de Kamer zelf moet worden georganiseerd;\nverzoekt het Presidium al dan niet via een werkgroep een democratische weerbaarheidstoets te (laten) uitvoeren en te onderzoeken hoe de Kamer de interne regelgeving en het toezicht op Kamerleden en Kamerfracties kan versterken om ongewenste beïnvloeding te voorkomen;\nverzoekt het Presidium daarbij te betrekken hoe de Kamer onafhankelijk onderzoek kan (laten) verrichten naar ongewenste beïnvloeding van Kamerleden en Kamerfracties, en binnen een maand opties aan de Kamer voor te leggen,\nen gaat over tot de orde van de dag.\nTimmermans\nBikker\nPaternotte\nKoekkoek\nVan Baarle\nDijk\nStoffer\nOmtzigt,\nEerdmans\nHermans",
  "content_char_count": 1362,
  "source": {
    "document_id": "4eba1415-a88f-46cb-b2e4-6b657a334013",
    "document_nummer": "2024D13002",
    "document_soort": "Motie",
    "publication_id": "eb27daa2-ba10-4375-8ce8-b938a508ce39",
    "publication_content_type": "application/xml",
    "publication_length": 3018,
    "cached": false,
    "binary_path": "bronmateriaal-onbewerkt\\cache\\document_publications\\eb27daa2-ba10-4375-8ce8-b938a508ce39.xml"
  },
  "issues": []
}