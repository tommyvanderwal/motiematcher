{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1166\nMOTIE VAN HET LID GRINWIS C.S.\nVoorgesteld\n17 april 2024\nDe Kamer,\ngehoord de beraadslaging,\noverwegende dat de gemeente Amsterdam een doorbouwakkoord heeft gesloten met woningcorporaties, projectontwikkelaars, bouwbedrijven, investeerders en andere partijen die structureel betrokken zijn bij de lokale woningbouwopgave, om op korte termijn te blijven doorbouwen en op de lange termijn structureel een bijdrage te leveren aan de woningbouwproductie;\nconstaterende dat onder andere afspraken zijn gemaakt over beschikbaarheid van locaties, eenduidigheid in kwaliteitseisen, financiÃ«le haalbaarheid, versnelling en versimpeling van planprocessen en samenwerking tussen partijen;\nverzoekt de regering te bevorderen dat veel meer gemeenten doorbouwakkoorden sluiten, en zo nodig een nationaal doorbouwakkoord te sluiten om de woningbouwproductie te vergroten en te versnellen,\nen gaat over tot de orde van de dag.\nGrinwis\nWelzijn\nDe Hoop\nVedder\nFlach\nPaternotte",
  "content_char_count": 1079,
  "source": {
    "document_id": "a957d8e0-23d8-41d9-a5d2-812f2630fa58",
    "document_nummer": "2024D15640",
    "document_soort": "Motie",
    "publication_id": "7ab2b5df-d011-45fa-81fe-4ade149714f3",
    "publication_content_type": "application/xml",
    "publication_length": 2576,
    "cached": false,
    "binary_path": "bronmateriaal-onbewerkt\\cache\\document_publications\\7ab2b5df-d011-45fa-81fe-4ade149714f3.xml"
  },
  "issues": []
}