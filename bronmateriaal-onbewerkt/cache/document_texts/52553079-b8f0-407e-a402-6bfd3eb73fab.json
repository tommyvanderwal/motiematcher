{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n86\nMOTIE VAN DE LEDEN CEDER EN KRUL\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat de maatschappelijke diensttijd een groot succes is;\nconstaterende dat in Zweden een model voor een dienjaar bestaat waarbij elke jongere wordt opgeroepen en geacht wordt een vragenlijst in te vullen, waarna een selectie volgt en dus niet alle jongeren de dienstplicht vervullen;\nvan mening dat een Zweeds model zich ook kan lenen om ervoor te zorgen dat alle jongeren in aanraking komen met de maatschappelijke diensttijd;\nverzoekt de regering om elementen uit het Zweeds model die van toegevoegde waarde zijn voor de maatschappelijke diensttijd te implementeren en hierover een voorstel in het tweede kwartaal van 2024 naar de Kamer te doen komen,\nen gaat over tot de orde van de dag.\nCeder\nKrul",
  "content_char_count": 1020,
  "source": {
    "document_id": "7ed0f0ec-d0e4-4ee0-acf7-a7250f1a6168",
    "document_nummer": "2024D01374",
    "document_soort": "Motie",
    "publication_id": "52553079-b8f0-407e-a402-6bfd3eb73fab",
    "publication_content_type": "application/xml",
    "publication_length": 2499,
    "cached": false,
    "binary_path": "bronmateriaal-onbewerkt\\cache\\document_publications\\52553079-b8f0-407e-a402-6bfd3eb73fab.xml"
  },
  "issues": []
}