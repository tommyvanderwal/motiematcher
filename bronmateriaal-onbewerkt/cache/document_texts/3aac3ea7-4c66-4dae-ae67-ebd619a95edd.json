{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n42\nMOTIE VAN DE LEDEN CEDER EN BOOMSMA\nVoorgesteld\n7 november 2024\nDe Kamer,\ngehoord de beraadslaging,\nconstaterende dat de terugkeer van uitgeprocedeerde onderdanen uit derde landen in de praktijk met belemmeringen te maken heeft;\noverwegende dat het wenselijk is dat de EU slagvaardiger wordt in de inzet en uitbreiding van haar instrumentarium om effectieve afspraken met derde landen te realiseren;\noverwegende dat hiervoor meer coördinatie en coherentie op EU-niveau nodig is in de manier waarop omgegaan wordt met derde landen;\nverzoekt de regering om in Europees verband te onderzoeken hoe het mandaat van de EU-terugkeercoördinator versterkt kan worden, teneinde tot een meer effectieve onderlinge afstemming van het terugkeerbeleid van de lidstaten te komen,\nen gaat over tot de orde van de dag.\nCeder\nBoomsma",
  "content_char_count": 1004,
  "source": {
    "document_id": "76126353-55bb-4f6a-8d2b-6ae779535828",
    "document_nummer": "2024D42704",
    "document_soort": "Motie",
    "publication_id": "3aac3ea7-4c66-4dae-ae67-ebd619a95edd",
    "publication_content_type": "application/xml",
    "publication_length": 2483,
    "cached": false,
    "binary_path": "bronmateriaal-onbewerkt\\cache\\document_publications\\3aac3ea7-4c66-4dae-ae67-ebd619a95edd.xml"
  },
  "issues": []
}