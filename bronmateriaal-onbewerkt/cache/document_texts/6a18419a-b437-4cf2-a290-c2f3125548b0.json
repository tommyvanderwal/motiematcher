{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n139\nMOTIE VAN HET LID SIX DIJKSTRA\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat Nederland het enige land in de Europese Unie is waar de Grondwet burgers geen enkele vorm van rechtsbescherming biedt tegen spijkerharde wetten;\nconstaterende dat er binnen én buiten de politiek al jarenlang brede consensus bestaat over de noodzaak om de Grondwet toetsbaar te maken, zie daarvoor de talloze voorbeelden:\n–\nin 2000 – de commissie-Franken;\n–\nin 2006 – de Nationale Conventie;\n–\nin 2010 – de staatscommissie-Thomassen;\n–\nin 2018 – de staatscommissie-Remkes;\n–\nin 2021 – de Venetië-Commissie;\n–\nin 2024 – de Staatscommissie rechtsstaat;\n–\nin 2024 – de parlementaire enquêtecommissie «Blind voor mens en recht», mede naar aanleiding van het toeslagenschandaal;\nconstaterende dat het kabinet al een contourennota heeft opgesteld, waarover brede afstemming heeft plaatsgevonden met de gerechtelijke colleges, en dat deze colleges het kabinet hebben aangespoord om vaart te maken;\noverwegende dat bij een grondwetswijziging op een later moment een tweede lezing zal plaatsvinden, waarin het wijzigingsvoorstel verder wordt behandeld en in stemming wordt gebracht;\nspreekt uit om de eerste lezing van het wetsvoorstel tot gedeeltelijke opheffing van het toetsingsverbod in artikel 120 Grondwet ten aanzien van de klassieke grondrechten uiterlijk vóór het verkiezingsreces af te ronden, zodat na de verkiezingen de tweede lezing kan plaatsvinden,\nen gaat over tot de orde van de dag.\nSix Dijkstra",
  "content_char_count": 1730,
  "source": {
    "document_id": "ecffea41-9086-4e27-b86a-19baf8a0e0f1",
    "document_nummer": "2025D27329",
    "document_soort": "Motie",
    "publication_id": "6a18419a-b437-4cf2-a290-c2f3125548b0",
    "publication_content_type": "application/xml",
    "publication_length": 6846,
    "cached": false,
    "binary_path": "bronmateriaal-onbewerkt\\cache\\document_publications\\6a18419a-b437-4cf2-a290-c2f3125548b0.xml"
  },
  "issues": []
}