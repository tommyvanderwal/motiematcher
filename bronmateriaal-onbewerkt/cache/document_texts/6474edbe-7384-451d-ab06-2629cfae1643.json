{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 697\nGebiedsgerichte economische perspectieven en Regionaal Economisch Beleid\nNr.\n152\nGEWIJZIGDE MOTIE VAN DE LEDEN KAMMINGA EN ZEEDIJK TER VERVANGING VAN DIE GEDRUKT ONDER NR. 150\nVoorgesteld\n18 juni 2024\nDe Kamer,\ngehoord de beraadslaging,\noverwegende dat rijkswerkgelegenheid voor het overgrote deel is geconcentreerd in de Randstad;\nconstaterende dat hierdoor de meeste medewerkers van de rijksoverheid en in het bijzonder bij de beleidsministeries, in de Randstad en omgeving wonen;\nvan mening dat werken voor het Rijk geen synoniem zou moeten zijn voor wonen in de Randstad en dat een goede vertegenwoordiging vanuit het hele land beleidsvorming ten goede komt;\nverzoekt de regering om in kaart te brengen welke mogelijkheden er nu al zijn in de arbeidsvoorwaarden of arbeidsomstandigheden om ook als je verder van de Randstad woont bij de rijksoverheid, inclusief de beleidsministeries, te kunnen werken zonder te hoeven verhuizen, en te onderzoeken of er meer flexibiliteit mogelijk is,\nen gaat over tot de orde van de dag.\nKamminga\nZeedijk",
  "content_char_count": 1121,
  "source": {
    "document_id": "69e87de0-0c86-42dc-8e86-6792e800b564",
    "document_nummer": "2024D25115",
    "document_soort": "Motie (gewijzigd/nader)",
    "publication_id": "6474edbe-7384-451d-ab06-2629cfae1643",
    "publication_content_type": "application/xml",
    "publication_length": 2545,
    "cached": false,
    "binary_path": "bronmateriaal-onbewerkt\\cache\\document_publications\\6474edbe-7384-451d-ab06-2629cfae1643.xml"
  },
  "issues": []
}