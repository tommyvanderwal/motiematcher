{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 344\nInitiatiefnota van het lid Omtzigt over tien voorstellen ter verbetering van de constitutionele toetsing\nNr.\n8\nMOTIE VAN HET LID SNELLER C.S.\nVoorgesteld tijdens het Notaoverleg van\n24 maart 2025\nDe Kamer,\ngehoord de beraadslaging,\nconstaterende dat het gedeeltelijk opheffen van het toetsingsverbod op brede steun in de Tweede Kamer kan rekenen;\noverwegende dat er geen dwingende logica is die het noodzakelijk maakt dat een grondwetswijziging tot gedeeltelijke opheffing van het toetsingsverbod en de invoering van een constitutioneel hof tegelijkertijd worden behandeld;\nvan mening dat een grondwetswijziging strekkende tot gedeeltelijke opheffing van het toetsingsverbod een langdurig traject is en dat de aanvang daarvan geen onnodige vertraging zou moeten oplopen;\nverzoekt de regering het voorstel voor het aanpassen van artikel 120 van de Grondwet zo spoedig mogelijk naar de Kamer te zenden en hierbij niet te wachten op de uitwerking van het voorstel voor een constitutioneel hof,\nen gaat over tot de orde van de dag.\nSneller\nChakor\nVan Nispen",
  "content_char_count": 1131,
  "source": {
    "document_id": "152fff1e-8f01-4d6a-8786-047d57d3ea4c",
    "document_nummer": "2025D12688",
    "document_soort": "Motie",
    "publication_id": "6c926cca-8fd4-4401-85ea-19f2db15e721",
    "publication_content_type": "application/xml",
    "publication_length": 2576,
    "cached": false,
    "binary_path": "bronmateriaal-onbewerkt\\cache\\document_publications\\6c926cca-8fd4-4401-85ea-19f2db15e721.xml"
  },
  "issues": []
}