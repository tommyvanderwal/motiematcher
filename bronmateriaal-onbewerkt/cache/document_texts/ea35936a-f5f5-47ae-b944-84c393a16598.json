{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n960\nMOTIE VAN DE LEDEN VAN BAARLE EN EL ABASSI\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat in de omgeving van Ter Apel sprake is geweest van acties waarbij burgers grenscontroles uitvoerden en willekeurig voertuigen staande hielden;\noverwegende dat dergelijke acties een bedreiging vormen voor de rechtsstaat en het gezag van autoriteiten, zoals de politie, ernstig ondermijnen;\nconstaterende dat een ernstige veroordeling door de Minister en concrete maatregelen naar aanleiding van deze grenscontroles nabij Ter Apel uitbleven;\nverzoekt de Minister deze acties van eigenrichting in de omgeving van Ter Apel krachtig en publiekelijk te veroordelen als onrechtmatig en ondermijnend voor de rechtsstaat;\nverzoekt de Minister voorts te bevorderen dat er strafrechtelijk wordt opgetreden tegen burgers die deelnamen of deelnemen aan deze illegale grenscontroles,\nen gaat over tot de orde van de dag.\nVan Baarle\nEl Abassi",
  "content_char_count": 1043,
  "source": {
    "document_id": "dcd91353-4a6e-4132-b017-03edc823d509",
    "document_nummer": "2025D27286",
    "document_soort": "Motie",
    "publication_id": "ea35936a-f5f5-47ae-b944-84c393a16598",
    "publication_content_type": "application/xml",
    "publication_length": 4731,
    "cached": false,
    "binary_path": "bronmateriaal-onbewerkt\\cache\\document_publications\\ea35936a-f5f5-47ae-b944-84c393a16598.xml"
  },
  "issues": []
}