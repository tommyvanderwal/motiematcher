{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n681\nMOTIE VAN HET LID EERDMANS\nVoorgesteld\n10 april 2025\nDe Kamer,\ngehoord de beraadslaging,\nconstaterende dat de specifieke functie-eisen voor Aziatische koks zijn geschrapt, waardoor vakkennis, ervaring en culturele affiniteit bij werving niet langer mogen worden meegenomen;\noverwegende dat dit leidt tot omzetverlies, verlies van authenticiteit en grote onzekerheid binnen de sector;\noverwegende dat eerdere verzoeken tot overleg zijn genegeerd en de sector zich inmiddels genoodzaakt ziet naar de rechter te stappen;\nverzoekt het kabinet om per direct in overleg te treden met de sector en de geschrapte functie-eisen voor specialiteitenkoks in de Aziatische horeca te herintroduceren,\nen gaat over tot de orde van de dag.\nEerdmans",
  "content_char_count": 838,
  "source": {
    "document_id": "a12fe13d-ad50-4250-a7fa-e246c81d7e9f",
    "document_nummer": "2025D16030",
    "document_soort": "Motie",
    "publication_id": "cd38109d-ad74-440e-8a49-3dee816df089",
    "publication_content_type": "application/xml",
    "publication_length": 2190,
    "cached": false,
    "binary_path": "bronmateriaal-onbewerkt\\cache\\document_publications\\cd38109d-ad74-440e-8a49-3dee816df089.xml"
  },
  "issues": []
}