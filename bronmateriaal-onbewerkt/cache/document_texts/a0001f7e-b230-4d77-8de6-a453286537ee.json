{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n142\nMOTIE VAN HET LID GRINWIS C.S.\nVoorgesteld\n21 december 2023\nDe Kamer,\ngehoord de beraadslaging,\nconstaterende dat de verwachte mestproductie in 2023 uitkomt op 472,2 miljoen kilogram stikstof en 146,5 miljoen kilogram fosfaat en dat die productie volgens de Europese Commissie terug moet naar maximaal 440 miljoen kilogram stikstof en 135 miljoen kilogram fosfaat in 2025;\noverwegende dat het onwenselijk is als boeren in 2025 geconfronteerd zouden worden met een generieke korting op hun fosfaatrechten, zoals in 2018 is gebeurd;\nverzoekt de regering al het mogelijke te doen om een generieke korting op de fosfaatrechten te voorkomen en daarom, naast de al lopende vrijwillige regelingen, zo veel mogelijk en zo snel mogelijk in te spelen op natuurlijk verloop, bijvoorbeeld door het percentage afroming van fosfaatrechten bij transacties te verhogen,\nen gaat over tot de orde van de dag.\nGrinwis\nVedder\nVan Campen",
  "content_char_count": 1034,
  "source": {
    "document_id": "41e0b1ad-dca2-428e-afb3-600536f3ae93",
    "document_nummer": "2023D51058",
    "document_soort": "Motie",
    "publication_id": "a0001f7e-b230-4d77-8de6-a453286537ee",
    "publication_content_type": "application/xml",
    "publication_length": 2462,
    "cached": false,
    "binary_path": "bronmateriaal-onbewerkt\\cache\\document_publications\\a0001f7e-b230-4d77-8de6-a453286537ee.xml"
  },
  "issues": []
}