{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 175\nLuchtkwaliteit\nNr.\n465\nMOTIE VAN HET LID BAMENGA\nVoorgesteld\n26 september 2024\nDe Kamer,\ngehoord de beraadslaging,\noverwegende dat de Kamer eerder gevraagd heeft om toe te werken naar de WHO-advieswaarden omtrent luchtkwaliteit;\noverwegende dat de Europese richtlijn over luchtkwaliteit is herzien en lidstaten op termijn naar deze advieswaarden zullen toewerken;\noverwegende dat gemeenten en provincies alleen kunnen bijdragen aan adequate luchtkwaliteit met duidelijke doelen en up-to-date kennis over luchtkwaliteit;\nverzoekt de regering de meest actuele gezondheidskundige advieswaarden van de WHO op te nemen in het luchtkwaliteitsbeleid als streefwaarden,\nen gaat over tot de orde van de dag.\nBamenga",
  "content_char_count": 784,
  "source": {
    "document_id": "988ae88a-2258-44d4-ada7-e475e550f9ae",
    "document_nummer": "2024D35180",
    "document_soort": "Motie",
    "publication_id": "2cd41589-c357-41d5-9f99-5073e7155ea6",
    "publication_content_type": "application/xml",
    "publication_length": 2136,
    "cached": false,
    "binary_path": "bronmateriaal-onbewerkt\\cache\\document_publications\\2cd41589-c357-41d5-9f99-5073e7155ea6.xml"
  },
  "issues": []
}