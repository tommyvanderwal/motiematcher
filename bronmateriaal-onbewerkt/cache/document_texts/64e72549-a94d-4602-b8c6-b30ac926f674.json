{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2025\nNr.\n16\nMOTIE VAN HET LID DIJK C.S.\nVoorgesteld\n3 oktober 2024\nDe Kamer,\ngehoord de beraadslaging,\noverwegende dat verschillende volkswijken langdurig zijn achtergesteld en de leefbaarheid onder druk staat;\nconstaterende dat met het Nationaal Programma Leefbaarheid en Veiligheid (NPLV) onmisbare steun wordt gegeven aan verschillende van deze wijken;\nvoorts constaterende dat er bindende afspraken zijn gemaakt tussen gemeenten en het Rijk om deze wijken vijftien tot twintig jaar te steunen;\noverwegende dat het noodzakelijk is dat de langjarige financiering beschikbaar blijft op ten minste het huidige niveau;\nverzoekt de regering om uiterlijk in 2025 met een plan te komen dat de NPLV-gebieden in staat stelt om tot ten minste 2028 hun generatielange opgaven voor wijken met achterstelling voort te zetten en waar mogelijk de bureaucratie te verminderen door financiële regelingen die er al zijn hiervoor te gebruiken,\nen gaat over tot de orde van de dag.\nDijk\nGrinwis\nBontenbal\nVan der Lee",
  "content_char_count": 1218,
  "source": {
    "document_id": "b3188f1b-8e29-4b52-a7ac-70ff34e8162a",
    "document_nummer": "2024D36665",
    "document_soort": "Motie",
    "publication_id": "64e72549-a94d-4602-b8c6-b30ac926f674",
    "publication_content_type": "application/xml",
    "publication_length": 2815,
    "cached": false,
    "binary_path": "bronmateriaal-onbewerkt\\cache\\document_publications\\64e72549-a94d-4602-b8c6-b30ac926f674.xml"
  },
  "issues": []
}