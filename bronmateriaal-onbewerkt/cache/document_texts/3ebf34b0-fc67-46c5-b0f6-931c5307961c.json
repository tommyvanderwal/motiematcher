{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 582\nWijziging van de Participatiewet, de Wet inkomensvoorziening en oudere en gedeeltelijk arbeidsongeschikte gewezen werkloze werknemers en de Wet inkomensvoorziening oudere en gedeeltelijk arbeidsongeschikte gewezen zelfstandigen in verband met het op onderdelen in balans brengen van deze wetten tussen bestaanszekerheid, re-integratie en handhaving (Participatiewet in balans)\nNr.\n62\nMOTIE VAN HET LID DE KORT\nVoorgesteld\n17 april 2025\nDe Kamer,\ngehoord de beraadslaging,\nconstaterende dat in de herziening van de Participatiewet het bufferbudget wordt toegevoegd als middel waarmee uitkeringsgerechtigden geholpen kunnen worden bij hun stap naar werk;\nconstaterende dat het bufferbudget ervoor zorgt dat tijdelijke inkomensdalingen opgevangen kunnen worden, die ontstaan bij het starten met werk;\noverwegende dat de stap naar werk makkelijker wordt voor uitkeringsgerechtigden als financiële onzekerheid wordt weggenomen;\noverwegende dat het gebruiken van een bufferbudget in de nieuwe versie van de Participatiewet afhankelijk wordt van de keuze van een gemeente, terwijl het juist onwenselijk is om verschillen tussen gemeenten te hebben wat betreft dit soort regelingen;\nverzoekt de regering het gebruik van het bufferbudget na één jaar te evalueren en indien de conclusie is dat het bufferbudget te weinig gebruikt wordt stappen te zetten om dit gebruik te vergroten,\nen gaat over tot de orde van de dag.\nDe Kort",
  "content_char_count": 1495,
  "source": {
    "document_id": "849d33eb-8b9c-4094-9032-e9720bc5095d",
    "document_nummer": "2025D17699",
    "document_soort": "Motie",
    "publication_id": "3ebf34b0-fc67-46c5-b0f6-931c5307961c",
    "publication_content_type": "application/xml",
    "publication_length": 5797,
    "cached": false,
    "binary_path": "bronmateriaal-onbewerkt\\cache\\document_publications\\3ebf34b0-fc67-46c5-b0f6-931c5307961c.xml"
  },
  "issues": []
}