{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 446\nRuimtevaartbeleid\nNr.\n94\nMOTIE VAN HET LID THIJSSEN\nVoorgesteld\n2 september 2025\nDe Kamer,\ngehoord de beraadslaging,\nconstaterende dat Nederland ESA-gunningen zoals het kwantumgrondstation en de positie van IRIS2 misloopt door te weinig financiële middelen, ondanks de leidende rol van de Nederlandse ruimtevaartclusters, optische clusters en kwantumclusters;\nconstaterende dat buitenlandse bedrijven aan de haal gaan met Nederlandse satellietdata doordat verwaarding niet genoeg aandacht krijgt;\noverwegende dat dit gebrek aan urgentie in beleid en het gebrek aan financiële middelen het innovatieklimaat in Nederland aantast;\nverzoekt het kabinet om te inventariseren welk beleid en welke financiële middelen er nodig zijn om de innovaties van de Nederlandse ruimtevaartclusters, optische clusters en kwantumclusters te verwaarden en hun positie in Europees verband te versterken, en hier voor de formatie over te rapporteren aan de Kamer,\nen gaat over tot de orde van de dag.\nThijssen",
  "content_char_count": 1065,
  "source": {
    "document_id": "031a8c90-4693-4a19-85df-2ea532f6b8cd",
    "document_nummer": "2025D36582",
    "document_soort": "Motie",
    "publication_id": "b9813643-de2c-4dad-9606-78aaadc91fac",
    "publication_content_type": "application/xml",
    "publication_length": 4766,
    "cached": false,
    "binary_path": "bronmateriaal-onbewerkt\\cache\\document_publications\\b9813643-de2c-4dad-9606-78aaadc91fac.xml"
  },
  "issues": []
}