{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n95\nGEWIJZIGDE MOTIE VAN HET LID VEROUDEN C.S. TER VERVANGING VAN DIE GEDRUKT ONDER NR. 82\nVoorgesteld\n30 september 2025\nDe Kamer,\ngehoord de beraadslaging,\nconstaterende dat\n•\nNederlanders geregeld uitwijken naar België en Duitsland om boodschappen te doen, omdat de prijzen voor veel producten daar lager liggen;\n•\nde inflatie in Nederland mede wordt veroorzaakt door marktfalen, onvoldoende concurrentie en gebrek aan transparantie;\noverwegende dat\n•\ninzicht in internationale prijsverschillen essentieel is om te beoordelen of de Nederlandse markt goed en eerlijk functioneert;\n•\neen jaarlijkse Staat van de Markt kan dienen om structureel inzicht te geven in prijsopbouw en marktmacht per sector;\nverzoekt het kabinet om jaarlijks te reageren op het rapport de «Staat van de Markt» dat de ACM voornemens is uit te brengen;\nverzoekt het kabinet om in die reactie te reflecteren op de prijzen in Nederland in relatie tot marktfalen, onvoldoende concurrentie en gebrek aan transparantie,\nen gaat over tot de orde van de dag.\nVerouden\nDijk\nGrinwis\nVijlbrief",
  "content_char_count": 1184,
  "source": {
    "document_id": "7603b000-2f0a-4059-985f-968524747f3e",
    "document_nummer": "2025D42112",
    "document_soort": "Motie (gewijzigd/nader)",
    "publication_id": "ce0be23f-15ef-4d84-9a18-db583a38bd92",
    "publication_content_type": "application/xml",
    "publication_length": 6078,
    "cached": false,
    "binary_path": "bronmateriaal-onbewerkt\\cache\\document_publications\\ce0be23f-15ef-4d84-9a18-db583a38bd92.xml"
  },
  "issues": []
}