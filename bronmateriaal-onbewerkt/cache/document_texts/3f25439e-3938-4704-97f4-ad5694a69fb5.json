{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXVII\nWijziging van de begrotingsstaat voor Buitenlandse Handel en Ontwikkelingshulp (XVII) voor het jaar 2025 (wijziging samenhangende met de Voorjaarsnota)\nNr.\n33\nMOTIE VAN HET LID DOBBE\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\nconstaterende dat met het nieuwe beleidskader Versterking Maatschappelijk Middenveld een groot deel van de financiering voor maatschappelijke organisaties vanaf 31 december 2025 wegvalt;\nconstaterende dat de financiering op basis van het nieuwe beleidskader voor maatschappelijke organisaties vertraging oploopt, waardoor veel organisaties pas in de loop van 2026 financiering ontvangen;\noverwegende dat dit nieuwe beleidskader ook onderwerp is van de komende verkiezingen en de daaropvolgende coalitieonderhandelingen;\nverzoekt de regering een overbruggingsfonds op te richten voor organisaties die tussen het verlopen van het oude beleidskader en het ingaan van het nieuwe beleidskader met een financieringsprobleem zitten, in de vorm van een verlenging van het huidige subsidiekader voor een periode van minimaal een halfjaar;\nverzoekt de regering de kosten hiervan te dekken uit een beperking van het rijksbrede budget voor externe personeels- en adviseringsinhuur, ook wel genoemd de Roemernorm, en dit in de begroting voor 2026 te verwerken,\nen gaat over tot de orde van de dag.\nDobbe",
  "content_char_count": 1451,
  "source": {
    "document_id": "c6d03268-8874-48da-8776-440fa90f1622",
    "document_nummer": "2025D31036",
    "document_soort": "Motie",
    "publication_id": "3f25439e-3938-4704-97f4-ad5694a69fb5",
    "publication_content_type": "application/xml",
    "publication_length": 5351,
    "cached": false,
    "binary_path": "bronmateriaal-onbewerkt\\cache\\document_publications\\3f25439e-3938-4704-97f4-ad5694a69fb5.xml"
  },
  "issues": []
}