{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 234\nToekomstig sportbeleid\nNr.\n419\nMOTIE VAN DE LEDEN VAN NISPEN EN MOHANDIS\nVoorgesteld\n3 september 2025\nDe Kamer,\ngehoord de beraadslaging,\nconstaterende dat kinderen uit gezinnen met een laag inkomen twaalf keer zo vaak geen zwemdiploma hebben als kinderen uit gezinnen met een hoog inkomen;\noverwegende dat uit het onderzoek Schoolslag in perspectief blijkt dat deze ongelijkheid kan worden verminderd door schoolzwemmen opnieuw in te voeren en dat hiervoor diverse scenario's zijn onderzocht, waarbij ook gekeken is naar de kosten en het draagvlak in het onderwijs;\noverwegende dat uit dit onderzoek tevens blijkt dat er onder scholen grote steun is voor een variant van schoolzwemmen voor kinderen zonder A-diploma buiten onderwijstijd in groep zes, georganiseerd door gemeenten â€“ dat is scenario vijf;\nvan mening dat het daarnaast van belang is dat scholen zwemmomenten organiseren zodat kinderen zonder zwemdiploma kunnen worden gesignaleerd, scenario zes;\nverzoekt de regering om een combinatie van de scenario's vijf en zes nader uit te werken en met een plan te komen om deze slimme variant op schoolzwemmen te stimuleren in heel Nederland op een manier die past bij de voorkeuren van de gemeenten en de scholen,\nen gaat over tot de orde van de dag.\nVan Nispen\nMohandis",
  "content_char_count": 1354,
  "source": {
    "document_id": "10f48f94-3eb2-49cb-8335-101fb44d9bba",
    "document_nummer": "2025D36974",
    "document_soort": "Motie",
    "publication_id": "348132db-1406-413c-91dc-c57731b768c1",
    "publication_content_type": "application/xml",
    "publication_length": 5040,
    "cached": false,
    "binary_path": "bronmateriaal-onbewerkt\\cache\\document_publications\\348132db-1406-413c-91dc-c57731b768c1.xml"
  },
  "issues": []
}