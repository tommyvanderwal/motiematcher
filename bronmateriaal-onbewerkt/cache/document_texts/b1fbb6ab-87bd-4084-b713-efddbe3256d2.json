{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 594\nBurgerinitiatief «Nicotinee'\nNr.\n10\nMOTIE VAN HET LID DOBBE C.S.\nVoorgesteld\n12 december 2024\nDe Kamer,\ngehoord de beraadslaging,\nconstaterende dat de tabaksindustrie via de samenstelling van sigaretten probeert mensen zo veel mogelijk verslaafd te maken aan tabak;\noverwegende dat het RIVM in het rapport Opties om sigaretten minder aantrekkelijk en verslavend te maken een aantal opties geeft om deze pogingen aan te pakken, bijvoorbeeld door filterventilatie te verbieden, sigaretten een donkere kleur te geven, het nicotinegehalte te verlagen en bepaalde ingrediënten, zoals suikers en smaakstoffen, te verbieden;\nverzoekt de regering om op basis van dit RIVM-rapport met maatregelen te komen om sigaretten minder verslavend en aantrekkelijk te maken,\nen gaat over tot de orde van de dag.\nDobbe\nKrul\nSlagt-Tichelman",
  "content_char_count": 897,
  "source": {
    "document_id": "c2aff6a1-df85-4edb-89bd-3c429440a028",
    "document_nummer": "2024D49365",
    "document_soort": "Motie",
    "publication_id": "b1fbb6ab-87bd-4084-b713-efddbe3256d2",
    "publication_content_type": "application/xml",
    "publication_length": 2324,
    "cached": false,
    "binary_path": "bronmateriaal-onbewerkt\\cache\\document_publications\\b1fbb6ab-87bd-4084-b713-efddbe3256d2.xml"
  },
  "issues": []
}