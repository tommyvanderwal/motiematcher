{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 552\nWijziging van de Kieswet, houdende regels over taken van de Kiesraad met het oog op de bevordering van de kwaliteit van de uitvoering van het verkiezingsproces (Wet kwaliteitsbevordering uitvoering verkiezingsproces)\nNr.\n10\nMOTIE VAN HET LID KATHMANN\nVoorgesteld\n10 april 2025\nDe Kamer,\ngehoord de beraadslaging,\noverwegende dat het van belang is om te borgen dat de termijnen die in de Kieswet zijn opgenomen voor tussentijdse verkiezingen kunnen worden uitgevoerd;\noverwegende dat er bij gemeenten zorgen zijn over het adequaat kunnen voorbereiden op tussentijdse verkiezingen;\nverzoekt de regering om in overleg met gemeenten te waarborgen dat er geen financiÃ«le en/of praktische belemmeringen zijn om tussentijdse verkiezingen op een uitvoerbare en een zorgvuldige wijze te kunnen organiseren binnen de in de Kieswet gestelde termijn,\nen gaat over tot de orde van de dag.\nKathmann",
  "content_char_count": 962,
  "source": {
    "document_id": "3bdef3c3-4ce8-43f1-9432-4ad92d610857",
    "document_nummer": "2025D16336",
    "document_soort": "Motie",
    "publication_id": "9041b7fd-06e7-4170-8473-b9bd81e4c097",
    "publication_content_type": "application/xml",
    "publication_length": 2293,
    "cached": false,
    "binary_path": "bronmateriaal-onbewerkt\\cache\\document_publications\\9041b7fd-06e7-4170-8473-b9bd81e4c097.xml"
  },
  "issues": []
}