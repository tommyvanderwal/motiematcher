{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n310\nMOTIE VAN HET LID EERDMANS\nVoorgesteld\n21 mei 2024\nDe Kamer,\ngehoord de beraadslaging,\noverwegende dat de publieke omroep een beschermde werkomgeving moet zijn, in een cultuur die veilig en transparant is;\nconstaterende dat de commissie-Van Rijn, die onderzoek deed naar grensoverschrijdend gedrag binnen de publieke omroep, zich niet heeft beziggehouden met de vraag «wie zei of deed iets op moment x en is daar bewijs van?»;\nconstaterende dat de commissie geen wederhoor heeft toegepast en dat de beklaagden de namen van de over hen klagenden niet te horen kregen «omdat dit van invloed kon zijn op de veiligheid van de klager»;\nconstaterende dat door deze onzorgvuldige onderzoeksmethode diverse NPO-presentatoren na de publicatie van het rapport in de media al zijn veroordeeld;\nroept het kabinet op om uiterst zorgvuldig met de aanbevelingen uit het rapport om te gaan, zodat de NPO voor iedereen een veilige en betrouwbare werkomgeving wordt waarin mensen niet worden afgeserveerd op basis van anonieme meldingen zonder weerwoord of context,\nen gaat over tot de orde van de dag.\nEerdmans",
  "content_char_count": 1200,
  "source": {
    "document_id": "0a928b41-77f5-407a-be31-2c5cbbd76b7c",
    "document_nummer": "2024D20356",
    "document_soort": "Motie",
    "publication_id": "565eeee7-5611-45b7-947e-242e4f4be0cd",
    "publication_content_type": "application/xml",
    "publication_length": 2577,
    "cached": false,
    "binary_path": "bronmateriaal-onbewerkt\\cache\\document_publications\\565eeee7-5611-45b7-947e-242e4f4be0cd.xml"
  },
  "issues": []
}