{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 509\nPalliatieve zorg\nNr.\n81\nGEWIJZIGDE MOTIE VAN DE LEDEN SLAGT-TICHELMAN EN JOSEPH TER VERVANGING VAN DIE GEDRUKT ONDER NR. 79\nVoorgesteld\n4 juni 2024\nDe Kamer,\ngehoord de beraadslaging,\nconstaterende dat wijkverpleegkundigen vaak medische hulpmiddelen of spoedhulpmiddelen nodig hebben bij het verlenen van zorg als bijvoorbeeld katheters en wondverzorgingsmateriaal;\nconstaterende dat hier vaak nog een aparte brief of handtekening van de huisarts voor nodig is – onnodige administratieve lasten;\nconstaterende dat in geval van katheterisatie dit een voorbehouden handeling is die onder de Wet BIG valt, waarbij een verpleegkundige dit mag verrichten bij een patiënt nadat zij daartoe opdracht heeft gekregen en als zij daartoe bekwaam is;\noverwegende dat wijkverpleegkundigen experts zijn in hun vak, die zeggenschap verdienen over hun werk;\noverwegende dat huisartsen ontlast kunnen worden met administratieve lasten als zij niet per se als tussenpersoon nodig zijn in de aanvraag van hulpmiddelen;\nverzoekt de regering te regelen dat wijkverpleegkundigen zonder tussenkomst van de huisarts direct medische hulpmiddelen en spoedhulpmiddelen kunnen aanvragen – in geval van spoed bijvoorbeeld via een spoedlijn – en dit praktisch in te richten en snel met het werkveld te implementeren;\nverzoekt de regering hierbij in geval van voorbehouden handelingen het pragmatisch zo te regelen dat tussenkomst van de opdrachtgever niet noodzakelijk hoeft te zijn,\nen gaat over tot de orde van de dag.\nSlagt-Tichelman\nJoseph",
  "content_char_count": 1591,
  "source": {
    "document_id": "b3895042-21e0-4088-ad42-37e9407f900b",
    "document_nummer": "2024D21981",
    "document_soort": "Motie (gewijzigd/nader)",
    "publication_id": "fe4b8975-dc1b-429a-89af-5b786fe0bf5f",
    "publication_content_type": "application/xml",
    "publication_length": 3085,
    "cached": false,
    "binary_path": "bronmateriaal-onbewerkt\\cache\\document_publications\\fe4b8975-dc1b-429a-89af-5b786fe0bf5f.xml"
  },
  "issues": []
}