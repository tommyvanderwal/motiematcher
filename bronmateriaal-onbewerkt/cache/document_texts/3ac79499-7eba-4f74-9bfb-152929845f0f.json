{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVII\nVaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024\nNr.\n35\nMOTIE VAN HET LID CEDER C.S.\nVoorgesteld\n31 januari 2024\nDe Kamer,\ngehoord de beraadslaging,\nconstaterende dat een groot deel van de Nederlandse humanitaire middelen naar grote VN-programma's vloeit, terwijl Nederland niet direct doneert aan kleinere, lokaal gewortelde organisaties, die de noden ter plaatse vaak beter begrijpen;\noverwegende dat de IOB constateert dat «de VN het niet goed doet op het gebied van lokalisatie» en het kabinet adviseert te investeren in lokale organisaties;\noverwegende dat een scala aan hulporganisaties in de zogeheten Grand Bargain heeft afgesproken minimaal 25% van hun activiteiten lokaal vorm te geven;\nverzoekt de regering bij de allocatie van humanitaire middelen de prioriteit te geven aan hulp via lokaal gewortelde organisaties en alleen organisaties te steunen die de Grand Bargain naleven, en bij het alloceren van humanitaire middelen de Dutch Relief Alliance (DRA) en het Nederlandse Rode Kruis de voorkeur te geven boven VN-programma's, wanneer dit het werken via lokale organisaties bevordert,\nen gaat over tot de orde van de dag.\nCeder\nBoswijk\nStoffer",
  "content_char_count": 1306,
  "source": {
    "document_id": "bc72db04-28c8-47b7-bf70-dec310308431",
    "document_nummer": "2024D03466",
    "document_soort": "Motie",
    "publication_id": "3ac79499-7eba-4f74-9bfb-152929845f0f",
    "publication_content_type": "application/xml",
    "publication_length": 2810,
    "cached": false,
    "binary_path": "bronmateriaal-onbewerkt\\cache\\document_publications\\3ac79499-7eba-4f74-9bfb-152929845f0f.xml"
  },
  "issues": []
}