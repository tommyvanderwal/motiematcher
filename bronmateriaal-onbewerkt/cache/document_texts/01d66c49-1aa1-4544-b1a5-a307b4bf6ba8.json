{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n808\nMOTIE VAN HET LID ROODERKERK\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat er meerdere mislukte pogingen zijn gedaan om de beroepsgroep van leraren beter te organiseren;\nconstaterende dat de beroepsgroep leraren relatief slecht vertegenwoordigd is op sectorniveau, vergeleken met de positie van schoolbesturen en andere beroepsgroepen, zoals de zorg en de advocatuur;\nconstaterende dat de Onderwijsraad stelt dat er geen nieuwe beroepsgroepsorganisatie moet worden gevormd, maar de huidige\norganisaties versterkt dienen te worden;\noverwegende dat schoolbesturen hun lidmaatschap van vertegenwoordigende organisaties voor een aanzienlijk deel financieren vanuit de overheidsbekostiging via lumpsum;\nvan mening dat goed onderwijs valt of staat met de leraar en de organisatie\nvan de beroepsgroep;\nverzoekt de regering te onderzoeken of een deel van de lumpsum aangewend kan worden voor de beroepsgroepvorming, bijvoorbeeld door lidmaatschappen van leraren te vergoeden door scholen,\nen gaat over tot de orde van de dag.\nRooderkerk",
  "content_char_count": 1164,
  "source": {
    "document_id": "028d3e67-4485-4e7a-aaf0-7e9b6d801b37",
    "document_nummer": "2025D23390",
    "document_soort": "Motie",
    "publication_id": "01d66c49-1aa1-4544-b1a5-a307b4bf6ba8",
    "publication_content_type": "application/xml",
    "publication_length": 5059,
    "cached": false,
    "binary_path": "bronmateriaal-onbewerkt\\cache\\document_publications\\01d66c49-1aa1-4544-b1a5-a307b4bf6ba8.xml"
  },
  "issues": []
}