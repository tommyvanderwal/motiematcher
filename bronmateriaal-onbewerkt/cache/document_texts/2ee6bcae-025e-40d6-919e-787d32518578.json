{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n894\nMOTIE VAN HET LID KRUL\nVoorgesteld\n23 oktober 2024\nDe Kamer,\ngehoord de beraadslaging,\nconstaterende dat sinds 1 juli 2024 straatintimidatie strafbaar is gesteld en de eerste veroordelingen daarvan een feit zijn;\nconstaterende dat de strafrechtketen al meerdere jaren te maken heeft met capaciteitstekorten en te lange doorlooptijden van zedenzaken, waardoor het vaak niet lukt om binnen zes maanden een melding op te pakken;\noverwegende dat te lange doorlooptijden ervoor kunnen zorgen dat slachtoffers van zedenmisdrijven worden afgeschrikt om aangifte te doen omdat ze denken dat de zaak toch niet wordt opgepakt;\noverwegende dat lange doorlooptijden ook ertoe kunnen leiden dat slachtoffers het trauma steeds opnieuw beleven en het gevoel krijgen dat ze niet serieus worden genomen;\nverzoekt de regering om met een plan van aanpak te komen om de capaciteitstekorten bij de zedenrecherche structureel aan te pakken, bijvoorbeeld met de inzet van zijinstromers en extra wervingscampagnes,\nen gaat over tot de orde van de dag.\nKrul",
  "content_char_count": 1144,
  "source": {
    "document_id": "31cd323b-55f9-4e0f-8f05-3e96be333e3c",
    "document_nummer": "2024D40203",
    "document_soort": "Motie",
    "publication_id": "2ee6bcae-025e-40d6-919e-787d32518578",
    "publication_content_type": "application/xml",
    "publication_length": 2518,
    "cached": false,
    "binary_path": "bronmateriaal-onbewerkt\\cache\\document_publications\\2ee6bcae-025e-40d6-919e-787d32518578.xml"
  },
  "issues": []
}