{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n67\nMOTIE VAN DE LEDEN BOOMSMA EN VAN ZANTEN\nVoorgesteld\n26 juni 2025\nDe Kamer,\ngehoord de beraadslaging,\noverwegende dat het huidige asielstelsel, waarin mensen op EU-grondgebied asiel kunnen aanvragen en alleen daar, leidt tot mensensmokkel, duizenden slachtoffers op zee, grootschalig misbruik en overbelaste asielketens;\noverwegende dat er behoefte is aan een ander asielstelsel waarbij Nederland zelf weer kan bepalen wie naar ons land komt en wie zich hier vestigen, en de komst via irreguliere routes en via mensensmokkelaars niet langer wordt «beloond»;\noverwegende dat de Tweede Kamer onlangs een motie heeft aangenomen om een herziening van Europese en internationale verdragen te verkennen;\nverzoekt de regering:\n–\nbij de uitwerking daarvan een stappenplan op te stellen om te komen tot een fundamentele herziening van het asielstelsel waarbij mensen niet langer in de EU worden opgevangen maar daarbuiten, en niet meer langs illegale routes kunnen komen om asiel aan te vragen, zodat EU-lidstaten zelf kunnen bepalen of en welke mensen eventueel op uitnodiging naar Europa kunnen komen;\n–\nals onderdeel daarvan met gelijkgestemde lidstaten samen te werken om dat op EU-niveau te realiseren;\n–\ndaarbij de mogelijkheid te verkennen om een ervaren regeringscommissaris aan te wijzen die het voortouw neemt om in Brussel en in overleg met andere landen een dergelijke herziening te realiseren en steun daarvoor te verwerven,\nen gaat over tot de orde van de dag.\nBoomsma\nVan Zanten",
  "content_char_count": 1771,
  "source": {
    "document_id": "635f09bf-0cb9-4fcd-9fdd-3c29bebb5ae3",
    "document_nummer": "2025D30388",
    "document_soort": "Motie",
    "publication_id": "54cf5696-af70-4b7c-9663-179d7b7eab0b",
    "publication_content_type": "application/xml",
    "publication_length": 6572,
    "cached": false,
    "binary_path": "bronmateriaal-onbewerkt\\cache\\document_publications\\54cf5696-af70-4b7c-9663-179d7b7eab0b.xml"
  },
  "issues": []
}