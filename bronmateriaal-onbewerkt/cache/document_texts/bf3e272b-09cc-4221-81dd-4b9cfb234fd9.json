{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 746\nWijziging van de Wet dieren in verband met actualisering van de diergezondheidsregels en enkele technische aanpassingen\nNr.\n25\nMOTIE VAN HET LID VEDDER C.S.\nVoorgesteld tijdens het Wetgevingsoverleg van\n11 maart 2024\nDe Kamer,\ngehoord de beraadslaging,\nconstaterende dat verschillende partijen, van LTO tot de Dierenbescherming, pleiten voor het oprichten van een onafhankelijke autoriteit die kan monitoren of in zowel de sector, de markt en de keten als bij de overheid voldoende voortgang wordt gemaakt om de doelen op het gebied van dierenwelzijn te bereiken;\noverwegende dat een onafhankelijke autoriteit kan beoordelen of de randvoorwaarden voldoende ingevuld zijn en ook de wisselwerking tussen de internationale markt en de Nederlandse AMvB's in de gaten kan houden;\noverwegende dat er goede ervaringen zijn met de Autoriteit Diergeneesmiddelen, waarbij aansprekende resultaten zijn geboekt;\nverzoekt de regering om zo snel mogelijk aan de slag te gaan met het oprichten van een onafhankelijke autoriteit dierwaardige veehouderij,\nen gaat over tot de orde van de dag.\nVedder\nFlac\nGrinwis\nVan Campen",
  "content_char_count": 1184,
  "source": {
    "document_id": "53454019-42e2-4cc1-9c0e-ad8ef524cbcc",
    "document_nummer": "2024D09138",
    "document_soort": "Motie",
    "publication_id": "bf3e272b-09cc-4221-81dd-4b9cfb234fd9",
    "publication_content_type": "application/xml",
    "publication_length": 2653,
    "cached": false,
    "binary_path": "bronmateriaal-onbewerkt\\cache\\document_publications\\bf3e272b-09cc-4221-81dd-4b9cfb234fd9.xml"
  },
  "issues": []
}