{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n675\nMOTIE VAN HET LID GRINWIS C.S.\nVoorgesteld\n10 april 2025\nDe Kamer,\ngehoord de beraadslaging,\nconstaterende dat veel verborgen regeldruk het gevolg is van beleidsregels die door uitvoeringsorganisaties en toezichthouders worden ingesteld;\nconstaterende dat het Adviescollege Toetsing Regeldruk (ATR) na inwerkingtreding van de instellingswet na signalen kan adviseren over deze knellende beleidsregels;\noverwegende dat het van belang is dat deze adviezen voortvarend worden opgepakt;\nverzoekt de regering voortaan de Kamer na ontvangst van het advies binnen uiterlijk een maand te informeren over op welke wijze uitvoering wordt gegeven aan het advies van de ATR en, als dat niet lukt, de Kamer te informeren wanneer ze een brief van de regering hierover wel kan verwachten,\nen gaat over tot de orde van de dag.\nGrinwis\nFlach\nKisteman",
  "content_char_count": 939,
  "source": {
    "document_id": "d7a3d3e2-abd6-42d1-aa4f-a7f99234ac41",
    "document_nummer": "2025D16022",
    "document_soort": "Motie",
    "publication_id": "704ce59d-f8a7-48f4-a34b-509b6b71d47b",
    "publication_content_type": "application/xml",
    "publication_length": 2386,
    "cached": false,
    "binary_path": "bronmateriaal-onbewerkt\\cache\\document_publications\\704ce59d-f8a7-48f4-a34b-509b6b71d47b.xml"
  },
  "issues": []
}