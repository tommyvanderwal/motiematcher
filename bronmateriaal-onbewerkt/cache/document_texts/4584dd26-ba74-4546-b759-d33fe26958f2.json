{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 015\nKindermishandeling\nNr.\n292\nMOTIE VAN DE LEDEN DOBBE EN BRUYNING\nVoorgesteld\n5 maart 2025\nDe Kamer,\ngehoord de beraadslaging,\nconstaterende dat er nog steeds niet altijd wordt ingezet op omgang met de biologische ouders na een uithuisplaatsing, ook als dat wel mogelijk is;\noverwegende dat het WODC de aanbeveling heeft gedaan om het recht op omgang tijdens een uithuisplaatsing in de wet vast te leggen;\noverwegende dat het WODC daarnaast stelt dat meer standaardisering en uniformiteit wenselijk zijn bij de beslisdiagnostiek over de omgang tijdens een uithuisplaatsing en een perspectiefbesluit;\nverzoekt de regering om met voorstellen te komen om het recht op omgang van kinderen met hun biologische ouders na uithuisplaatsing te versterken en daarbij in ieder geval te kijken naar de aanbevelingen van het WODC,\nen gaat over tot de orde van de dag.\nDobbe\nBruyning",
  "content_char_count": 945,
  "source": {
    "document_id": "4d9c1a5d-dd39-47af-9622-81a7d94b7ab3",
    "document_nummer": "2025D09042",
    "document_soort": "Motie",
    "publication_id": "4584dd26-ba74-4546-b759-d33fe26958f2",
    "publication_content_type": "application/xml",
    "publication_length": 2369,
    "cached": false,
    "binary_path": "bronmateriaal-onbewerkt\\cache\\document_publications\\4584dd26-ba74-4546-b759-d33fe26958f2.xml"
  },
  "issues": []
}