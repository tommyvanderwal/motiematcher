{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n83\nMOTIE VAN HET LID BOSWIJK C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat de aanpak van georganiseerde criminaliteit en seksuele uitbuiting ingewikkeld is, en informatiedeling en integrale samenwerking hierbij essentieel zijn;\nconstaterende dat in het Haags Economisch Interventie Team (HEIT) verschillende organisaties succesvol regionaal samenwerken om ondermijnende criminaliteit en misstanden in de prostitutie aan te pakken;\noverwegende dat het HEIT een goed voorbeeld is voor andere regio's als het gaat om het uitvoeren van integrale controles bij malafide ondernemingen;\nverzoekt de regering in kaart te brengen in welke andere gemeenten waar ondermijning en seksuele uitbuiting veelvuldig aan de orde zijn, een soortgelijk interventieteam behulpzaam kan zijn en met hen in gesprek te gaan hierover;\nverzoekt de regering de Kamer hierover medio 2025 te informeren,\nen gaat over tot de orde van de dag.\nBoswijk\nDiederik van Dijk\nMutluer\nVan der Werf",
  "content_char_count": 1191,
  "source": {
    "document_id": "d65b0982-95eb-41e1-95bb-4df9b9254792",
    "document_nummer": "2024D45478",
    "document_soort": "Motie",
    "publication_id": "36ae243c-49b4-4f8c-b099-74d0d033a6bb",
    "publication_content_type": "application/xml",
    "publication_length": 2735,
    "cached": false,
    "binary_path": "bronmateriaal-onbewerkt\\cache\\document_publications\\36ae243c-49b4-4f8c-b099-74d0d033a6bb.xml"
  },
  "issues": []
}