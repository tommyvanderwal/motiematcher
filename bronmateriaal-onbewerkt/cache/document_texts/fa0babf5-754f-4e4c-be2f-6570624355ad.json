{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXIII\nWijziging van de begrotingsstaten van het Ministerie van Economische Zaken en Klimaat (XIII) voor het jaar 2024 (wijziging samenhangende met de Voorjaarsnota)\nNr.\n6\nMOTIE VAN HET LID ERKENS C.S.\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\noverwegende dat in het hoofdlijnenakkoord is afgesproken dat windmolens zo veel mogelijk op zee komen in plaats van op land;\noverwegende dat de huidige ambitie van wind op zee nodig is om de klimaatdoelen te halen en dat vertraging onwenselijk is;\noverwegende dat er rekening gehouden moet worden met de verschillende vormen van visserij op de Noordzee;\noverwegende dat hier een zorgvuldige balans moet worden gezocht tussen de verschillende spelers op de Noordzee, zoals energie, scheepvaart, natuur, visserij en Defensie;\noverwegende dat niet alle soorten van visserij uit veiligheidsoogpunt tussen windmolenparken kunnen plaatsvinden en dat de visserij wel ruimte nodig heeft;\nverzoekt de regering om in voorbereiding op het regeerprogramma alvast te beginnen met het inzichtelijk maken van hoe meer rekening gehouden wordt met de ruimte voor verschillende soorten visserij in balans met andere spelers op de Noordzee, waarbij de wind-op-zeeambities doorgang kunnen vinden,\nen gaat over tot de orde van de dag.\nErkens\nPostma,\nVermeer\nKops",
  "content_char_count": 1414,
  "source": {
    "document_id": "3e20e8e8-48ec-4b57-b4b4-f5256162ef6c",
    "document_nummer": "2024D23894",
    "document_soort": "Motie",
    "publication_id": "fa0babf5-754f-4e4c-be2f-6570624355ad",
    "publication_content_type": "application/xml",
    "publication_length": 2980,
    "cached": false,
    "binary_path": "bronmateriaal-onbewerkt\\cache\\document_publications\\fa0babf5-754f-4e4c-be2f-6570624355ad.xml"
  },
  "issues": []
}