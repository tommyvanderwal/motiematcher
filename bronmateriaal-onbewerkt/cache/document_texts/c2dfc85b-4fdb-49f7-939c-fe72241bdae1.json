{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n26\nMOTIE VAN HET LID BOOMSMA\nVoorgesteld\n16 oktober 2024\nDe Kamer,\ngehoord de beraadslaging,\noverwegende dat schelpdierkweek gezond voedsel biedt voor een gevarieerd dieet met een zeer lage footprint;\noverwegende dat de Nederlandse kustzone perspectief biedt om de voedselzekerheid te versterken en «voedsel uit zee» als een van de prioriteiten staat genoemd, maar er op dit moment weinig ruimte is voor huidige kwekers;\noverwegende dat het mogelijk is om tijdelijk mosselen te kweken op zandwinlocaties die nog niet in gebruik zijn;\nverzoekt de regering met een plan te komen om samen met de schelpdierensector een tweetal demonstratieprojecten uit te rollen waar zandwinlocaties die niet in gebruik zijn, tijdelijk gebruikt kunnen worden voor schelpdierkweek,\nen gaat over tot de orde van de dag.\nBoomsma",
  "content_char_count": 1056,
  "source": {
    "document_id": "e0fc7777-90e6-47d9-aa19-d11a445efb4b",
    "document_nummer": "2024D38821",
    "document_soort": "Motie",
    "publication_id": "c2dfc85b-4fdb-49f7-939c-fe72241bdae1",
    "publication_content_type": "application/xml",
    "publication_length": 2464,
    "cached": false,
    "binary_path": "bronmateriaal-onbewerkt\\cache\\document_publications\\c2dfc85b-4fdb-49f7-939c-fe72241bdae1.xml"
  },
  "issues": []
}