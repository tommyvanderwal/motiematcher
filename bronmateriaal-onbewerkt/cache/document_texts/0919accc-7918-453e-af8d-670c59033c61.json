{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 545\nWet- en regelgeving financiële markten\nNr.\n217\nMOTIE VAN DE LEDEN FLACH EN IDSINGA\nVoorgesteld\n30 januari 2025\nDe Kamer,\ngehoord de beraadslaging,\nconstaterende dat er een recht op een betaalrekening bestaat voor natuurlijke personen, maar bijvoorbeeld niet voor ondernemers, verenigingen en stichtingen;\noverwegende dat het veel voorkomt dat ondernemers, verenigingen, stichtingen en andere entiteiten geweigerd worden bij het aanvragen van een betaalrekening;\noverwegende dat daar soms goede, wettelijke redenen voor zijn, maar dat uit onderzoek van De Nederlandsche Bank, Van herstel naar balans, blijkt dat de grondslag van de weigering bij zakelijke klanten in slechts 18% lag in de toepassing van de Wwft;\nverzoekt de regering bij banken aan te dringen op het principe van «ja, tenzij» als het gaat om het accepteren van zakelijke klanten, waarbij klanten alleen op concrete, wettelijke gronden geweigerd mogen worden,\nen gaat over tot de orde van de dag.\nFlach\nIdsinga",
  "content_char_count": 1053,
  "source": {
    "document_id": "3b8a86e9-85f6-4105-a744-5fb95b930e44",
    "document_nummer": "2025D03755",
    "document_soort": "Motie",
    "publication_id": "0919accc-7918-453e-af8d-670c59033c61",
    "publication_content_type": "application/xml",
    "publication_length": 2480,
    "cached": false,
    "binary_path": "bronmateriaal-onbewerkt\\cache\\document_publications\\0919accc-7918-453e-af8d-670c59033c61.xml"
  },
  "issues": []
}