{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 446\nRuimtevaartbeleid\nNr.\n97\nMOTIE VAN HET LID INGE VAN DIJK\nVoorgesteld\n2 september 2025\nDe Kamer,\ngehoord de beraadslaging,\nconstaterende dat de Nederlandse bijdrage aan het European Space Agency relatief gezien een van de laagste is, terwijl we hét Europese centrum voor ruimtevaarttechnologie en -onderzoek, ESTEC, huisvesten;\nconstaterende dat de voorbereidingen voor de Ministeriële Conferentie van ESA over onder meer nieuwe projecten en onderzoek eind dit jaar in volle gang zijn;\noverwegende dat de lange-termijn ruimtevaartagenda een uitstekende leidraad is voor huidig en toekomstig ruimtevaartbeleid en dat deze agenda aangeeft dat er 60 miljoen tot 140 miljoen euro per jaar extra nodig is;\noverwegende dat ruimtevaartonderzoek en -industrie militair en civiel-strategisch steeds belangrijker worden;\noverwegende dat de Minister-President aangaf dat de nieuwe NAVO-norm ook ruimte geeft om daaruit aan defensiegerelateerde uitgaven te doen;\nverzoekt de regering vooruitlopend daarop geld vrij te maken op de begroting van Defensie «26 en verder, en dit over te hevelen naar EZ ten behoeve van ESA, innovatieve ruimtevaartprojecten en doorontwikkeling van de NL Space Campus;\nverzoekt de regering de Kamer periodiek te informeren over de uitvoering van de LTR en over de Nederlandse inzet in ESA en EU Space Programme,\nen gaat over tot de orde van de dag.\nInge van Dijk",
  "content_char_count": 1455,
  "source": {
    "document_id": "f0c72b54-2c57-4cd0-afba-46347afd5b10",
    "document_nummer": "2025D36585",
    "document_soort": "Motie",
    "publication_id": "47431b09-8e81-4144-ad21-c81e42376ca8",
    "publication_content_type": "application/xml",
    "publication_length": 5292,
    "cached": false,
    "binary_path": "bronmateriaal-onbewerkt\\cache\\document_publications\\47431b09-8e81-4144-ad21-c81e42376ca8.xml"
  },
  "issues": []
}