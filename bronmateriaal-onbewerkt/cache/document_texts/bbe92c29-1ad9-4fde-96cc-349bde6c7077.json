{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4131\nMOTIE VAN DE LEDEN RAJKOWSKI EN VAN ZANTEN\nVoorgesteld\n4 september 2025\nDe Kamer,\ngehoord de beraadslaging,\noverwegende dat de meeste asielzoekers in Nederland Dublinclaimanten zijn omdat zij door een ander EU-land zijn gereisd om naar Nederland te komen en dat deze asielzoekers daarom teruggestuurd kunnen worden naar een andere EU-lidstaat;\nconstaterende dat de Raad van State heeft geoordeeld dat België geen geschikt land zou zijn om alleenstaande mannen naar uit te zetten;\noverwegende dat het onaanvaardbaar is dat Nederland asielzoekers opvangt waarvoor een ander land zoals België verantwoordelijk is;\nverzoekt de Minister om alles op alles te zetten voor het terugsturen van Dublinclaimanten naar andere Europese landen, met hierbij extra aandacht voor België,\nen gaat over tot de orde van de dag.\nRajkowski\nVan Zanten",
  "content_char_count": 997,
  "source": {
    "document_id": "f68fa39c-3246-4a2a-9cf2-433410bc497e",
    "document_nummer": "2025D37311",
    "document_soort": "Motie",
    "publication_id": "bbe92c29-1ad9-4fde-96cc-349bde6c7077",
    "publication_content_type": "application/xml",
    "publication_length": 4771,
    "cached": false,
    "binary_path": "bronmateriaal-onbewerkt\\cache\\document_publications\\bbe92c29-1ad9-4fde-96cc-349bde6c7077.xml"
  },
  "issues": []
}