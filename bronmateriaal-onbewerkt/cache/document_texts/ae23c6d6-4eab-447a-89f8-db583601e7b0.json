{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n342\nMOTIE VAN HET LID BECKERMAN C.S.\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat de Minister voornemens is om het publieke bestel ingrijpend te hervormen, met onder andere de opheffing van de NTR en een versmalde rol voor de NOS;\noverwegende dat onafhankelijke makers en producenten vaak als eersten geraakt worden door bezuinigingen en hervormingen, terwijl hun bijdrage aan een pluriform en kwalitatief hoogstaand media-aanbod essentieel is;\nverzoekt de regering om bij de verdere uitwerking van de plannen voor hervorming van het publieke bestel makers, vakbonden, vertegenwoordigers van kleine producenten en onafhankelijke producenten actief te betrekken en hun positie wettelijk te borgen,\nen gaat over tot de orde van de dag.\nBeckerman\nMohandis\nPaternotte",
  "content_char_count": 929,
  "source": {
    "document_id": "7436066d-3e35-4978-b471-d712b7bca66e",
    "document_nummer": "2025D16802",
    "document_soort": "Motie",
    "publication_id": "ae23c6d6-4eab-447a-89f8-db583601e7b0",
    "publication_content_type": "application/xml",
    "publication_length": 2355,
    "cached": false,
    "binary_path": "bronmateriaal-onbewerkt\\cache\\document_publications\\ae23c6d6-4eab-447a-89f8-db583601e7b0.xml"
  },
  "issues": []
}