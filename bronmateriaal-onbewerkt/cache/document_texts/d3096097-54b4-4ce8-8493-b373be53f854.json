{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n147\nMOTIE VAN DE LEDEN VAN NISPEN EN MUTLUER\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de motie-Sneller/Ellian over de vergoeding van gerechtstolken (\n29 936, nr. 69\n) tot nu toe niet wordt uitgevoerd;\nconstaterende dat ook de bemiddelaars af willen van de onderhandelingen met de tolken;\noverwegende dat tolken en vertalers door de ingevoerde marktwerking nu geacht worden te onderhandelen met de bemiddelaars over de tarieven, maar dit een ongelijke strijd is en leidt tot concurrentie op prijs, waardoor de kwaliteit ondergeschikt raakt en het niet voldoende vergoeding oplevert voor de tolken en vertalers die wel de kwaliteit leveren en belangrijk werk doen voor de rechtsstaat;\noverwegende dat tolkenwerk weer lonend moet worden, ook voor werk dat in de eigen regio wordt uitgevoerd, waarmee een besparing optreedt op de reiskostenvergoeding;\nverzoekt de regering zo snel mogelijk de tarieven te verhogen voor de vertalers en de C1-gerechtstolken en de bemiddelaars slechts te betalen voor de bemiddeling,\nen gaat over tot de orde van de dag.\nVan Nispen\nMutluer",
  "content_char_count": 1295,
  "source": {
    "document_id": "459bfa1a-e427-4aa8-b004-4180e19e300b",
    "document_nummer": "2025D24712",
    "document_soort": "Motie",
    "publication_id": "d3096097-54b4-4ce8-8493-b373be53f854",
    "publication_content_type": "application/xml",
    "publication_length": 5353,
    "cached": false,
    "binary_path": "bronmateriaal-onbewerkt\\cache\\document_publications\\d3096097-54b4-4ce8-8493-b373be53f854.xml"
  },
  "issues": []
}