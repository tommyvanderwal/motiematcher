{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n13\nMOTIE VAN HET LID STOFFER C.S.\nVoorgesteld\n13 december 2023\nDe Kamer,\ngehoord de beraadslaging,\noverwegende dat de Raad van State heeft geadviseerd om de verkenningsfase te beleggen bij een vast ambt;\nconstaterende dat de Kamer in reactie op de evaluatie van de kabinetsformatie in 2021 besloten heeft de oplossing voor de verkenningsfase te zoeken in verbetering van procedures en het naleven van criteria;\nconstaterende dat desondanks opnieuw vraagtekens zijn gerezen ten aanzien van de vanuit de nieuwgekozen Kamer voorgedragen verkenner;\nverzoekt het presidium een wijziging van het Reglement van Orde aanhangig te maken die ertoe leidt dat de Koning de gesprekken voert in de verkenningsfase,\nen gaat over tot de orde van de dag.\nStoffer\nGrinwis\nBontenbal",
  "content_char_count": 867,
  "source": {
    "document_id": "f6394c4f-f5f5-4e40-886b-cb45487e657e",
    "document_nummer": "2023D49199",
    "document_soort": "Motie",
    "publication_id": "34c4bdff-8b60-40f2-896e-f0fb01ee7224",
    "publication_content_type": "application/xml",
    "publication_length": 2313,
    "cached": false,
    "binary_path": "bronmateriaal-onbewerkt\\cache\\document_publications\\34c4bdff-8b60-40f2-896e-f0fb01ee7224.xml"
  },
  "issues": []
}