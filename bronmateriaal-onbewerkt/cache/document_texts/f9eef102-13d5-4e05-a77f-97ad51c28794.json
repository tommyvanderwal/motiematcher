{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVII\nVaststelling van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024\nNr.\n29\nMOTIE VAN HET LID BEMENGA\nVoorgesteld\n31 januari 2024\nDe Kamer,\ngehoord de beraadslaging,\nconstaterende dat Nederlandse bedrijven hun export en daarmee hun verdienvermogen flink kunnen verhogen door middel van liberalisering van handel in producten en diensten die bijdragen aan de energietransitie;\noverwegende dat de VS een belangrijke geopolitieke bondgenoot van Nederland is;\noverwegende dat het in Europees en daarmee in Nederlands belang is om de handelsrelatie tussen de EU en de VS verder te versterken;\nverzoekt het kabinet om uit te werken welke mogelijkheden er zijn om een bilateraal akkoord met de VS te sluiten voor een dergelijke liberalisering en de Kamer hierover te informeren;\nverzoekt het kabinet tevens actief steun te zoeken binnen de EU om zo snel mogelijk stappen naar een akkoord te kunnen zetten;\nen gaat over tot de orde van de dag.\nBamenga",
  "content_char_count": 1072,
  "source": {
    "document_id": "641e8209-02f8-403b-9d8e-098bd1becae1",
    "document_nummer": "2024D03460",
    "document_soort": "Motie",
    "publication_id": "f9eef102-13d5-4e05-a77f-97ad51c28794",
    "publication_content_type": "application/xml",
    "publication_length": 2500,
    "cached": false,
    "binary_path": "bronmateriaal-onbewerkt\\cache\\document_publications\\f9eef102-13d5-4e05-a77f-97ad51c28794.xml"
  },
  "issues": []
}