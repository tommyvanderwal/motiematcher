{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n124\nMOTIE VAN HET LID DEEN\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat in 2024 slechts 30% van de Woo-verzoeken aan de rijksoverheid werd afgerond met een besluit binnen de gestelde termijn;\nconstaterende dat in 2024 de gemiddelde afhandeltijd van Woo-verzoeken met afgerond besluit aan de rijksoverheid 151 dagen betrof in plaats van de gestelde beslistermijn van 28 dagen;\noverwegende dat 10% van de Woo-verzoekers vraagt om 80% tot 90% van de capaciteit en er dus sprake is van veelverzoekers en/of veelomvattende verzoeken, wat zou kunnen duiden op misbruik van de dwangsomregeling;\noverwegende dat dwangsommen niet of nauwelijks substantieel effect hebben op de afhandeltijd;\noverwegende dat in 2024 alleen al door de rijksoverheid 1,3 miljoen belastinggeld aan dwangsommen is uitbetaald;\nverzoekt de regering de Woo-dwangsomregeling af te schaffen,\nen gaat over tot de orde van de dag.\nDeen",
  "content_char_count": 1048,
  "source": {
    "document_id": "1dcef191-3241-47d1-bc7f-111f4e2c30a8",
    "document_nummer": "2025D23273",
    "document_soort": "Motie",
    "publication_id": "a67363c7-81f2-4346-8c1b-a46f12e5b3ff",
    "publication_content_type": "application/xml",
    "publication_length": 4572,
    "cached": false,
    "binary_path": "bronmateriaal-onbewerkt\\cache\\document_publications\\a67363c7-81f2-4346-8c1b-a46f12e5b3ff.xml"
  },
  "issues": []
}