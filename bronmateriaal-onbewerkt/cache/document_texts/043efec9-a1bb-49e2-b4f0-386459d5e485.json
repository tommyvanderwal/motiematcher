{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 985\nBuitenlands beleid en handelspolitiek\nNr.\n104\nGEWIJZIGDE MOTIE VAN DE LEDEN BONTENBAL EN DASSEN TER VERVANGING VAN DIE GEDRUKT ONDER NR. 92\nVoorgesteld\n20 mei 2025\nDe Kamer,\ngehoord de beraadslaging,\noverwegende dat volgens berekeningen van het Internationaal Monetair Fonds interne handelsbelemmeringen binnen de EU tot een kostenpost leiden die dezelfde omvang heeft als een tarief van 45% op goederenhandel en een heffing van 110% op diensten;\nconstaterende dat het wegnemen van deze handelsbelemmeringen de EU ongeveer 7% extra economische groei oplevert, wat voor Nederland alleen al zo'n 70 miljard euro betekent;\nverzoekt de regering zich er vol voor in te zetten dat de aanbevelingen van het Lettarapport om de interne markt te versterken, zo spoedig mogelijk worden uitgewerkt;\nverzoekt de regering hiertoe een actieagenda uit te werken waarin staat op welke wijze Nederland zich voor de uitwerking van de aanbevelingen van het Lettarapport in kan zetten,\nen gaat over tot de orde van de dag.\nBontenbal\nDassen",
  "content_char_count": 1096,
  "source": {
    "document_id": "59d1f488-3074-4d77-acad-4be2edd65a97",
    "document_nummer": "2025D21274",
    "document_soort": "Motie (gewijzigd/nader)",
    "publication_id": "043efec9-a1bb-49e2-b4f0-386459d5e485",
    "publication_content_type": "application/xml",
    "publication_length": 5070,
    "cached": false,
    "binary_path": "bronmateriaal-onbewerkt\\cache\\document_publications\\043efec9-a1bb-49e2-b4f0-386459d5e485.xml"
  },
  "issues": []
}