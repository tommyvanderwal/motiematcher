{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 045\nSituatie in Oekraïne\nNr.\n233\nMOTIE VAN HET LID VERMEER\nVoorgesteld\n11 september 2025\nDe Kamer,\ngehoord de beraadslaging,\nconstaterende dat binnen NAVO- en EU-verband besluiten kunnen worden genomen over de inzet van militairen;\noverwegende dat Nederland te allen tijde zelfstandig de zeggenschap moet behouden over het uitzenden én het terughalen van Nederlandse militairen;\noverwegende dat het onwenselijk is dat Nederlandse troepen tegen de nationale wil in betrokken raken bij een conflict;\nverzoekt de regering te garanderen dat Nederland altijd zelf beslist over het begin én het beëindigen van inzet van Nederlandse troepen, ongeacht besluiten binnen NAVO of EU,\nen gaat over tot de orde van de dag.\nVermeer",
  "content_char_count": 791,
  "source": {
    "document_id": "d470ee33-59bf-4250-bd07-56c7dc8edbbd",
    "document_nummer": "2025D38809",
    "document_soort": "Motie",
    "publication_id": "c0df9761-67f1-4e1c-ac3e-cee6facc1dec",
    "publication_content_type": "application/xml",
    "publication_length": 4402,
    "cached": false,
    "binary_path": "bronmateriaal-onbewerkt\\cache\\document_publications\\c0df9761-67f1-4e1c-ac3e-cee6facc1dec.xml"
  },
  "issues": []
}