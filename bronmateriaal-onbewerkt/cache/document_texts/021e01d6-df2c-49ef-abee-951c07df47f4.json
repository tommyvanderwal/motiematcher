{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n917\nMOTIE VAN HET LID CEDER\nVoorgesteld\n11 december 2024\nDe Kamer,\ngehoord de beraadslaging,\nconstaterende dat het Europese Hof van Justitie in de zaak ««Changu»« oordeelt dat een lidstaat in de basisvoorzieningen van een illegale derdelander moet voorzien;\nconstaterende dat de rijksbijdrage aan de lvv-regeling wordt stopgezet;\noverwegende dat de verantwoordelijke gemeenten hierdoor op eigen kosten illegale derdelanders moeten voorzien in basisvoorzieningen, op grond van Richtlijn 2008/115/EG en artikel 4 van het Handvest van de grondrechten van de Europese Unie;\noverwegende dat Nederland hieraan gehouden zal worden en indien hier niet aan voldaan wordt daar financiële en bestuurlijke gevolgen mee gemoeid zijn;\nverzoekt de regering voor het einde van de financiering van de lvv de Kamer te informeren hoe zij blijft voldoen aan de Europese juridische verplichtingen en welke middelen daarvoor beschikbaar worden gesteld,\nen gaat over tot de orde van de dag.\nCeder",
  "content_char_count": 1064,
  "source": {
    "document_id": "f0985ece-7cfb-4707-ad3a-42ef05c58e77",
    "document_nummer": "2024D49175",
    "document_soort": "Motie",
    "publication_id": "021e01d6-df2c-49ef-abee-951c07df47f4",
    "publication_content_type": "application/xml",
    "publication_length": 2493,
    "cached": false,
    "binary_path": "bronmateriaal-onbewerkt\\cache\\document_publications\\021e01d6-df2c-49ef-abee-951c07df47f4.xml"
  },
  "issues": []
}