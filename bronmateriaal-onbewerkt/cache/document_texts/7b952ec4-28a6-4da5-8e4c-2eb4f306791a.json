{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 541\nWijziging van de Tabaks- en rookwarenwet in verband met de invoering van een registratieplicht voor verkooppunten van tabaksproducten en aanverwante producten\nNr.\n15\nMOTIE VAN DE LEDEN DOBBE EN SLAGT-TICHELMAN\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat steeds meer jongeren verslaafd raken aan vapes en dat het aantal jongeren dat rookt al jaren amper daalt;\noverwegende dat goede voorlichting over de schadelijke effecten van vapen essentieel is om deze trend tegen te gaan;\nconstaterende dat er tegelijkertijd bezuinigingen worden doorgevoerd op preventieprogramma's, waaronder op het programma Rookvrije Start en voorlichting over tabaksproducten en vapes;\nverzoekt de regering om voordat deze bezuinigingen eventueel worden doorgevoerd eerst de effecten van deze bezuinigingen in kaart te brengen,\nen gaat over tot de orde van de dag.\nDobbe\nSlagt-Tichelman",
  "content_char_count": 977,
  "source": {
    "document_id": "49a6dff9-2747-4adb-a4fa-6cfb8234c4e3",
    "document_nummer": "2025D04757",
    "document_soort": "Motie",
    "publication_id": "7b952ec4-28a6-4da5-8e4c-2eb4f306791a",
    "publication_content_type": "application/xml",
    "publication_length": 2400,
    "cached": false,
    "binary_path": "bronmateriaal-onbewerkt\\cache\\document_publications\\7b952ec4-28a6-4da5-8e4c-2eb4f306791a.xml"
  },
  "issues": []
}