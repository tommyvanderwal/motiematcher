{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van FinanciÃ«n (IXB) en de begrotingsstaat van Nationale Schuld (IXA) voor het jaar 2026\nNr.\n10\nMOTIE VAN DE LEDEN VAN EIJK EN MARTENS-AMERICA\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat het Nederlandse vestigingsklimaat onder druk staat en onverwachte lastenverhogingen dat verder aantasten;\noverwegende dat ondernemers alleen in innovatie en groei kunnen investeren wanneer er langjarige zekerheid is over belastingdruk en fiscale regelingen;\nvan mening dat regelingen zoals de Wbso, de expatregeling en de innovatiebox cruciaal zijn voor ons innovatievermogen en ons internationale concurrentievoordeel;\nspreekt uit de lasten voor bedrijven niet te verhogen en dat bovengenoemde innovatieregelingen in stand moeten blijven;\nverzoekt de regering daarnaast te verkennen hoe de toegang tot deze innovatieregelingen verbeterd en vereenvoudigd kan worden, zodat meer ondernemers daadwerkelijk gebruik kunnen maken van fiscale stimulansen voor innovatie en groei,\nen gaat over tot de orde van de dag.\nVan Eijk\nMartens-America.",
  "content_char_count": 1195,
  "source": {
    "document_id": "fab77c3b-05f3-41bc-b838-987b185a29f8",
    "document_nummer": "2025D43266",
    "document_soort": "Motie",
    "publication_id": "708b4b82-36cc-41d5-a410-232258335756",
    "publication_content_type": "application/xml",
    "publication_length": 5242,
    "cached": false,
    "binary_path": "bronmateriaal-onbewerkt\\cache\\document_publications\\708b4b82-36cc-41d5-a410-232258335756.xml"
  },
  "issues": []
}