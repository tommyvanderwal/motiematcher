{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1615\nMOTIE VAN DE LEDEN PIERIK EN VAN DER PLAS\nVoorgesteld\n30 januari 2024\nDe Kamer,\ngehoord de beraadslaging,\nconstaterende dat de schade door wolven in Nederland de afgelopen jaren opgelopen is tot ongekende hoogte, ook daar waar wolfwerende hekken zijn gezet en andere schadebeperkende maatregelen zijn genomen;\noverwegende dat de wolvenpopulatie in Nederland de afgelopen jaren bijna exponentieel is toegenomen;\noverwegende dat de wolvenroedels territoria hebben die tot ruim over de grenzen van Nederland kunnen strekken en aanwas van genetisch materiaal van over de grens dus veelvuldig voorkomt, waardoor de populatie blijft groeien;\noverwegende dat Frankrijk komend jaar 209 wolven mag afschieten;\nverzoekt de regering om te onderzoeken of het mogelijk is om via een derogatiebeleid voor wolven in Nederland probleemwolven te identificeren, te verjagen en te bejagen,\nen gaat over tot de orde van de dag.\nPierik\nVan der Plas",
  "content_char_count": 1045,
  "source": {
    "document_id": "f72f49de-c3a4-486f-bb80-1b8430d9c39b",
    "document_nummer": "2024D03282",
    "document_soort": "Motie",
    "publication_id": "05f0d7b1-b8d3-45a2-b693-dd02b8cba370",
    "publication_content_type": "application/xml",
    "publication_length": 2502,
    "cached": false,
    "binary_path": "bronmateriaal-onbewerkt\\cache\\document_publications\\05f0d7b1-b8d3-45a2-b693-dd02b8cba370.xml"
  },
  "issues": []
}