{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n57\nMOTIE VAN DE LEDEN GRINWIS EN FLACH\nVoorgesteld\n17 oktober 2024\nDe Kamer,\ngehoord de beraadslaging,\noverwegende dat legalisatie van PAS-melders tergend traag verloopt;\noverwegende dat het legaliseren van PAS-melders via extern salderen complex is, vooral vanwege het additionaliteitsvereiste;\noverwegende dat getuige de recente uitspraak van de Raad van State inzake de ViA15 (zaaknummer 201702813/21) het Rijk bij het extern salderen erin is geslaagd te voldoen aan het additionaliteitsvereiste;\nverzoekt de regering met prioriteit provincies bij te staan bij het via extern salderen legaliseren van PAS-melders, zodanig dat voldaan wordt aan het additionaliteitsvereiste;\nverzoekt de regering tevens de Kamer, nog voor de provincies weer dienen over te gaan tot handhaving, te informeren over de inspanningen en resultaten,\nen gaat over tot de orde van de dag.\nGrinwis\nFlach",
  "content_char_count": 1129,
  "source": {
    "document_id": "64ab4b19-1a17-415a-83f8-54b555174447",
    "document_nummer": "2024D39275",
    "document_soort": "Motie",
    "publication_id": "05fe1cd7-fb75-426c-b341-82f2436a9f0e",
    "publication_content_type": "application/xml",
    "publication_length": 2628,
    "cached": false,
    "binary_path": "bronmateriaal-onbewerkt\\cache\\document_publications\\05fe1cd7-fb75-426c-b341-82f2436a9f0e.xml"
  },
  "issues": []
}