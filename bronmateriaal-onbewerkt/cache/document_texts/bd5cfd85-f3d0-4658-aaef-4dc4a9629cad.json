{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1302\nMOTIE VAN HET LID KATHMANN C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat een op de vier jongeren kenmerken van smartphoneverslaving vertoont en dat de gevolgen van te veel schermtijd extreem schadelijk kunnen zijn;\nconstaterende dat elke dag dat we niks doen onze jongeren verder in een mentalegezondheidscrisis worden gestort;\nconstaterende dat de gezondheid en veiligheid van hele generaties op het spel worden gezet voor de winsten van techmiljardairs;\nvan mening dat we jongeren moeten beschermen en dat de meest schadelijke ontwerpfuncties, zoals de eindeloze scroll en het automatisch afspelen van filmpjes, zo snel mogelijk verboden moeten worden;\nverzoekt de regering om blijvend en ondubbelzinnig aan te dringen op een verstrekkend Europees verbod op verslavend en polariserend ontwerp op sociale media en dit op alle mogelijke manieren uit te dragen,\nen gaat over tot de orde van de dag.\nKathmann\nDral\nVan Nispen\nKoekkoek\nCeder",
  "content_char_count": 1111,
  "source": {
    "document_id": "bcf68c1f-5094-4337-95a5-a283cb6f5c19",
    "document_nummer": "2025D07258",
    "document_soort": "Motie",
    "publication_id": "bd5cfd85-f3d0-4658-aaef-4dc4a9629cad",
    "publication_content_type": "application/xml",
    "publication_length": 2626,
    "cached": false,
    "binary_path": "bronmateriaal-onbewerkt\\cache\\document_publications\\bd5cfd85-f3d0-4658-aaef-4dc4a9629cad.xml"
  },
  "issues": []
}