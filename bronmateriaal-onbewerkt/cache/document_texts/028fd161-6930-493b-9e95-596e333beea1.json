{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n643\nMOTIE VAN HET LID AARTSEN C.S.\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat er grote verschillen bestaan tussen de criteria die door pensioenfondsen worden gebruikt in hun verplichtstellingsbesluiten;\noverwegende dat dit het voor veel werkgevers lastig maakt om te bepalen of ze wel of niet onder een verplichtstellingsbesluit vallen, met risico's op grote naheffingen, dubbelingen en gemiste pensioenopbouw voor werknemers tot gevolg;\nverzoekt de regering in overleg met sociale partners en pensioenfondsen de beleidsregels voor het afgeven van een verplichtstelling tegen het licht te houden, zodat de uitgangspunten van uniformiteit in de criteria voor werkingssferen, voorspelbaarheid en rechtszekerheid voor werkgevers en werknemers een grotere rol krijgen, en te onderzoeken of een onafhankelijke toetscommissie hierbij zou kunnen helpen,\nen gaat over tot de orde van de dag.\nAartsen\nJoseph\nVermeer",
  "content_char_count": 1048,
  "source": {
    "document_id": "c0fbbae2-9a20-4cee-9de1-1a36880253ad",
    "document_nummer": "2024D22014",
    "document_soort": "Motie",
    "publication_id": "028fd161-6930-493b-9e95-596e333beea1",
    "publication_content_type": "application/xml",
    "publication_length": 2474,
    "cached": false,
    "binary_path": "bronmateriaal-onbewerkt\\cache\\document_publications\\028fd161-6930-493b-9e95-596e333beea1.xml"
  },
  "issues": []
}