{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n32\nLandbouw- en Visserijraad\nNr.\n1676\nMOTIE VAN HET LID KOSTIC\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat wereldwijd elke minuut 30 voetbalvelden aan bos verdwijnen;\nconstaterende dat uit onderzoek blijkt dat financiële instellingen steeds meer geld blijven steken in activiteiten die bijdragen aan de massale kap van bomen;\nconstaterende dat het sinds 2015 om meer dan 395 miljard dollar gaat en dat financiële instellingen daarmee een drijvende kracht zijn achter ontbossing;\nconstaterende dat bossen vitaal zijn voor al het leven op aarde en voor onze voedselvoorziening;\nconstaterende dat financiële instellingen niet onder de EUDR-Ontbossingsverordening vallen en daarmee niet verantwoordelijk worden gehouden voor hun grote negatieve bijdrage aan ontbossing, terwijl dat van andere sectoren wel wordt verwacht;\noverwegende dat er mogelijk volgend jaar een voorstel komt vanuit de EU om de financiële sector wel onder de EUDR-Ontbossingsverordening te laten vallen;\nverzoekt de regering zich in Europees verband ervoor in te zetten dat wordt geregeld dat ook financiële instellingen onder de EUDR-Ontbossingsverordening gaan vallen, zodat ook de financiële instellingen eerlijk bijdragen aan de oplossing,\nen gaat over tot de orde van de dag.\nKostić",
  "content_char_count": 1373,
  "source": {
    "document_id": "c7dcbb8d-d9a7-4fa8-ba3c-399779942176",
    "document_nummer": "2024D39056",
    "document_soort": "Motie",
    "publication_id": "1a1bfb77-7432-45ba-a0c3-1f40dfbd9332",
    "publication_content_type": "application/xml",
    "publication_length": 2807,
    "cached": false,
    "binary_path": "bronmateriaal-onbewerkt\\cache\\document_publications\\1a1bfb77-7432-45ba-a0c3-1f40dfbd9332.xml"
  },
  "issues": []
}