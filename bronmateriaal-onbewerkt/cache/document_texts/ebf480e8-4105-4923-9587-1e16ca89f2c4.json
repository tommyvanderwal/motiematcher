{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 419\nToerisme en recreatie\nNr.\n112\nMOTIE VAN DE LEDEN THIJSSEN EN TEUNISSEN\nVoorgesteld\n2 september 2025\nDe Kamer,\ngehoord de beraadslaging,\noverwegende dat een vliegreis het milieu 10 tot 15 keer meer en een cruiseschip tot wel 60 keer meer belast als dezelfde reis per trein;\noverwegende dat het rapport Envisioning Tourism in 2030 and Beyond laat zien dat de toerismesector kan groeien in lijn met het Parijsakkoord door de CO2-vervuiling van de luchtvaart en de cruisereizen te beperken;\noverwegende dat de gemeente Den Haag vorig jaar een reclameverbod voor fossiele brandstoffen in de publieke ruimte heeft ingesteld en dit stand heeft gehouden bij de rechter;\nverzoekt de regering om het voorbeeld van de gemeente Den Haag te volgen en een landelijk verbod op reclames voor vlieg- en cruisevakanties in te stellen,\nen gaat over tot de orde van de dag.\nThijssen\nTeunissen",
  "content_char_count": 950,
  "source": {
    "document_id": "af30678e-0c18-48a7-9603-46740442872b",
    "document_nummer": "2025D36604",
    "document_soort": "Motie",
    "publication_id": "ebf480e8-4105-4923-9587-1e16ca89f2c4",
    "publication_content_type": "application/xml",
    "publication_length": 4712,
    "cached": false,
    "binary_path": "bronmateriaal-onbewerkt\\cache\\document_publications\\ebf480e8-4105-4923-9587-1e16ca89f2c4.xml"
  },
  "issues": []
}