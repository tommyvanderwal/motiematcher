{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n424\nMOTIE VAN DE LEDEN BECKERMAN EN DOBBE\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat ouders die zelf de zorg voor hun kind op zich nemen via een pgb regelmatig in financiële problemen komen wanneer de indicatie voor hun kind wordt verlaagd of in het ergste geval wegvalt door het overlijden van het kind;\nvan mening dat het onacceptabel is dat ouders die de zorg voor hun zieke kind op zich nemen daardoor in financiële problemen komen;\noverwegende dat de Staatssecretaris heeft aangegeven de optie te verkennen pgb-zorgverleners een maand extra vergoeding te geven na het wegvallen van de zorg, maar dat dit voor ouders die net hun kind hebben verloren absoluut\nonvoldoende zou zijn;\nverzoekt de regering om ervoor te zorgen dat ouders die financieel afhankelijk zijn van het pgb van hun kind ruimhartig worden ondersteund indien het pgb verlaagd wordt of wegvalt,\nen gaat over tot de orde van de dag.\nBeckerman\nDobbe",
  "content_char_count": 1055,
  "source": {
    "document_id": "e0f2b328-0448-4a5f-a5e1-665bb7da543e",
    "document_nummer": "2025D05166",
    "document_soort": "Motie",
    "publication_id": "41897e95-0921-4744-88d3-1f5421c62e24",
    "publication_content_type": "application/xml",
    "publication_length": 2553,
    "cached": false,
    "binary_path": "bronmateriaal-onbewerkt\\cache\\document_publications\\41897e95-0921-4744-88d3-1f5421c62e24.xml"
  },
  "issues": []
}