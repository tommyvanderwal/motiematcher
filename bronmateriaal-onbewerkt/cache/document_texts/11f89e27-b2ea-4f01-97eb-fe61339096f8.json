{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n35 746\nWijziging van de Wet dieren in verband met actualisering van de diergezondheidsregels en enkele technische aanpassingen\nNr.\n24\nMOTIE VAN HET LID GRINWIS C.S.\nVoorgesteld tijdens het Wetgevingsoverleg van\n11 maart 2024\nDe Kamer,\ngehoord de beraadslaging,\nconstaterende dat een meerderheid van de Kamer de transitie naar een dierwaardige veehouderij steunt, zoals onder meer blijkt uit aangenomen moties over het stoppen met medisch niet-noodzakelijke ingrepen bij dieren, over het werken met tussendoelen in deze transitie, en over het overgaan tot dierwaardige veehouderij;\noverwegende dat de algemene maatregel van bestuur, waarvoor de nota van wijziging bij de Wet dieren de grondslag in het leven roept, nog concreet ingevuld moet worden;\nconstaterende dat de partijen die onderhandelen over het convenant dierwaardige veehouderij het al vergaand eens zijn geworden over de benodigde maatregelen om tot een dierwaardige veehouderij te komen;\nverzoekt de regering alle noodzakelijke voorbereidingen te treffen om het convenant doorgang te kunnen laten vinden, inclusief de voorbereidingen voor het benodigde flankerende beleid om de transitie naar dierwaardige veehouderij te ondersteunen, zodat binnen het convenant de randvoorwaarden om de doelen te bereiken kunnen worden gedefinieerd en er afspraken over verantwoordelijkheden van alle betrokken partijen kunnen worden gemaakt,\nen gaat over tot de orde van de dag.\nGrinwis\nVedder\nFlach",
  "content_char_count": 1519,
  "source": {
    "document_id": "1455f709-74d8-44da-8cf1-0afd99e70c1c",
    "document_nummer": "2024D09136",
    "document_soort": "Motie",
    "publication_id": "11f89e27-b2ea-4f01-97eb-fe61339096f8",
    "publication_content_type": "application/xml",
    "publication_length": 2965,
    "cached": false,
    "binary_path": "bronmateriaal-onbewerkt\\cache\\document_publications\\11f89e27-b2ea-4f01-97eb-fe61339096f8.xml"
  },
  "issues": []
}