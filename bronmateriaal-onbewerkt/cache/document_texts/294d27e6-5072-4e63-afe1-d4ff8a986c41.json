{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 037\nMestbeleid\nNr.\n594\nGEWIJZIGDE MOTIE VAN DE LEDEN VAN DER PLAS EN FLACH TER VERVANGING VAN DIE GEDRUKT ONDER NR. 588\nVoorgesteld\n1 april 2025\nDe Kamer,\ngehoord de beraadslaging,\nconstaterende dat er, mede door het einde van de derogatie, een meststoffencrisis is en dat voedsel, mede daardoor, duurder zal worden;\nconstaterende dat er mogelijk minder voedsel geproduceerd gaat worden in Nederland, onder andere door het uit gebruik nemen van vruchtbare landbouwgronden vanwege stoppende boeren;\noverwegende dat we ten opzichte van onze totale voedingsbehoefte nu al te weinig nutriënten produceren voor de inwoners van Nederland en dat we voor onze totale voedingsbehoefte voedsel moeten importeren;\noverwegende dat in heel Europa de laatste tien jaar drie miljoen boerderijen zijn verdwenen en er meer zullen volgen;\noverwegende dat Europa niet verder afhankelijk moet worden van import uit derde landen;\nconstaterende dat we niet alleen ReArm Europe, maar ook «ReFarm Europe» nodig hebben;\nverzoekt de regering de voedselproductie in Nederland te waarborgen en beleid te voeren waarbij de impact op de voedselvoorzieningen als zwaarwegende factor wordt gewogen,\nen gaat over tot de orde van de dag.\nVan der Plas\nFlach",
  "content_char_count": 1296,
  "source": {
    "document_id": "fd9dadd8-9dd2-4a67-8b20-8b67bca0fe67",
    "document_nummer": "2025D13604",
    "document_soort": "Motie (gewijzigd/nader)",
    "publication_id": "294d27e6-5072-4e63-afe1-d4ff8a986c41",
    "publication_content_type": "application/xml",
    "publication_length": 2786,
    "cached": false,
    "binary_path": "bronmateriaal-onbewerkt\\cache\\document_publications\\294d27e6-5072-4e63-afe1-d4ff8a986c41.xml"
  },
  "issues": []
}