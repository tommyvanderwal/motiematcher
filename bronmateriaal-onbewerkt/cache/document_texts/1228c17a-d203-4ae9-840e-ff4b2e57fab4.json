{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n33\nRaad voor Vervoer, Telecommunicatie en Energie\nNr.\n1117\nMOTIE VAN HET LID KRÖGER C.S.\nVoorgesteld\n6 maart 2025\nDe Kamer,\ngehoord de beraadslaging,\noverwegende dat betrouwbare wetenschap de basis vormt voor de afspraken van het klimaatverdrag van Parijs;\nconstaterende dat op dit moment instituties verantwoordelijk voor het meten en analyseren van data relevant voor de klimaatwetenschap onder druk staan in de Verenigde Staten;\nverzoekt de regering om in Europa te inventariseren hoe de Amerikaanse klimaatwetenschap ondersteund kan worden, bijvoorbeeld door het veiligstellen van data en meetpunten, het faciliteren van gezamenlijk onderzoek en het aanbieden van een programma aan Europese universiteiten voor Amerikaanse wetenschappers die in de VS niet langer ongebonden en in vrijheid hun werk kunnen doen,\nen gaat over tot de orde van de dag.\nKröger\nRooderkerk\nPostma",
  "content_char_count": 956,
  "source": {
    "document_id": "05afd2df-e9ba-46d0-8222-40de31c168d1",
    "document_nummer": "2025D09195",
    "document_soort": "Motie",
    "publication_id": "1228c17a-d203-4ae9-840e-ff4b2e57fab4",
    "publication_content_type": "application/xml",
    "publication_length": 2396,
    "cached": false,
    "binary_path": "bronmateriaal-onbewerkt\\cache\\document_publications\\1228c17a-d203-4ae9-840e-ff4b2e57fab4.xml"
  },
  "issues": []
}