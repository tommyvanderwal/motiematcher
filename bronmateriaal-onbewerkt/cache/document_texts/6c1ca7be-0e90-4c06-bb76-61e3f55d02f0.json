{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 286\nDierenwelzijn\nNr.\n1362\nMOTIE VAN DE LEDEN KOSTIĆ EN GRAUS\nVoorgesteld\n5 december 2024\nDe Kamer,\ngehoord de beraadslaging,\nconstaterende dat de Tweede Kamer in 2021 bijna unaniem heeft verzocht om stappen te zetten om het levend koken van kreeften en krabben te verbieden (\n35 925-XIV, nr. 67\n);\nconstaterende dat de Staatssecretaris onlangs liet weten dat hij nog minstens vier jaar lang onderzoek laat uitvoeren naar alternatieven voor de horeca, en dat hij daarna nog gaat overwegen hoe er een einde kan komen aan het levend koken van kreeften en krabben;\noverwegende dat een groeiend aantal restaurants al is gestopt met het levend koken van kreeften en krabben en zij hiermee laten zien dat er beschikbare alternatieven zijn;\noverwegende dat onder meer de Stichting Promotie Oosterscheldekreeft en de Kring van de Oosterscheldekreeft zich hebben uitgesproken voor een verbod op het levend koken van kreeften;\noverwegende dat steeds meer landen het levend koken van kreeften en krabben al hebben verboden of hier wetgeving voor voorbereiden;\nverzoekt de regering om niet nog vier jaar lang te wachten, maar al eerder over te gaan tot een verbod op het levend koken van kreeften en krabben,\nen gaat over tot de orde van de dag.\nKostić\nGraus",
  "content_char_count": 1320,
  "source": {
    "document_id": "63fedf62-5b06-491c-9fc2-f680464f0468",
    "document_nummer": "2024D48089",
    "document_soort": "Motie",
    "publication_id": "6c1ca7be-0e90-4c06-bb76-61e3f55d02f0",
    "publication_content_type": "application/xml",
    "publication_length": 2861,
    "cached": false,
    "binary_path": "bronmateriaal-onbewerkt\\cache\\document_publications\\6c1ca7be-0e90-4c06-bb76-61e3f55d02f0.xml"
  },
  "issues": []
}