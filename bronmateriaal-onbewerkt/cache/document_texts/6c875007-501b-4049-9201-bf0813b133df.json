{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n17\nMOTIE VAN HET LID BECKER\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nconstaterende dat het kabinet werkt aan een evaluatie van het Meerjarenplan Zelfbeschikking en aan een versterkte agenda schadelijke praktijken;\noverwegende dat in dit land 41.000 genitaal verminkte vrouwen leven en honderden vrouwen verborgen achter de voordeur leven, en dat eveneens honderden meisjes en vrouwen te maken hebben met eergerelateerd geweld;\nvan mening dat vrouwen en meisjes een maximale inzet verdienen van de overheid om hun vrijheid en veiligheid te beschermen;\nverzoekt de regering een nieuw meerjarenplan zelfbeschikking en een versterkte aanpak schadelijke praktijken voor te bereiden waarin in ieder geval:\n–\nvoorkomen wordt dat uitvoerende organisaties onder de noemer cultuursensitiviteit alsnog onvrije normen overdragen;\n–\nmeer nadruk wordt gelegd op financiële zelfredzaamheid van vrouwen in gesloten gemeenschappen;\n–\nverkend wordt of in Nederland kan worden geleerd van de Franse aanpak van genitale verminking,\nen gaat over tot de orde van de dag.\nBecker",
  "content_char_count": 1315,
  "source": {
    "document_id": "c879f8f5-0f2e-4991-a755-e4350c3e6f31",
    "document_nummer": "2024D46010",
    "document_soort": "Motie",
    "publication_id": "6c875007-501b-4049-9201-bf0813b133df",
    "publication_content_type": "application/xml",
    "publication_length": 3191,
    "cached": false,
    "binary_path": "bronmateriaal-onbewerkt\\cache\\document_publications\\6c875007-501b-4049-9201-bf0813b133df.xml"
  },
  "issues": []
}