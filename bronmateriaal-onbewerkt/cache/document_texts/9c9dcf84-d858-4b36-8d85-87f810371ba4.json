{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1263\nMOTIE VAN DE LEDEN VAN NISPEN EN MUTLUER\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de forensische geneeskunde te maken heeft met vergrijzing, te weinig jonge aanwas en een aanbesteding, waardoor een van de drie pijlers van het vak, de arrestantenzorg, wegvalt en waardoor de toekomst van de beroepsgroep, inclusief de andere twee pijlers, lijkschouw en zedenonderzoeken, op het spel staat;\nspreekt uit dat dit een cruciaal beroep is voor de strafrechtketen en de rechtsstaat en het een overheidsverantwoordelijkheid is om de voorwaarden te scheppen voor voldoende forensisch artsen voor de toekomst;\nverzoekt de regering in samenspraak met de politie te verkennen hoe de beroepsgroep forensische geneeskunde behouden blijft;\nverzoekt de regering geen onomkeerbare beslissingen te (laten) nemen voordat het onderzoek naar de kwaliteit van arrestantenzorg van Nivel is afgerond;\nverzoekt de regering te bezien wat de (juridische) (on)mogelijkheden zijn om de arrestantenzorg weer te beleggen bij de forensische geneeskunde,\nen gaat over tot de orde van de dag.\nVan Nispen\nMutluer",
  "content_char_count": 1208,
  "source": {
    "document_id": "d3c832fa-15b1-4c2f-a7c7-dd735924e888",
    "document_nummer": "2025D24824",
    "document_soort": "Motie",
    "publication_id": "9c9dcf84-d858-4b36-8d85-87f810371ba4",
    "publication_content_type": "application/xml",
    "publication_length": 4905,
    "cached": false,
    "binary_path": "bronmateriaal-onbewerkt\\cache\\document_publications\\9c9dcf84-d858-4b36-8d85-87f810371ba4.xml"
  },
  "issues": []
}