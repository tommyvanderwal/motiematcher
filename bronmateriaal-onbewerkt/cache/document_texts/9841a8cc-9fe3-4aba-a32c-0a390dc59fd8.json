{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3080\nMOTIE VAN HET LID PATERNOTTE C.S.\nVoorgesteld\n13 maart 2025\nDe Kamer,\ngehoord de beraadslaging,\nconstaterende dat Nederland nog niet deelneemt aan het Deense investeringsmechanisme om direct te kunnen investeren in de Oekraïense defensie-industrie, ondanks de breed aangenomen motie-Paternotte/Boswijk die daartoe oproept;\noverwegende dat het Deense initiatief met nauwkeurige validatie werkt om maximaal effect van elke euro te verzekeren en dat inmiddels, sinds die motie, onder andere Canada, Noorwegen en Zweden zich erbij hebben aangesloten;\noverwegende dat de noodzaak van wapenproductie in Oekraïne groot is, zeker nu de VS hebben aangegeven geen nieuw steunpakket meer te willen maken;\noverwegende dat directe investeringen in de Oekraïense defensie de meest efficiënte manier zijn om Oekraïne zo snel mogelijk te voorzien van de benodigde steun;\nverzoekt de regering deel te gaan nemen aan het Deense investeringsmechanisme in de Oekraïense defensie-industrie, en de uitwerking hiervan uiterlijk voor het einde van deze maand met de Kamer te delen,\nen gaat over tot de orde van de dag.\nPaternotte\nVan der Werf\nBoswijk\nKlaver",
  "content_char_count": 1272,
  "source": {
    "document_id": "cefc13d9-6587-4a94-9895-b3a1177704fb",
    "document_nummer": "2025D10679",
    "document_soort": "Motie",
    "publication_id": "9841a8cc-9fe3-4aba-a32c-0a390dc59fd8",
    "publication_content_type": "application/xml",
    "publication_length": 2833,
    "cached": false,
    "binary_path": "bronmateriaal-onbewerkt\\cache\\document_publications\\9841a8cc-9fe3-4aba-a32c-0a390dc59fd8.xml"
  },
  "issues": []
}