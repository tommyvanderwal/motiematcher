{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n1003\nMOTIE VAN DE LEDEN VAN DER WERF EN LAHLAH\nVoorgesteld\n6 november 2024\nDe Kamer,\ngehoord de beraadslaging,\nconstaterende dat in Rotterdam een pilot voor de inzet van Halt bij 18-plusjongeren is gehouden, maar dat de deelname beperkt was vanwege de coronaperiode waarin de pilot werd gehouden en de geringe aandacht voor de pilot bij politie en OM;\noverwegende dat betrokken strafrechtpartners ervoor pleitten Halt-interventie voor alle jongvolwassen first offenders mogelijk te maken en jonge volwassenen en hun ouders ook de afdoening konden waarderen;\nverzoekt de regering te onderzoeken of een verbeterde pilot georganiseerd kan worden voor de inzet van een Halt-interventie voor 18-plusjongeren, en de Kamer hier voor het einde van dit jaar over te informeren,\nen gaat over tot de orde van de dag.\nVan der Werf\nLahlah",
  "content_char_count": 931,
  "source": {
    "document_id": "0dd1024f-2855-4c42-adcd-d903cca9f5ba",
    "document_nummer": "2024D42457",
    "document_soort": "Motie",
    "publication_id": "ddb0e377-2b49-4bf9-9ca2-6a3406a83f0b",
    "publication_content_type": "application/xml",
    "publication_length": 2336,
    "cached": false,
    "binary_path": "bronmateriaal-onbewerkt\\cache\\document_publications\\ddb0e377-2b49-4bf9-9ca2-6a3406a83f0b.xml"
  },
  "issues": []
}