{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n116\nMOTIE VAN HET LID VIJLBRIEF C.S.\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat de Staatscommissie Demografische Ontwikkelingen 2050 adviseert te sturen op arbeidsmigratie die bijdraagt aan de brede welvaart van Nederland;\noverwegende dat de maatschappelijke impact van de komst van een arbeidsmigrant, bijvoorbeeld met betrekking tot huisvesting, nu niet wordt meegenomen;\nconstaterende dat de overheid hierdoor niet goed kan sturen op de wenselijkheid van de komst van verschillende soorten arbeidsmigranten;\nverzoekt het kabinet het advies van de Adviesraad Migratie op te volgen en een bredewelvaartstoets in te voeren voor de toelating van arbeidsmigranten van buiten de EU, waarbij rekening wordt gehouden met loon, beroep, taal, sector en de beschikbaarheid van voorzieningen als huisvesting,\nen gaat over tot de orde van de dag.\nVijlbrief\nPodt\nBikker",
  "content_char_count": 1024,
  "source": {
    "document_id": "568a2d4f-e077-4b9c-a0e7-34d919899122",
    "document_nummer": "2025D01405",
    "document_soort": "Motie",
    "publication_id": "2c545cf0-856c-4705-aca2-6fb4db907999",
    "publication_content_type": "application/xml",
    "publication_length": 2474,
    "cached": false,
    "binary_path": "bronmateriaal-onbewerkt\\cache\\document_publications\\2c545cf0-856c-4705-aca2-6fb4db907999.xml"
  },
  "issues": []
}