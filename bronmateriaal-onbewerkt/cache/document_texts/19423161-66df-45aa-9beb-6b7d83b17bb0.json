{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 389\nVergrijzing en het integrale ouderenbeleid\nNr.\n140\nMOTIE VAN DE LEDEN DIEDERIK VAN DIJK EN SLAGT-TICHELMAN\nVoorgesteld\n27 november 2024\nDe Kamer,\ngehoord de beraadslaging,\noverwegende dat veel mensen op de wachtlijst staan voor het verpleeghuis en er tegelijkertijd een moratorium is op de groei van het aantal verpleeghuisplekken;\noverwegende dat er zorgaanbieders zijn met concrete, goed onderbouwde plannen voor beperkte uitbreiding van het aantal verpleeghuisplekken maar dit niet gefinancierd krijgen vanwege het moratorium;\nverzoekt de regering inzichtelijk te maken welke zorgaanbieders solide plannen hebben voor uitbreiding van het aantal verpleeghuisplekken en hoeveel extra plekken dit zou kunnen opleveren en op welke termijn, en de Kamer hierover te informeren bij de aangekondigde brief over het onderzoek naar verzorgingshuizen in het eerste kwartaal van 2025,\nen gaat over tot de orde van de dag.\nDiederik van Dijk\nSlagt-Tichelman",
  "content_char_count": 1024,
  "source": {
    "document_id": "a7e4e225-0531-4498-82f1-214498436339",
    "document_nummer": "2024D46502",
    "document_soort": "Motie",
    "publication_id": "19423161-66df-45aa-9beb-6b7d83b17bb0",
    "publication_content_type": "application/xml",
    "publication_length": 2427,
    "cached": false,
    "binary_path": "bronmateriaal-onbewerkt\\cache\\document_publications\\19423161-66df-45aa-9beb-6b7d83b17bb0.xml"
  },
  "issues": []
}