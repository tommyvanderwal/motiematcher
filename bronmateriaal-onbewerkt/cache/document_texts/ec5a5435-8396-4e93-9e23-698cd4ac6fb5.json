{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 450\nRegels omtrent de instelling van het Adviescollege toetsing regeldruk (Instellingswet Adviescollege toetsing regeldruk)\nNr.\n36\nMOTIE VAN DE LEDEN GRINWIS EN INGE VAN DIJK\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat het ATR een wettelijke taak krijgt om de regering te adviseren over regeldrukeffecten en regeldrukkosten van voorgenomen wet- en regelgeving;\noverwegende dat het verminderen van regeldruk structurele aandacht behoeft, onder andere omdat de aandacht voor het verminderen van regeldruk nog onvoldoende is ge√Ønternaliseerd op departementen;\noverwegende dat het daarom nuttig is dat het ATR zowel de Kamer als de regering middels een staat van de regeldruk periodiek informeert over (actuele) ontwikkelingen ten aanzien van regeldruk, specifieke knelpunten en aanbevelingen om regeldruk te verminderen;\nverzoekt de regering het ATR te vragen om de Kamer jaarlijks een staat van de regeldruk te zenden, vergezeld van een kabinetsreactie,\nen gaat over tot de orde van de dag.\nGrinwis\nInge van Dijk",
  "content_char_count": 1123,
  "source": {
    "document_id": "b59f1bf7-2de5-447e-8ec5-6878782026f2",
    "document_nummer": "2025D05985",
    "document_soort": "Motie",
    "publication_id": "ec5a5435-8396-4e93-9e23-698cd4ac6fb5",
    "publication_content_type": "application/xml",
    "publication_length": 2548,
    "cached": false,
    "binary_path": "bronmateriaal-onbewerkt\\cache\\document_publications\\ec5a5435-8396-4e93-9e23-698cd4ac6fb5.xml"
  },
  "issues": []
}