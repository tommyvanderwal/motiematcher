{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1083\nMOTIE VAN HET LID WESTERVELD\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat de deskundigencommissie-Van Ark stelt dat besparingsdoelstellingen reëel en meetbaar moeten zijn;\nconstaterende dat in de Voorjaarsnota geen onderbouwing is gegeven voor de drie extra besparingsmaatregelen op jeugdzorg vanaf 2028, te weten een eigen bijdrage, sturen op trajectduur en het indexeren van de opbrengst van de hervormingsagenda, maar onduidelijk is hoe tot de genoemde besparingsbedragen is gekomen;\nverzoekt de regering om voor de begrotingsbehandeling voor het jaar 2026 de extra bezuinigingen op de jeugdzorg vanaf 2028 cijfermatig te onderbouwen en naar het advies van Van Ark in kaart te brengen of deze reëel, meetbaar en haalbaar zijn,\nen gaat over tot de orde van de dag.\nWesterveld",
  "content_char_count": 908,
  "source": {
    "document_id": "cf92c720-7400-4b15-a112-f2dfed62f3df",
    "document_nummer": "2025D27124",
    "document_soort": "Motie",
    "publication_id": "83dc83c0-90c3-4f4b-a58d-01e4c5f36adb",
    "publication_content_type": "application/xml",
    "publication_length": 4338,
    "cached": false,
    "binary_path": "bronmateriaal-onbewerkt\\cache\\document_publications\\83dc83c0-90c3-4f4b-a58d-01e4c5f36adb.xml"
  },
  "issues": []
}