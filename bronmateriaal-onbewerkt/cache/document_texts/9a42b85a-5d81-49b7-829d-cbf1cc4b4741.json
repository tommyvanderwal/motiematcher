{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n14\nMOTIE VAN DE LEDEN CHAKOR EN FLACH\nVoorgesteld\n6 november 2024\nDe Kamer,\ngehoord de beraadslaging,\noverwegende dat de verschillen in brede welvaart tussen regio's in Nederland toenemen, wat leidt tot achterstanden in voorzieningen en levenskwaliteit buiten de economische centrumgebieden;\noverwegende dat het ontbreken van essentiÃ«le voorzieningen als zorg, onderwijs, openbaar vervoer en cultuur in de minder bevolkte regio's bijdraagt aan sociaaleconomische achterstanden en gezondheidsachterstanden;\nverzoekt de regering om te onderzoeken welke minimumleefbaarheidsnormen voor voorzieningen (zoals zorg, onderwijs, openbaar vervoer en cultuur) noodzakelijk zijn om brede welvaart in alle regio's te garanderen en hierbij de huidige verschillen in brede welvaart tussen regio's in kaart te brengen en op regelmatige basis te monitoren, zodat deze inzichten gebruikt kunnen worden voor een evenwichtig en inclusief rijksbeleid,\nen gaat over tot de orde van de dag.\nChakor\nFlach",
  "content_char_count": 1142,
  "source": {
    "document_id": "c7172728-62b8-4ba6-8a57-86960e73711e",
    "document_nummer": "2024D42364",
    "document_soort": "Motie",
    "publication_id": "9a42b85a-5d81-49b7-829d-cbf1cc4b4741",
    "publication_content_type": "application/xml",
    "publication_length": 2598,
    "cached": false,
    "binary_path": "bronmateriaal-onbewerkt\\cache\\document_publications\\9a42b85a-5d81-49b7-829d-cbf1cc4b4741.xml"
  },
  "issues": []
}