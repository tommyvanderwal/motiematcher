{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n37\nMOTIE VAN DE LEDEN WESTERVELD EN DOBBE\nVoorgesteld tijdens het Wetgevingsoverleg van\n18 november 2024\nDe Kamer,\ngehoord de beraadslaging,\nconstaterende dat uit verschillende onderzoeken blijkt dat su√Øcidegedachten en eenzaamheid bij lhbtiq+-personen vele malen vaker voorkomen dan onder leeftijdsgenoten;\nconstaterende dat de acceptatie van lhbtiq+-personen afneemt en het juist daarom belangrijk is om scholen en leraren te ondersteunen in het voeren van gesprekken in de klas over grenzen aangeven, veiligheid, mentaal welzijn en respect voor elkaar;\nconstaterende dat kennisinstituten en maatschappelijke organisaties belangrijk werk doen in het ondersteunen van scholen, leraren en organisaties waar mensen samenkomen, zoals op de werkvloer en bij sportverenigingen;\nverzoekt de regering om te waarborgen dat kennisinstituten door kunnen gaan met hun belangrijke werk, en om met hen concrete afspraken te maken zodat bij het volgende emancipatiedebat ten minste gelijke impact voor de doelgroep wordt nagestreefd,\nen gaat over tot de orde van de dag.\nWesterveld\nDobbe",
  "content_char_count": 1280,
  "source": {
    "document_id": "a257367d-8e87-4793-9c65-a37a43704ed9",
    "document_nummer": "2024D44568",
    "document_soort": "Motie",
    "publication_id": "68897da1-8466-4d25-8779-e211a46bd244",
    "publication_content_type": "application/xml",
    "publication_length": 2761,
    "cached": false,
    "binary_path": "bronmateriaal-onbewerkt\\cache\\document_publications\\68897da1-8466-4d25-8779-e211a46bd244.xml"
  },
  "issues": []
}