{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n983\nMOTIE VAN DE LEDEN SOEPBOER EN WINGELAAR\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat Europese (milieu)wet- en regelgeving gevolgen kan hebben voor het voortbestaan van lokale tradities, zoals bijvoorbeeld paasvuren, carbidschieten en het inzamelen van oud ijzer en papier door verenigingen enzovoort;\nconstaterende dat implementatiewetgeving van Europese (milieu)wet- en regelgeving, gevolgen kan hebben voor het voortbestaan van lokale tradities;\nverzoekt de regering het voortbestaan van lokale tradities standaard mee te wegen in haar afwegingskader en zich, waar dat van toepassing is, bij onderhandelingen over Europese wet- en regelgeving in te zetten voor het behoud daarvan;\nverzoekt de regering bij de totstandkoming van landelijke (implementatie)wetgeving waar nodig uitzonderingsgronden in te bouwen om het voortbestaan van lokale tradities te waarborgen,\nen gaat over tot de orde van de dag.\nSoepboer\nWingelaar",
  "content_char_count": 1060,
  "source": {
    "document_id": "a78604c9-d662-4a10-9b5f-a862c3472bfa",
    "document_nummer": "2025D12049",
    "document_soort": "Motie",
    "publication_id": "8b648042-2a07-4273-bd4c-8d1102433f24",
    "publication_content_type": "application/xml",
    "publication_length": 2495,
    "cached": false,
    "binary_path": "bronmateriaal-onbewerkt\\cache\\document_publications\\8b648042-2a07-4273-bd4c-8d1102433f24.xml"
  },
  "issues": []
}