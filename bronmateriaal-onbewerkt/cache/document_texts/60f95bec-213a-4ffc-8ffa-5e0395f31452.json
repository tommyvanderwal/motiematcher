{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n08\nMilieuraad\nNr.\n942\nMOTIE VAN HET LID KOSTIĆ C.S.\nVoorgesteld\n28 maart 2024\nDe Kamer,\ngehoord de beraadslaging,\nconstaterende dat er een ernstige afname is van onder andere bestuivers, zoals wilde bijen, wat onze voedselzekerheid en welvaart bedreigt;\nconstaterende dat de meeste politieke partijen in de Kamer in verkiezingsprogramma's deze situatie erkennen en daarin beloven zich in te zetten om de biodiversiteit in Nederland te behouden en te herstellen, natuurgebieden te verbinden, meer natuur in de gebouwde omgeving te brengen en om de bestaande afspraken zoals rond het Natuurnetwerk Nederland uit te voeren;\nconstaterende dat dit tot nu toe tot weinig resultaat heeft geleid;\noverwegende dat het een kwestie van goed bestuur is om op z'n minst bestaande afspraken op tijd na te komen;\nverzoekt de regering om zo snel mogelijk dit jaar in beeld te brengen welke bestaande afspraken rondom de bescherming van de natuur dreigen niet te worden gehaald;\nverzoekt de regering daar waar nodig is in te grijpen om ervoor te zorgen dat de afspraken alsnog op tijd worden nagekomen;\nverzoekt de regering tevens om met maatregelen te komen om ervoor te zorgen dat de negatieve trend voor verschillende dierpopulaties, zoals wilde bijen en vlinders, zo snel mogelijk wordt gekeerd,\nen gaat over tot de orde van de dag.\nKostić\nBromet\nKoekkoek",
  "content_char_count": 1422,
  "source": {
    "document_id": "e0e1d52e-9d52-48ae-85be-aa483ae8c728",
    "document_nummer": "2024D12534",
    "document_soort": "Motie",
    "publication_id": "60f95bec-213a-4ffc-8ffa-5e0395f31452",
    "publication_content_type": "application/xml",
    "publication_length": 2945,
    "cached": false,
    "binary_path": "bronmateriaal-onbewerkt\\cache\\document_publications\\60f95bec-213a-4ffc-8ffa-5e0395f31452.xml"
  },
  "issues": []
}