{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3227\nMOTIE VAN DE LEDEN VAN BAARLE EN PIRI\nVoorgesteld\n26 maart 2024\nDe Kamer,\ngehoord de beraadslaging,\nconstaterende dat er een zogeheten besluitmoratorium afgekondigd is voor vluchtelingen uit de Palestijnse gebieden, wat betekende dat er gedurende in ieder geval een halfjaar geen beslissingen over Palestijnse asielverzoeken worden genomen;\noverwegende dat de humanitaire situatie in Gaza verschrikkelijk is als gevolg van gevechtshandelingen en hongersnood;\noverwegende dat de humanitaire situatie op de Westelijke Jordaanoever zeer slecht is als gevolg van geweld door kolonisten en aangekondigde annexatieplannen;\noverwegende dat Denemarken heeft aangekondigd om asielaanvragen van Palestijnen wel te gaan behandelen als gevolg van de humanitaire situatie in de Palestijnse gebieden;\noverwegende dat door het besluitmoratorium Palestijnen niet alleen langer moeten wachten op duidelijkheid, maar het ook onmogelijk is om familie te redden uit Gaza;\nverzoekt de regering om het besluitmoratorium dat geldt voor Palestijnse asielzoekers uit de Palestijnse gebieden op te heffen,\nen gaat over tot de orde van de dag.\nVan Baarle\nPiri",
  "content_char_count": 1239,
  "source": {
    "document_id": "18bb82b8-9573-4b0f-b1cf-9b66e980bd14",
    "document_nummer": "2024D11901",
    "document_soort": "Motie",
    "publication_id": "48aafec5-5a51-4e06-8f47-763b0039a240",
    "publication_content_type": "application/xml",
    "publication_length": 2706,
    "cached": false,
    "binary_path": "bronmateriaal-onbewerkt\\cache\\document_publications\\48aafec5-5a51-4e06-8f47-763b0039a240.xml"
  },
  "issues": []
}