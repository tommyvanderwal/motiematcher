{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 706\nWijziging van de Wet inkomstenbelasting 2001 om een tegenbewijsregeling te introduceren bij het bepalen van het belastbare inkomen uit sparen en beleggen (Wet tegenbewijsregeling box 3)\nNr.\n13\nMOTIE VAN DE LEDEN GRINWIS EN INGE VAN DIJK\nVoorgesteld\n5 juni 2025\nDe Kamer,\ngehoord de beraadslaging,\noverwegende dat de leegwaarderatio in 2022 is geactualiseerd, maar dat de vraag is of deze nog steeds actueel is, onder andere vanwege gestegen rentes;\noverwegende dat het vorige kabinet heeft aangegeven dat het de ontwikkelingen op de woningmarkt in het oog zal blijven houden en, als dat nodig blijkt, nader onderzoek laat doen of en in hoeverre de regeling leegwaarderatio nog actueel is;\noverwegende dat een van de voorwaarden van ontvangst van middelen uit het Herstel- en Veerkrachtplan is dat maatregelen die in dat plan zijn opgenomen niet worden teruggedraaid, bij de leegwaarderatio in ieder geval niet vóór 1 januari 2027;\nverzoekt de regering het onderzoek te starten of en in hoeverre de leegwaarderatio nog actueel is, zodat indien nodig de actualisering van de leegwaarderatio kan worden doorgevoerd zodat dit niet leidt tot een HVP-sanctie,\nen gaat over tot de orde van de dag.\nGrinwis\nInge van Dijk",
  "content_char_count": 1290,
  "source": {
    "document_id": "68c971a2-c94f-4d30-a5b7-44b85f74719e",
    "document_nummer": "2025D26330",
    "document_soort": "Motie",
    "publication_id": "ed57f210-bdf4-4901-83ff-b1d2b45e048d",
    "publication_content_type": "application/xml",
    "publication_length": 5384,
    "cached": false,
    "binary_path": "bronmateriaal-onbewerkt\\cache\\document_publications\\ed57f210-bdf4-4901-83ff-b1d2b45e048d.xml"
  },
  "issues": []
}