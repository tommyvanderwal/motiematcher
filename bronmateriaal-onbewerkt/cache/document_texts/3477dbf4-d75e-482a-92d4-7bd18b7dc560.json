{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3246\nMOTIE VAN HET LID VAN DER BURG\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de veiligheidssituatie in het Midden-Oosten complex is en om een gebalanceerd Nederlands buitenlandbeleid vraagt, waarin het waarborgen van het internationaal recht een belangrijk uitgangspunt is;\noverwegende dat het bestaansrecht en de veiligheid van Israël gewaarborgd moeten zijn;\nconstaterende dat de illegale nederzettingen op de Westelijke Jordaanoever een obstakel vormen voor een duurzame tweestatenoplossing;\noverwegende dat het humanitaire leed in Gaza groot is, dat het van het grootste belang is dat Israël zich houdt aan het oorlogsrecht, en dat humanitaire hulp Gaza ongehinderd moet kunnen bereiken;\nverzoekt de regering voorts zich met maximale urgentie in te zetten voor het verlichten van de humanitaire nood in Gaza, en in dat kader te blijven aandringen op een onmiddellijk staakt-het-vuren en de vrijlating van alle gegijzelden;\nverzoekt de regering actief beleid te voeren gericht op het stoppen van de uitbreiding van illegale nederzettingen;\nverzoekt de regering om Israël te ondersteunen in zijn strijd tegen de dreigingen van Iran en diens proxies,\nen gaat over tot de orde van de dag.\nVan der Burg",
  "content_char_count": 1378,
  "source": {
    "document_id": "abf35bbe-5497-4485-b592-04de50c47931",
    "document_nummer": "2025D38634",
    "document_soort": "Motie",
    "publication_id": "3477dbf4-d75e-482a-92d4-7bd18b7dc560",
    "publication_content_type": "application/xml",
    "publication_length": 5053,
    "cached": false,
    "binary_path": "bronmateriaal-onbewerkt\\cache\\document_publications\\3477dbf4-d75e-482a-92d4-7bd18b7dc560.xml"
  },
  "issues": []
}