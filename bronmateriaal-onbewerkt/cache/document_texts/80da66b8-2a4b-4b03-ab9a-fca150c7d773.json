{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n423\nMOTIE VAN DE LEDEN VAN DER PLAS EN GRAUS\nVoorgesteld\n25 maart 2025\nDe Kamer,\ngehoord de beraadslaging,\nconstaterende dat in natuurgebieden door terreinbeherende organisaties zogenoemd «valwild» wordt neergelegd als voedselbron voor aaseters en ter bevordering van biodiversiteit;\nconstaterende dat ook wolven zich voeden met dit valwild, terwijl deze kadavers door mensen worden geplaatst en daardoor naar menselijke geur ruiken;\noverwegende dat wolven hierdoor mogelijk de menselijke geur gaan associëren met voedsel en daardoor minder schuw kunnen worden, wat risico's met zich mee kan brengen voor mens en dier;\nverzoekt de regering te onderzoeken wat de gevolgen zijn van het neerleggen van valwild voor het gedrag van wolven en daarbij specifiek in kaart te brengen of dit bijdraagt aan het afnemen van de schuwheid van wolven,\nen gaat over tot de orde van de dag.\nVan der Plas\nGraus",
  "content_char_count": 987,
  "source": {
    "document_id": "0183e619-bf5b-497c-b9e9-4fc90f61e5c4",
    "document_nummer": "2025D12881",
    "document_soort": "Motie",
    "publication_id": "80da66b8-2a4b-4b03-ab9a-fca150c7d773",
    "publication_content_type": "application/xml",
    "publication_length": 2414,
    "cached": false,
    "binary_path": "bronmateriaal-onbewerkt\\cache\\document_publications\\80da66b8-2a4b-4b03-ab9a-fca150c7d773.xml"
  },
  "issues": []
}