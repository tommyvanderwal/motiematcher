{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n323\nMOTIE VAN HET LID GABRIËLS\nVoorgesteld\n26 september 2024\nDe Kamer,\ngehoord de beraadslaging,\noverwegende dat bedrijven nu vaak een last onder dwangsom krijgen na geconstateerde illegale lozingen van zeer zorgwekkende stoffen;\nconstaterende dat de Omgevingswet op dit moment geen wettelijke grondslag kent om een bestuurlijke boete op te leggen bij dergelijke gevaarlijke lozingen;\nverzoekt de regering om te onderzoeken of het opnemen van de mogelijkheid om een bestuurlijke boete op te leggen bij illegale lozingen een effectief middel is voor omgevingsdiensten om strenger op te treden tegen deze lozingen;\nverzoekt de regering om de resultaten van het onderzoek en mogelijkheid tot de invoering van een bestuursboete voor het kerstreces van 2024 aan de Kamer te doen toekomen,\nen gaat over tot de orde van de dag.\nGabriëls",
  "content_char_count": 932,
  "source": {
    "document_id": "34f8dcbd-6c12-4927-882c-e5ee591cb156",
    "document_nummer": "2024D35177",
    "document_soort": "Motie",
    "publication_id": "efe0265f-5392-40df-ac1e-30a696056814",
    "publication_content_type": "application/xml",
    "publication_length": 2286,
    "cached": false,
    "binary_path": "bronmateriaal-onbewerkt\\cache\\document_publications\\efe0265f-5392-40df-ac1e-30a696056814.xml"
  },
  "issues": []
}