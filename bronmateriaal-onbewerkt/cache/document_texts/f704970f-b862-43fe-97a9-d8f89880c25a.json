{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 657\nPersoonsgebonden Budgetten\nNr.\n367\nMOTIE VAN DE LEDEN DANIËLLE JANSEN EN BIKKER\nVoorgesteld\n24 april 2025\nDe Kamer,\ngehoord de beraadslaging,\nconstaterende dat het wettelijk is vastgesteld dat gemeenten toereikende tarieven moeten hanteren voor zowel de Jeugdwet als de Wmo;\nconstaterende dat er tussen gemeenten enorme verschillen zijn in de hoogte van pgb-tarieven voor gelijke ondersteuningsfuncties;\nconstaterende dat budgethouders aangeven dat het hierdoor voor hen steeds moeilijker wordt om met de door de gemeente vastgestelde tarieven kwalitatief goede zorg en ondersteuning in te kopen;\nconstaterende dat dit al eerder aan de orde is geweest met als gevolg de totstandkoming van de Handreiking toereikende tarieven pgb sociaal domein;\nvan mening dat de handreiking onvoldoende wordt toegepast binnen gemeenten;\nvan mening dat dit ook een probleem is in de Wet langdurige zorg en de Zorgverzekeringswet;\nverzoekt de regering het toepassen van de Handreiking toereikende tarieven pgb sociaal domein verplicht te stellen en een aanvullende handreiking te ontwikkelen voor de Wet langdurige zorg en de Zorgverzekeringswet,\nen gaat over tot de orde van de dag.\nDaniëlle Jansen\nBikker",
  "content_char_count": 1266,
  "source": {
    "document_id": "fc6cf90c-cd62-4dce-9bb2-14aa15ec34ec",
    "document_nummer": "2025D19003",
    "document_soort": "Motie",
    "publication_id": "f704970f-b862-43fe-97a9-d8f89880c25a",
    "publication_content_type": "application/xml",
    "publication_length": 5067,
    "cached": false,
    "binary_path": "bronmateriaal-onbewerkt\\cache\\document_publications\\f704970f-b862-43fe-97a9-d8f89880c25a.xml"
  },
  "issues": []
}