{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1014\nMOTIE VAN DE LEDEN VAN NISPEN EN LAHLAH\nVoorgesteld\n19 december 2024\nDe Kamer,\ngehoord de beraadslaging,\nconstaterende dat er grote capaciteitstekorten zijn in de tbs-klinieken en een uitbreiding van de capaciteit van groot belang is, naast andere maatregelen, zoals het verbeteren van de doorstroom;\nvan mening dat het leveren van forensische zorg in strafrechtelijk kader prioritair de verantwoordelijkheid is van het Rijk en dat privatiseringen risico's met zich meebrengen in het kader van continuïteit, inspraak, invloed en stabiliteit van de forensische zorg;\nverzoekt de regering om met concrete plannen te komen om het werk in de forensische zorg aantrekkelijker te maken om het personeelstekort terug te dringen;\nverzoekt de regering voorts om meer regie en verantwoordelijkheid te nemen in het realiseren van voldoende plaatsen en het uitbreiden van de capaciteit in de forensische zorg,\nen gaat over tot de orde van de dag.\nVan Nispen\nLahlah",
  "content_char_count": 1063,
  "source": {
    "document_id": "ef2ca8d4-e84b-4ed4-beac-3947aab1d7dd",
    "document_nummer": "2024D51552",
    "document_soort": "Motie",
    "publication_id": "eb3263e9-c23b-4716-8ce5-d17ffdcb00d9",
    "publication_content_type": "application/xml",
    "publication_length": 2490,
    "cached": false,
    "binary_path": "bronmateriaal-onbewerkt\\cache\\document_publications\\eb3263e9-c23b-4716-8ce5-d17ffdcb00d9.xml"
  },
  "issues": []
}