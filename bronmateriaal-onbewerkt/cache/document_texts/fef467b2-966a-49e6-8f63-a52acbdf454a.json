{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n768\nMOTIE VAN HET LID SIX DIJKSTRA\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat veel online inhoud «awful but lawful» is maar wel maakt dat jongeren afglijden in online echokamers naar vaak nihilistische vormen van extremisme;\nconstaterende dat platforms die onder de DSA niet als very large online platform (VLOP) zijn aangemerkt wettelijk gezien geen aanvullende maatregelen hoeven te treffen om schadelijke inhoud actief te weren of minderjarigen te beschermen;\nconstaterende dat onderzoeken als «Een web van haat – De onlinegrip van extremisme en terrorisme op minderjarigen» van de AIVD en «Van meme tot moord» van HCSS aantonen dat ook platforms die niet onder de aanvullende regels van de DSA vallen, zoals Discord, Minecraft en Roblox, door kwaadwillenden gebruikt worden om jongeren te ronselen voor extremistische handelingen;\nverzoekt de regering om samen met andere EU-landen zich in te spannen voor strakkere regels en verplichte handhaving voor gameplatforms en overige kanalen waarbij een aanmerkelijk risico op onlineradicalisering en ronselen van minderjarigen bestaat,\nen gaat over tot de orde van de dag.\nSix Dijkstra",
  "content_char_count": 1274,
  "source": {
    "document_id": "554f182d-d505-445d-8545-d05ba056b1f6",
    "document_nummer": "2025D43035",
    "document_soort": "Motie",
    "publication_id": "fef467b2-966a-49e6-8f63-a52acbdf454a",
    "publication_content_type": "application/xml",
    "publication_length": 4836,
    "cached": false,
    "binary_path": "bronmateriaal-onbewerkt\\cache\\document_publications\\fef467b2-966a-49e6-8f63-a52acbdf454a.xml"
  },
  "issues": []
}