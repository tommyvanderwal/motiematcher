{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nFinancieel Jaarverslag van het Rijk 2024\nNr.\n9\nMOTIE VAN HET LID SNELLER C.S.\nVoorgesteld\n11 juni 2025\nDe Kamer,\ngehoord de beraadslaging,\noverwegende dat gebrekkig inkoopbeheer leidt tot een stijging van het aantal onvolkomenheden in de rapporten van de Algemene Rekenkamer en dat dit aantal fors gereduceerd dient te worden;\noverwegende dat meerdere onderliggende oorzaken, waaronder complexe regelgeving, schaarste aan deskundig personeel en een onduidelijke verdeling van bevoegdheden, debet zijn aan deze onvolkomenheden;\noverwegende dat het verleden laat zien dat bestuurlijke aandacht en een heldere rolverdeling tussen ministeries in belangrijke mate kunnen bijdragen aan het oplossen van onvolkomenheden;\nverzoekt de regering, in de gedachte van één overheid, de verantwoordelijkheid voor het rijksinkoopbeleid te beleggen bij de Minister van Binnenlandse Zaken;\nverzoekt de regering tevens een plan van aanpak op te stellen om het aantal onvolkomenheden dat gerelateerd is aan inkoopbeheer significant terug te dringen, en de Kamer hier voor het einde van het jaar over te informeren,\nen gaat over tot de orde van de dag.\nSneller\nVan der Lee\nGrinwis",
  "content_char_count": 1237,
  "source": {
    "document_id": "a8ba6cd1-82b0-4ed9-b51b-00f323a72d4f",
    "document_nummer": "2025D27289",
    "document_soort": "Motie",
    "publication_id": "a26d0e4a-a092-497d-829f-95dcc9979d18",
    "publication_content_type": "application/xml",
    "publication_length": 5073,
    "cached": false,
    "binary_path": "bronmateriaal-onbewerkt\\cache\\document_publications\\a26d0e4a-a092-497d-829f-95dcc9979d18.xml"
  },
  "issues": []
}