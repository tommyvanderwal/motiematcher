{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 175\nLuchtkwaliteit\nNr.\n457\nMOTIE VAN HET LID VELTMAN\nVoorgesteld\n23 januari 2024\nDe Kamer,\ngehoord de beraadslaging,\nconstaterende dat de Staatssecretaris werkt aan blauwdrukken waarmee gemeenten houtstookvrije zones kunnen instellen;\noverwegende dat in deze zones ook woningen kunnen staan van mensen die afhankelijk zijn van een houtkachel of open haard om hun huis te verwarmen;\noverwegende dat de demissionaire status van het kabinet om terughoudendheid vraagt met nieuw beleid;\noverwegende dat het ieder vrijstaat om te stoken, mits verantwoord;\nverzoekt de regering nadere uitwerking van beleid, zoals blauwdrukken, aan het nieuwe kabinet te laten en zich tot er een nieuw kabinet aantreedt te richten op het uitvoeren van het bestaande beleid en de ingezette voorlichtingsmaatregelen,\nen gaat over tot de orde van de dag.\nVeltman",
  "content_char_count": 910,
  "source": {
    "document_id": "76fbde1e-248b-4401-b647-03ef1a32759b",
    "document_nummer": "2024D02098",
    "document_soort": "Motie",
    "publication_id": "65bce17c-cac5-4341-a83a-0f2b68d03efa",
    "publication_content_type": "application/xml",
    "publication_length": 2283,
    "cached": false,
    "binary_path": "bronmateriaal-onbewerkt\\cache\\document_publications\\65bce17c-cac5-4341-a83a-0f2b68d03efa.xml"
  },
  "issues": []
}