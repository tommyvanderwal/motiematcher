{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n120\nMOTIE VAN HET LID MOHANDIS C.S.\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de Kamer zich heeft uitgesproken ervoor te zorgen dat alle gemeenten in Nederland zwemlessen aanbieden aan kinderen uit huishoudens met een lager inkomen;\noverwegende dat armoederegelingen soms in worden gevuld voor sport en daardoor ten koste gaan voor zwemles en vice versa;\noverwegende dat het Mulier Instituut in 2022 verschillende aanbevelingen deed om zwemles te garanderen via armoederegelingen die een kans verdienen;\nverzoekt de regering de centrale regie te nemen en in samenspraak met gemeentes met een landelijke richtlijn te komen voor een minimale benodigde tegemoetkoming voor zwemles voor kinderen in armoede, zodat het niet meer uitmaakt in welke gemeente een kind woont,\nen gaat over tot de orde van de dag.\nMohandis\nVan Nispen\nInge van Dijk",
  "content_char_count": 1116,
  "source": {
    "document_id": "6b83a2c5-eb1d-48e1-97e2-b80c8a5be435",
    "document_nummer": "2024D47323",
    "document_soort": "Motie",
    "publication_id": "fdfcc94c-600b-44a0-8225-88699e571471",
    "publication_content_type": "application/xml",
    "publication_length": 2618,
    "cached": false,
    "binary_path": "bronmateriaal-onbewerkt\\cache\\document_publications\\fdfcc94c-600b-44a0-8225-88699e571471.xml"
  },
  "issues": []
}