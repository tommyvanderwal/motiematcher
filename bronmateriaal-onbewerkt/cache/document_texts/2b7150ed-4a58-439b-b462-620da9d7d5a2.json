{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 015\nKindermishandeling\nNr.\n291\nMOTIE VAN HET LID WESTERVELD\nVoorgesteld\n5 maart 2025\nDe Kamer,\ngehoord de beraadslaging,\nconstaterende dat het VN-Kinderrechtenverdrag stelt dat ieder kind gehoord moet worden;\nconstaterende dat het pleegmeisje in Vlaardingen niet werd gehoord en geloofd;\noverwegende dat dit een structureel probleem is;\nconstaterende dat er capaciteitsgebrek is bij trainingen die professionals leren hoe kinderen te interviewen rondom kindermishandeling en seksueel misbruik;\nverzoekt de regering met werkgeversorganisaties in de jeugdzorg en jeugdbescherming te regelen dat iedere professional die werkt met kinderen in een kwetsbare positie voldoende geschoold wordt om signalen van kinderen daadwerkelijk op te pakken zodat het kind echt wordt gehoord,\nen gaat over tot de orde van de dag.\nWesterveld",
  "content_char_count": 895,
  "source": {
    "document_id": "8eeb5f1e-56db-41ca-bfd0-b14b6fc0bba9",
    "document_nummer": "2025D09041",
    "document_soort": "Motie",
    "publication_id": "2b7150ed-4a58-439b-b462-620da9d7d5a2",
    "publication_content_type": "application/xml",
    "publication_length": 2268,
    "cached": false,
    "binary_path": "bronmateriaal-onbewerkt\\cache\\document_publications\\2b7150ed-4a58-439b-b462-620da9d7d5a2.xml"
  },
  "issues": []
}