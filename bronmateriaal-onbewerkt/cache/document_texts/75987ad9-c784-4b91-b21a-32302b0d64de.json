{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3058\nGEWIJZIGDE MOTIE VAN HET LID PATERNOTTE C.S. TER VERVANGING VAN DIE GEDRUKT ONDER NR. 3046\nVoorgesteld\n18 februari 2025\nDe Kamer,\ngehoord de beraadslaging,\nconstaterende dat het zestiende sanctiepakket naar verwachting opnieuw niet in een verbod op de import van Russisch lng zal voorzien;\nconstaterende dat de EU/G7 Price Cap Coalition nog geen stappen heeft gezet richting verlaging van het prijsplafond voor Russische olie;\noverwegende dat de lng-export en olie-export de belangrijkste pilaren van de Russische economie en de oorlogskas van Poetin zijn;\noverwegende dat weliswaar de totale import van lng naar Nederland is afgenomen, maar de import van Russisch lng in 2024 is toegenomen ten opzichte van het jaar daarvoor;\nvan mening dat maximale druk op de Russische oorlogseconomie nodig is en de EU-landen hun eigen veiligheid schaden met de consumptie van Russische import;\nverzoekt het kabinet te stoppen met het importeren van Russisch lng;\nverzoekt het kabinet voorts binnen alle gremia in te zetten op een verlaging van het prijsplafond voor Russische olie,\nen gaat over tot de orde van de dag.\nPaternotte\nPiri\nBoswijk\nCeder\nTeunissen\nDassen",
  "content_char_count": 1292,
  "source": {
    "document_id": "d4ad7122-d9a0-436f-8b3c-dfedec2bf96c",
    "document_nummer": "2025D06687",
    "document_soort": "Motie (gewijzigd/nader)",
    "publication_id": "75987ad9-c784-4b91-b21a-32302b0d64de",
    "publication_content_type": "application/xml",
    "publication_length": 2935,
    "cached": false,
    "binary_path": "bronmateriaal-onbewerkt\\cache\\document_publications\\75987ad9-c784-4b91-b21a-32302b0d64de.xml"
  },
  "issues": []
}