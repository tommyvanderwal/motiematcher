{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 378\nRegels over energiemarkten en energiesystemen (Energiewet)\nNr.\n70\nMOTIE VAN HET LID ERKENS\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat er zich situaties voordoen waarin een aangeslotene reeds transportcapaciteit bij de netbeheerder heeft gecontracteerd terwijl de bouw of uitbreiding van de installatie pas op termijn plaats zal vinden;\nconstaterende dat in de periode tussen de investeringsbeslissing en de bouw of uitbreiding van de installatie het door de betreffende aangeslotene gecontracteerde transportvermogen niet zal worden gebruikt;\noverwegende dat het net slimmer benut zou worden als de gecontracteerde transportcapaciteit in die tussenliggende periode beschikbaar kan worden gesteld op de aansluiting van een andere organisatie of bedrijf;\nverzoekt de regering om samen met de ACM uit te werken hoe tijdelijke verhandeling van transportcapaciteit – dus transportcapaciteit die nu beschikbaar is, maar niet gebruikt wordt – mogelijk gemaakt kan worden, en de Kamer hierover in het vierde kwartaal van 2024 te informeren,\nen gaat over tot de orde van de dag.\nErkens",
  "content_char_count": 1189,
  "source": {
    "document_id": "a5612283-d4fc-4a13-bb0c-d773b38e6394",
    "document_nummer": "2024D21000",
    "document_soort": "Motie",
    "publication_id": "86f26c4a-f059-46ed-b15d-ee38ad9cb9d9",
    "publication_content_type": "application/xml",
    "publication_length": 2545,
    "cached": false,
    "binary_path": "bronmateriaal-onbewerkt\\cache\\document_publications\\86f26c4a-f059-46ed-b15d-ee38ad9cb9d9.xml"
  },
  "issues": []
}