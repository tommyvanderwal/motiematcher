{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 557\nKansspelen\nNr.\n256\nMOTIE VAN HET LID KRUL C.S.\nVoorgesteld\n8 april 2025\nDe Kamer,\ngehoord de beraadslaging,\nconstaterende dat illegale gokapps gebruikers naar het illegale circuit lokken, vaak zonder dat de gokkers het zelf doorhebben;\nconstaterende dat de Kansspelautoriteit al jaren bevoegd is om illegale gokapps uit de appstores te laten verwijderen, maar dat deze bevoegdheid nauwelijks wordt ingezet, waardoor illegale gokapps eenvoudig en laagdrempelig beschikbaar blijven;\nverzoekt de regering om in kaart te brengen wat de praktische bezwaren zijn binnen de bevoegdheden van de Ksa waardoor illegale gokapps niet tot nauwelijks worden verwijderd;\nverzoekt de regering om de Ksa effectievere handvatten te bieden om illegale gokapps te verwijderen en de aanpak van illegale gokapps en -sites een van de focuspunten te maken in de aanpak van illegaal online gokken, en hierover de Kamer te informeren,\nen gaat over tot de orde van de dag.\nKrul\nBoswijk\nVan Nispen\nBikker\nDiederik van Dijk",
  "content_char_count": 1072,
  "source": {
    "document_id": "027c37a6-fe6e-4049-84b0-e52cab731f45",
    "document_nummer": "2025D15617",
    "document_soort": "Motie",
    "publication_id": "2c435b7b-ee67-4146-84ea-fa8a7981e64a",
    "publication_content_type": "application/xml",
    "publication_length": 2565,
    "cached": false,
    "binary_path": "bronmateriaal-onbewerkt\\cache\\document_publications\\2c435b7b-ee67-4146-84ea-fa8a7981e64a.xml"
  },
  "issues": []
}