{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n949\nMOTIE VAN HET LID ELLIAN\nVoorgesteld\n11 april 2024\nDe Kamer,\ngehoord de beraadslaging,\nconstaterende dat er sprake is van een groot capaciteitstekort in het gevangeniswezen, veroorzaakt door een groot tekort aan personeel;\nvan mening dat gevangenisstraffen ten uitvoer moeten worden gelegd;\noverwegende dat binnen de wettelijke kaders op basis van vrijwilligheid de taakstrafmodaliteit al uitgebreider toegepast kan worden;\nverzoekt de regering om binnen drie maanden een alternatief aan de Kamer te presenteren met daarin een uitwerking van:\n•\nde mogelijkheid van eerst een vervangende taakstraf te laten uitvoeren bij het niet betalen van een geldboete;\n•\nde mogelijkheid om bij incorrecte uitvoering van een taakstraf, eerst de taakstraf uit te breiden;\n•\nde mogelijkheden die innovaties bieden om werkprocessen anders in te richten waardoor personeel wordt vrijgespeeld;\n•\nop welke wijze versobering of een andere vormgeving van dagprogramma’s verantwoord kan leiden tot capaciteitsvergroting;\n•\nop welke wijze het ziekteverzuim op korte termijn teruggebracht kan worden tot 6%;\n•\nde mogelijkheden van externe inhuur,\nen gaat over tot de orde van de dag.\nEllian",
  "content_char_count": 1275,
  "source": {
    "document_id": "705438bd-1690-4cd0-9d3c-de5a99f9006b",
    "document_nummer": "2024D14703",
    "document_soort": "Motie",
    "publication_id": "9b7eca5e-9a41-4dfa-8064-4be23b94f05c",
    "publication_content_type": "application/xml",
    "publication_length": 3311,
    "cached": false,
    "binary_path": "bronmateriaal-onbewerkt\\cache\\document_publications\\9b7eca5e-9a41-4dfa-8064-4be23b94f05c.xml"
  },
  "issues": []
}