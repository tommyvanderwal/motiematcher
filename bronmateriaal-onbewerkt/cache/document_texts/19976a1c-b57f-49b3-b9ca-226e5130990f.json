{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 614\nInitiatiefnota van de leden Beckerman en Westerveld over dakloosheid\nNr.\n3\nMOTIE VAN HET LID GRINWIS C.S.\nVoorgesteld tijdens het notaoverleg\n22 september 2025\nDe Kamer,\ngehoord de beraadslaging,\noverwegende dat uit het Internationaal Verdrag inzake de rechten van het kind een verplichting voortvloeit om te voorzien in adequate huisvesting van kinderen;\noverwegende dat (illegale) huisuitzettingen een van de oorzaken van dakloosheid van kinderen is;\noverwegende dat dreigende dakloosheid in juridische zin geen reden hoeft te zijn om een huisuitzetting te voorkomen, waardoor de verantwoordelijkheid voor het vinden van nieuwe huisvesting bij een (dreigende) huisuitzetting volledig bij de getroffen gezinnen ligt;\nverzoekt de regering zich in te spannen om illegale huisuitzettingen te voorkomen, onder meer door ouders en kinderen beter te informeren over hun huurbescherming;\nverzoekt de regering wettelijk te verbieden dat kinderen door een huisuitzetting dakloos worden,\nen gaat over tot de orde van de dag.\nGrinwis\nVijlbrief\nVedder",
  "content_char_count": 1118,
  "source": {
    "document_id": "0b7b0790-7821-4322-afed-aa75cc01a8a6",
    "document_nummer": "2025D40739",
    "document_soort": "Motie",
    "publication_id": "19976a1c-b57f-49b3-b9ca-226e5130990f",
    "publication_content_type": "application/xml",
    "publication_length": 4998,
    "cached": false,
    "binary_path": "bronmateriaal-onbewerkt\\cache\\document_publications\\19976a1c-b57f-49b3-b9ca-226e5130990f.xml"
  },
  "issues": []
}