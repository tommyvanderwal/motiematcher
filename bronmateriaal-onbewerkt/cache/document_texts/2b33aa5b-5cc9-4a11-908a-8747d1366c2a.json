{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n91\nMOTIE VAN HET LID OUWEHAND C.S.\nVoorgesteld\n24 oktober 2024\nDe Kamer,\ngehoord de beraadslaging,\noverwegende dat 22 gezondheidsorganisaties de noodklok luiden over het feit dat steeds meer Nederlanders ongezonder leven, mede doordat ongezond leven op dit moment makkelijker en goedkoper is dan gezond leven;\noverwegende dat gezondheidsorganisaties en -experts grote zorgen hebben geuit over de voorgenomen bezuinigingen op preventie en de gevolgen daarvan voor de volksgezondheid;\nvan mening dat fors bezuinigen op preventie zonder dat de gevolgen daarvan in kaart zijn gebracht, onverantwoord is;\nverzoekt de regering nog dit jaar een impactanalyse uit te voeren naar de gevolgen van de voorgenomen bezuinigingen op preventie voor de volksgezondheid, en deze analyse te delen met de Kamer,\nen gaat over tot de orde van de dag.\nOuwehand\nKrul\nSlagt-Tichelman\nEl Abassi\nDijk\nPaulusma\nBikker\nEerdmans\nDiederik van Dijk",
  "content_char_count": 1122,
  "source": {
    "document_id": "e297ea35-386a-4f87-9862-3f9dad3ab14e",
    "document_nummer": "2024D40792",
    "document_soort": "Motie",
    "publication_id": "2b33aa5b-5cc9-4a11-908a-8747d1366c2a",
    "publication_content_type": "application/xml",
    "publication_length": 2761,
    "cached": false,
    "binary_path": "bronmateriaal-onbewerkt\\cache\\document_publications\\2b33aa5b-5cc9-4a11-908a-8747d1366c2a.xml"
  },
  "issues": []
}