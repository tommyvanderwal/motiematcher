{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2217\nMOTIE VAN DE LEDEN DASSEN EN OMTZIGT\nVoorgesteld\n18 maart 2025\nDe Kamer,\ngehoord de beraadslaging,\nconstaterende dat er binnen de NAVO steeds meer nadruk komt te liggen op een evenwichtiger verdeling van verantwoordelijkheden, waarbij Europa meer verantwoordelijkheid moet nemen voor de verdediging van het eigen grondgebied;\noverwegende dat het van belang is dat Europese landen binnen het NAVO-\nbondgenootschap beter in staat zijn om zelfstandig militaire capaciteiten te ontwikkelen en te onderhouden;\nverzoekt de regering in Europees verband, inclusief het Verenigd Koninkrijk en Noorwegen, met spoed in kaart te brengen over welke kritieke militaire capaciteiten Europa dient te beschikken om zich, indien nodig, eigenstandig te kunnen verdedigen, en over de voortgang binnen twee maanden terug te rapporteren aan de Kamer,\nen gaat over tot de orde van de dag.\nDassen\nOmtzigt",
  "content_char_count": 986,
  "source": {
    "document_id": "eaaf46fc-ca9f-428d-a231-d0fdc6ebb29d",
    "document_nummer": "2025D11581",
    "document_soort": "Motie",
    "publication_id": "44a4a16e-646e-4c2a-aad0-4661b5d02ef2",
    "publication_content_type": "application/xml",
    "publication_length": 2473,
    "cached": false,
    "binary_path": "bronmateriaal-onbewerkt\\cache\\document_publications\\44a4a16e-646e-4c2a-aad0-4661b5d02ef2.xml"
  },
  "issues": []
}