{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1246\nMOTIE VAN DE LEDEN DE HOOP EN BECKERMAN\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat 30% van de nieuwbouw sociaal zou moeten zijn, maar 85% van de gemeenten deze norm niet haalt en in 23 gemeenten zelfs geen enkele sociale huurwoning is gebouwd in de afgelopen vier jaar;\noverwegende dat alle gemeenten bij moeten dragen aan de bouw van betaalbare woningen;\nverzoekt de regering om in de Wet versterking regie volkshuisvesting de norm voor sociale woningbouw te versterken tot 40% voor gemeenten met minder sociale huurwoningen dan gemiddeld,\nen gaat over tot de orde van de dag.\nDe Hoop\nBeckerman",
  "content_char_count": 755,
  "source": {
    "document_id": "5f4cf403-2075-4173-981f-38dfa83d2de3",
    "document_nummer": "2025D04553",
    "document_soort": "Motie",
    "publication_id": "441be950-a84d-42ea-8c27-89b7e75b897b",
    "publication_content_type": "application/xml",
    "publication_length": 2210,
    "cached": false,
    "binary_path": "bronmateriaal-onbewerkt\\cache\\document_publications\\441be950-a84d-42ea-8c27-89b7e75b897b.xml"
  },
  "issues": []
}