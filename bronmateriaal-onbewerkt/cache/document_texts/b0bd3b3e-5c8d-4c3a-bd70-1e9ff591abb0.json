{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n65\nMOTIE VAN HET LID EL ABASSI\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat volgens het College voor de Rechten van de Mens de aanname dat mensen die zichtbaar religieus zijn hun functie niet onpartijdig kunnen uitoefenen, discriminerend is;\noverwegende dat het verbod op het dragen van religieuze symbolen of kleding een groep uitsluit van het beroep van politieagent en dat dit ook onwenselijk is vanwege het personeelstekort bij de politie;\noverwegende dat verschillende gemeenten nu hebben besloten om het dragen van religieuze symbolen of kleding toe te laten bij boa's;\nverzoekt de regering om net als in verschillende Nederlandse gemeenten bij boa's gebeurt, religieuze uitingen zoals een keppeltje of een hoofddoek mogelijk te maken voor politieagenten,\nen gaat over tot de orde van de dag.\nEl Abassi",
  "content_char_count": 1037,
  "source": {
    "document_id": "60e6669c-4d74-41f1-8654-08b6dbded61b",
    "document_nummer": "2024D04821",
    "document_soort": "Motie",
    "publication_id": "b0bd3b3e-5c8d-4c3a-bd70-1e9ff591abb0",
    "publication_content_type": "application/xml",
    "publication_length": 2442,
    "cached": false,
    "binary_path": "bronmateriaal-onbewerkt\\cache\\document_publications\\b0bd3b3e-5c8d-4c3a-bd70-1e9ff591abb0.xml"
  },
  "issues": []
}