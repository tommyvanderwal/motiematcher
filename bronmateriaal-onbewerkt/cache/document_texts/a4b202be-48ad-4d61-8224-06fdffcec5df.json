{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n379\nMOTIE VAN HET LID KOSTIC\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat slechts 4% van de Nederlandse landbouw biologisch is en we daarmee hekkensluiter van de Europese Unie zijn;\nconstaterende dat terwijl veel andere Europese landen steeds meer biologische landbouw hebben, de achterstand van Nederland volgens cijfers van Eurostat toeneemt;\nconstaterende dat onderzoekers een te weinig actieve overheid als een van de oorzaken van deze achterstand noemen, terwijl de biologische boeren te maken krijgen met een oneerlijk bedrijfseconomisch speelveld waarbij ze extra kosten moeten dragen;\nconstaterende dat biologische landbouw veel voordelen kan hebben voor onze gezondheid, de bijen- en hommelpopulaties en de bodem- en waterkwaliteit;\nverzoekt de regering extra maatregelen te nemen zodat Nederland de achterstand in Europa op het gebied van biologische landbouw zo snel mogelijk inloopt,\nen gaat over tot de orde van de dag.\nKostiÄ‡",
  "content_char_count": 1068,
  "source": {
    "document_id": "4f54e09d-11a5-4b8d-9157-f61083e40437",
    "document_nummer": "2024D26015",
    "document_soort": "Motie",
    "publication_id": "a4b202be-48ad-4d61-8224-06fdffcec5df",
    "publication_content_type": "application/xml",
    "publication_length": 2442,
    "cached": false,
    "binary_path": "bronmateriaal-onbewerkt\\cache\\document_publications\\a4b202be-48ad-4d61-8224-06fdffcec5df.xml"
  },
  "issues": []
}