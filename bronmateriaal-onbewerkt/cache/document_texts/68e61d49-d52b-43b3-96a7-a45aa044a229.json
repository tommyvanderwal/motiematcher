{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n845\nMOTIE VAN HET LID GRINWIS C.S.\nVoorgesteld\n9 april 2025\nDe Kamer,\ngehoord de beraadslaging,\nconstaterende dat de herijking van het studentenreisproduct ertoe heeft geleid dat de ov-bedrijven in Nederland vanaf 2025 meer dan 200 miljoen euro minder inkomsten van het Rijk ontvangen;\noverwegende dat de ov-bedrijven zonder compensatie genoodzaakt zijn fors te snijden in het aantal ritten, tot ruim 20% minder dan in 2019, en/of prijsstijgingen van wel meer dan 10% voor bus- en treinkaartjes door te voeren;\noverwegende dat daardoor, ondanks de afspraak in het hoofdlijnenakkoord om het busvervoer op het platteland te versterken, de bereikbaarheid van dorpen op het platteland nog verder onder druk komt te staan;\nverzoekt de regering de concrete gevolgen van de recente herijking van het studentenreisproduct voor de regionale bereikbaarheid per provincie dan wel vervoersregio in kaart te brengen, en de resultaten hiervan voor de eerstvolgende begrotingsbehandeling aan de Kamer voor te leggen,\nen gaat over tot de orde van de dag.\nGrinwis\nDe Hoop\nVedder",
  "content_char_count": 1160,
  "source": {
    "document_id": "3ed90b2a-6a30-439f-a59c-26e7f40f90e4",
    "document_nummer": "2025D15701",
    "document_soort": "Motie",
    "publication_id": "68e61d49-d52b-43b3-96a7-a45aa044a229",
    "publication_content_type": "application/xml",
    "publication_length": 2607,
    "cached": false,
    "binary_path": "bronmateriaal-onbewerkt\\cache\\document_publications\\68e61d49-d52b-43b3-96a7-a45aa044a229.xml"
  },
  "issues": []
}