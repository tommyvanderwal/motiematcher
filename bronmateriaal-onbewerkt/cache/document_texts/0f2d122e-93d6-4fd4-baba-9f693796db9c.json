{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n864\nMOTIE VAN HET LID CLAASSEN\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat combinatievaccins, zoals griep en corona, het potentieel hebben om zorgpersoneel te ontlasten, administratieve lasten te verminderen en het aantal bezoeken aan priklocaties te beperken;\noverwegende dat combinatievaccins leiden tot minder prikmomenten voor patiënten en de kans op bijwerkingen als gevolg van vaccineren wordt verkleind;\nconstaterende dat deze combinatievaccins kunnen bijdragen aan een doelmatiger en efficiënter vaccinatiestelsel;\nverzoekt de regering om in samenwerking met de relevante veldpartijen, zoals het RIVM, de GGD, de Gezondheidsraad en de farmaceutische industrie, onderzoek te doen naar de vereisten voor de implementatie van combinatievaccins, zodat Nederland bij goedkeuring snel en effectief tot invoering kan overgaan, en de Kamer hierover vóór de Voorjaarsnota 2026 te informeren,\nen gaat over tot de orde van de dag.\nClaassen",
  "content_char_count": 1082,
  "source": {
    "document_id": "4f6f2220-cb35-4f12-b118-69b27a42be8d",
    "document_nummer": "2025D42915",
    "document_soort": "Motie",
    "publication_id": "0f2d122e-93d6-4fd4-baba-9f693796db9c",
    "publication_content_type": "application/xml",
    "publication_length": 4591,
    "cached": false,
    "binary_path": "bronmateriaal-onbewerkt\\cache\\document_publications\\0f2d122e-93d6-4fd4-baba-9f693796db9c.xml"
  },
  "issues": []
}