{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n60\nMOTIE VAN HET LID WESTERVELD\nVoorgesteld\n24 oktober 2024\nDe Kamer,\ngehoord de beraadslaging,\noverwegende dat ook ouderen met een verstandelijke beperking recht hebben op de mogelijkheid om zo lang mogelijk zelfstandig te wonen;\nconstaterende dat de huidige Stimuleringsregeling zorggeschikte woningen strikte voorwaarden stelt en in de praktijk niet gebruikt kan worden voor alleen zorgwoningen voor ouderen met een verstandelijke handicap;\nconstaterende dat woningcorporaties de gestelde voorwaarde graag zouden willen interpreteren als 30% VG-ouderen of 30% ouderen met een VV4- tot en met een VV10-indicatie, zodat zij de juiste balans kunnen waarborgen en zo onnodige druk op de zorg tegen kunnen gaan;\nverzoekt de regering om de regeling open te stellen voor ouderen met een verstandelijke beperking,\nen gaat over tot de orde van de dag.\nWesterveld",
  "content_char_count": 1061,
  "source": {
    "document_id": "84d445b0-59fb-4951-8681-058f2d5bb4a3",
    "document_nummer": "2024D40761",
    "document_soort": "Motie",
    "publication_id": "1b209b42-a8d2-421f-abbf-f43a8fd07b6e",
    "publication_content_type": "application/xml",
    "publication_length": 2467,
    "cached": false,
    "binary_path": "bronmateriaal-onbewerkt\\cache\\document_publications\\1b209b42-a8d2-421f-abbf-f43a8fd07b6e.xml"
  },
  "issues": []
}