{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 724\nStudiefinanciering\nNr.\n232\nMOTIE VAN DE LEDEN BECKERMAN EN STULTIENS\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat in de Wet studiefinanciering 2000, de artikelen 7:2 tot en met 7:9 van de Algemene wet bestuursrecht niet van toepassing zijn op grond van artikel 7.3 WSF 2000;\nconstaterende dat de hoorplicht, onder artikel 7:2 van de Algemene wet bestuursrecht, hierdoor niet geldt;\noverwegende dat de hoorplicht een belangrijke functie heeft tijdens de bezwaarfase, omdat het de mogelijkheid biedt aan studenten om standpunten mondeling toe te lichten;\nverzoekt de regering de hoorplicht weer te laten gelden in de Wet studiefinanciering 2000,\nen gaat over tot de orde van de dag.\nBeckerman\nStultiens",
  "content_char_count": 813,
  "source": {
    "document_id": "61011227-d6d3-45e7-924c-b405b08102f7",
    "document_nummer": "2024D11182",
    "document_soort": "Motie",
    "publication_id": "7c697349-0376-4edd-8526-2ac4c0a3ac6b",
    "publication_content_type": "application/xml",
    "publication_length": 2238,
    "cached": false,
    "binary_path": "bronmateriaal-onbewerkt\\cache\\document_publications\\7c697349-0376-4edd-8526-2ac4c0a3ac6b.xml"
  },
  "issues": []
}