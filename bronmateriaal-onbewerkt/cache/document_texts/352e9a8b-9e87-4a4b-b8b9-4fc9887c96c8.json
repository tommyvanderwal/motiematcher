{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3194\nMOTIE VAN DE LEDEN DOBBE EN BOSWIJK\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat de oorlog in Sudan al meer dan twee jaar duurt, met onnoemelijk veel humanitair leed tot gevolg;\nconstaterende dat Artsen zonder Grenzen in een nieuw rapport specifiek aandacht vraagt voor de situatie in El Fasher en het Zamzam- vluchtelingenkamp, waar de situatie volgens hen catastrofaal is en honderdduizenden burgers slachtoffer zijn geworden van etnisch gemotiveerd geweld;\nconstaterende dat Artsen zonder Grenzen ook beschrijft dat er grootschalig geweld is tegen hulpverleners en ziekenhuizen;\nverzoekt de regering de diplomatieke druk op de RSF en de Verenigde Arabische Emiraten op te voeren om het beleg op El Fasher te beÃ«indigen, in lijn met Veiligheidsraadresolutie 2736;\nverzoekt de regering tevens in Europees verband samenwerking te zoeken voor het opvoeren van humanitaire hulp aan Sudan, inclusief luchtbruggen en airdrops,\nen gaat over tot de orde van de dag.\nDobbe\nBoswijk",
  "content_char_count": 1145,
  "source": {
    "document_id": "4b42e286-0243-43d6-bf89-b976ed9c9177",
    "document_nummer": "2025D32294",
    "document_soort": "Motie",
    "publication_id": "352e9a8b-9e87-4a4b-b8b9-4fc9887c96c8",
    "publication_content_type": "application/xml",
    "publication_length": 5003,
    "cached": false,
    "binary_path": "bronmateriaal-onbewerkt\\cache\\document_publications\\352e9a8b-9e87-4a4b-b8b9-4fc9887c96c8.xml"
  },
  "issues": []
}