{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 679\nWijziging van de Zorgverzekeringswet teneinde het verplicht eigen risico voor de zorgverzekering in 2026 ongewijzigd te laten\nNr.\n8\nMOTIE VAN HET LID PAULUSMA\nVoorgesteld tijdens het Wetgevingsoverleg van\n14 april 2025\nDe Kamer,\ngehoord de beraadslaging,\nconstaterende dat door de plannen van het kabinet om het eigen risico te halveren voor alle verzekerden, de zorgpremie explosief stijgt;\nconstaterende dat het halveren van het eigen risico leidt tot langere wachtlijsten;\noverwegende dat het gericht helpen van de groep chronisch zieken en mensen met een beperking met een lager inkomen de toegankelijkheid van zorg voor alle Nederlanders ten goede komt en de premie niet doet stijgen;\nverzoekt de regering om het eigen risico alleen voor chronisch zieken en mensen met een beperking en een lager inkomen met â‚¬ 220 te verlagen door voor deze groep een regeling te treffen;\nverzoekt de regering de opbrengsten van het niet-halveren van het eigen risico voor alle Nederlanders te investeren in onze defensie en zo een volgende stap richting een NAVO-norm van ten minste 3% te zetten,\nen gaat over tot de orde van de dag.\nPaulusma",
  "content_char_count": 1209,
  "source": {
    "document_id": "adadd248-2852-46ba-a684-4b62abc466ac",
    "document_nummer": "2025D16857",
    "document_soort": "Motie",
    "publication_id": "7175e62e-aa2e-43b1-b871-67017fb18587",
    "publication_content_type": "application/xml",
    "publication_length": 2583,
    "cached": false,
    "binary_path": "bronmateriaal-onbewerkt\\cache\\document_publications\\7175e62e-aa2e-43b1-b871-67017fb18587.xml"
  },
  "issues": []
}