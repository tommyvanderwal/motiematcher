{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n355\nMOTIE VAN HET LID SNELLER\nVoorgesteld\n5 december 2024\nDe Kamer,\ngehoord de beraadslaging,\nconstaterende dat de regering als doelstelling heeft de kosten van het ambtenarenapparaat substantieel te reduceren;\noverwegende dat de kaders hiervoor nog moeten worden uitgewerkt;\nvan mening dat deze besparing niet gerealiseerd zou moeten worden door botweg te snijden, maar door inhoudelijke keuzes te maken, slimmer te werken of door productiviteitsgroei;\nverzoekt de regering om bij de uitwerking door middel van de kaders voor besparingen bij de rijksoverheid te sturen op ontkokering van de rijksdienst, productiviteitsgroei en vermindering van de overhead,\nen gaat over tot de orde van de dag.\nSneller",
  "content_char_count": 816,
  "source": {
    "document_id": "1925d3c6-8700-462c-ae07-804d53537ad2",
    "document_nummer": "2024D48128",
    "document_soort": "Motie",
    "publication_id": "bb998ea9-9b68-46bb-b66b-4f50e5fcf6b2",
    "publication_content_type": "application/xml",
    "publication_length": 2168,
    "cached": false,
    "binary_path": "bronmateriaal-onbewerkt\\cache\\document_publications\\bb998ea9-9b68-46bb-b66b-4f50e5fcf6b2.xml"
  },
  "issues": []
}