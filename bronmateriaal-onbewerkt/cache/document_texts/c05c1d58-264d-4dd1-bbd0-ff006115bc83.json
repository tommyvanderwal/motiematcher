{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n19\nMOTIE VAN HET LID TIMMERMANS C.S.\nVoorgesteld\n18 september 2025\nDe Kamer,\ngehoord de beraadslaging,\nconstaterende dat 800.000 mensen volgend jaar tot wel € 600 meer inkomstenbelasting moeten gaan betalen ten opzichte van 2024, ook wel bekend als de «buffelboete»;\noverwegende dat deze belastingverhoging terechtkomt bij hardwerkende mensen zoals apotheekmedewerkers, winkelpersoneel, schoonmakers en thuiszorgmedewerkers;\nvan mening dat werken moet lonen en dat deze onrechtvaardigheid daarom moet worden weggenomen;\noverwegende dat complexe wijzigingen in de inkomstenbelasting zorgvuldig moeten worden voorbereid en de Kamer na de verkiezingen slechts twee weken tijd heeft voor de behandeling van het Belastingplan;\nverzoekt de regering om de Kamer binnen een week te informeren over de oorzaken van deze lastenverhoging en over de gevolgen voor werknemers;\nverzoekt de regering om voorafgaand aan de Algemene Financiële Beschouwingen met opties te komen om de gevolgen van deze belastingverhoging voor schoonmakers, thuiszorgmedewerkers en winkelpersoneel te herstellen,\nen gaat over tot de orde van de dag.\nTimmermans\nVan Hijum\nDijk\nBikker",
  "content_char_count": 1274,
  "source": {
    "document_id": "af266c62-5a90-4e7c-b036-16baf8021e87",
    "document_nummer": "2025D40101",
    "document_soort": "Motie",
    "publication_id": "c05c1d58-264d-4dd1-bbd0-ff006115bc83",
    "publication_content_type": "application/xml",
    "publication_length": 5309,
    "cached": false,
    "binary_path": "bronmateriaal-onbewerkt\\cache\\document_publications\\c05c1d58-264d-4dd1-bbd0-ff006115bc83.xml"
  },
  "issues": []
}