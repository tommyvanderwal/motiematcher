{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2969\nMOTIE VAN DE LEDEN PATERNOTTE EN PIRI\nVoorgesteld\n14 november 2024\nDe Kamer,\ngehoord de beraadslaging,\nconstaterende dat het Israëlische leger het noorden van Gaza vrijwel geheel heeft geëvacueerd en, ondanks het ultimatum van de Verenigde Staten, steeds minder humanitaire hulp toelaat in het gebied;\noverwegende dat het Israëlische leger bij monde van generaal Itzik Cohen heeft gezegd dat Gazanen niet meer terug zullen mogen keren naar het noorden van Gaza;\noverwegende dat onder andere de Verenigde Naties waarschuwen voor een dreigende etnische zuivering in het noorden van Gaza;\nverzoekt het kabinet duidelijk te maken aan Israël dat het niet laten terugkeren naar het noorden van Gaza een rode lijn is;\nverzoekt het kabinet tevens om in de Raad te pleiten voor het voorbereiden van sancties tegen Israël als deze rode lijn wordt overschreden,\nen gaat over tot de orde van de dag.\nPaternotte\nPiri",
  "content_char_count": 1042,
  "source": {
    "document_id": "6a017d83-13c3-4871-9005-2b01c634759f",
    "document_nummer": "2024D44074",
    "document_soort": "Motie",
    "publication_id": "17dfc830-cac2-4ed9-bb2d-149792a79819",
    "publication_content_type": "application/xml",
    "publication_length": 2505,
    "cached": false,
    "binary_path": "bronmateriaal-onbewerkt\\cache\\document_publications\\17dfc830-cac2-4ed9-bb2d-149792a79819.xml"
  },
  "issues": []
}