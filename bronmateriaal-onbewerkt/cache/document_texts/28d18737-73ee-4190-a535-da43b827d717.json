{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n67\nMOTIE VAN HET LID EL ABASSI\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat er een stijging is in het aantal antisemitische en islamofobe incidenten en dat we in een aantal dagen achter elkaar verschillende incidenten hebben gezien bij synagogen en moskeeÃ«n;\noverwegende dat iedereen in Nederland in alle veiligheid en vrijheid zijn religie moet kunnen uitoefenen;\nverzoekt de regering om naar aanleiding van deze recente en zorgelijke ontwikkelingen aanvullende beveiligingsmaatregelen te treffen voor religieuze gebedshuizen, instellingen en scholen en duidelijke criteria op te stellen voor wanneer deze beveiliging ingezet moet worden,\nen gaat over tot de orde van de dag.\nEl Abassi",
  "content_char_count": 915,
  "source": {
    "document_id": "ceaf38d6-aa28-48e6-a8d5-72e9ffbb82f8",
    "document_nummer": "2024D04823",
    "document_soort": "Motie",
    "publication_id": "28d18737-73ee-4190-a535-da43b827d717",
    "publication_content_type": "application/xml",
    "publication_length": 2300,
    "cached": false,
    "binary_path": "bronmateriaal-onbewerkt\\cache\\document_publications\\28d18737-73ee-4190-a535-da43b827d717.xml"
  },
  "issues": []
}