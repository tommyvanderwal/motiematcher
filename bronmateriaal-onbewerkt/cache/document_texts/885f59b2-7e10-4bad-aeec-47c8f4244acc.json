{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 325\nBouwregelgeving\nNr.\n283\nMOTIE VAN HET LID WELZIJN C.S.\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het Bbl eisen stelt om een gezond binnenklimaat te waarborgen op het moment van oplevering van de woning, waarbij de installatie in staat is om aan deze eisen te kunnen voldoen;\noverwegende dat een groot deel van de woningen kampt met vocht- en schimmelproblemen, enerzijds omdat woningen achterlopen in onderhoud en anderzijds omdat gebruikers zich niet bewust zijn van de juiste manier om met aanwezige voorzieningen een gezond binnenklimaat te waarborgen;\noverwegende dat TNO de maatschappelijke schade die veroorzaakt wordt door een ongezond binnenklimaat, schat op 7,8 miljard euro;\nverzoekt de regering om te verkennen hoe gebruikers en eigenaren ondersteund kunnen worden bij de keuzes die ze moeten maken om te verduurzamen en bewustzijn te kweken over hoe ze de woning dienen te gebruiken om een gezond binnenklimaat te bevorderen en te behouden;\nverzoekt de regering dit te monitoren en de Kamer hiervan op de hoogte te houden,\nen gaat over tot de orde van de dag.\nWelzijn\nGabriÃ«ls\nVijlbrief",
  "content_char_count": 1212,
  "source": {
    "document_id": "f65d936d-2fd1-478a-bc1a-30391998e633",
    "document_nummer": "2025D31911",
    "document_soort": "Motie",
    "publication_id": "885f59b2-7e10-4bad-aeec-47c8f4244acc",
    "publication_content_type": "application/xml",
    "publication_length": 4909,
    "cached": false,
    "binary_path": "bronmateriaal-onbewerkt\\cache\\document_publications\\885f59b2-7e10-4bad-aeec-47c8f4244acc.xml"
  },
  "issues": []
}