{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n306\nGEWIJZIGDE MOTIE VAN HET LID GABRIËLS TER VERVANGING VAN DIE GEDRUKT ONDER NR. 301\nVoorgesteld\n19 maart 2024\nDe Kamer,\ngehoord de beraadslaging,\nconstaterende dat bedrijven het Afvalfonds Verpakkingen steeds vaker vragen om een duidelijke richting, strategie en regie in de transitie naar herbruikbare verpakkingen;\nconstaterende dat de Europese verpakkingsverordening voorschrijft dat lidstaten ervoor moeten zorgen dat producentenorganisaties een minimum deel van hun begroting aan de financiering van het verminderen van verpakkingen besteden;\nconstaterende dat dit in Frankrijk en België al gebeurt, omdat de producentenorganisaties voor verpakkingen daar een vast deel van de afdrachten verplicht dienen te investeren in hergebruiksystemen;\nverzoekt de regering om de voor- en nadelen te onderzoeken van het Franse en Belgische voorbeeld om in UPV-wetgeving vast te leggen dat een minimum deel van de geïnde gelden wordt geïnvesteerd in hergebruiksystemen;\nen gaat over tot de orde van de dag.\nGabriëls",
  "content_char_count": 1127,
  "source": {
    "document_id": "1f6298d5-fb4a-41a8-bde7-1c9dc52f994e",
    "document_nummer": "2024D09948",
    "document_soort": "Motie (gewijzigd/nader)",
    "publication_id": "26bdb351-cab7-402b-9118-06463b1c0e83",
    "publication_content_type": "application/xml",
    "publication_length": 2484,
    "cached": false,
    "binary_path": "bronmateriaal-onbewerkt\\cache\\document_publications\\26bdb351-cab7-402b-9118-06463b1c0e83.xml"
  },
  "issues": []
}