{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1249\nMOTIE VAN HET LID VEDDER C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat de nieuwe Duitse coalitie een speciaal fonds heeft opgericht van 500 miljard euro voor investeringen in infrastructuur en klimaatbeleid;\noverwegende dat de nieuwe Duitse coalitie zeer gericht is op intensivering van Europese samenwerking en het daarom in de lijn der verwachting ligt dat bij deze investeringen in infrastructuur en klimaat zich kansen voordoen voor grensoverschrijdende en daarmee Europese spoorprojecten;\nverzoekt de regering in gesprek te gaan en te blijven met zowel de verschillende relevante Duitse deelstaatregeringen en de Bondsregering als met de Europese Commissie over de kansen en mogelijke financiering die het fonds voor investeringen in infrastructuur en klimaatbeleid biedt voor versterking van spoorprojecten waar zowel Duitsland als Nederland bij betrokken zijn, zoals Emmen-Rheine, maar ook het doortrekken van de Lelylijn middels de Wunderline, en de Kamer halfjaarlijks te informeren over de voortgang hiervan,\nen gaat over tot de orde van de dag.\nVedder\nGrinwis\nOlger van Dijk",
  "content_char_count": 1239,
  "source": {
    "document_id": "ddea8c0b-63f5-4cc9-a6bc-14b1178b5be8",
    "document_nummer": "2025D24548",
    "document_soort": "Motie",
    "publication_id": "adfa1f7e-4030-4898-b6f6-ed16af1a5c60",
    "publication_content_type": "application/xml",
    "publication_length": 5054,
    "cached": false,
    "binary_path": "bronmateriaal-onbewerkt\\cache\\document_publications\\adfa1f7e-4030-4898-b6f6-ed16af1a5c60.xml"
  },
  "issues": []
}