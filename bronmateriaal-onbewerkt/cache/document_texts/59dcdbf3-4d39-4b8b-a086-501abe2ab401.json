{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1282\nMOTIE VAN DE LEDEN DANIËLLE JANSEN EN VAN DEN HIL\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat de Zorgverzekeringswet vereist dat iemand een woon- of briefadres, een digitale loonstrook niet ouder dan één maand of een verklaring van de Sociale Verzekeringsbank heeft om een zorgverzekering af te sluiten;\nconstaterende dat veel dakloze mensen wel een briefadres hebben, maar dit vaak verliezen door administratieve of bureaucratische regels, wat leidt tot het verlies van hun zorgpolis;\nconstaterende dat een aanzienlijk aantal dak- en thuislozen in Nederland niet\nverzekerd is voor zorg, terwijl toegang tot zorg essentieel is voor hun gezondheid en welzijn;\noverwegende dat het ontbreken van een zorgverzekering een belangrijke drempel vormt voor het ontvangen van noodzakelijke zorg;\nverzoekt de regering uit te werken op welke wijze kan worden voorkomen dat dakloze mensen hun zorgpolis verliezen door uitschrijving van hun briefadres en hierop te acteren, en de Kamer voor 15 juni te informeren over de voortgang hiervan,\nen gaat over tot de orde van de dag.\nDaniëlle Jansen\nVan den Hil",
  "content_char_count": 1236,
  "source": {
    "document_id": "46ae3f0f-b46d-4e5f-9197-0dac32f2f905",
    "document_nummer": "2025D11728",
    "document_soort": "Motie",
    "publication_id": "59dcdbf3-4d39-4b8b-a086-501abe2ab401",
    "publication_content_type": "application/xml",
    "publication_length": 2761,
    "cached": false,
    "binary_path": "bronmateriaal-onbewerkt\\cache\\document_publications\\59dcdbf3-4d39-4b8b-a086-501abe2ab401.xml"
  },
  "issues": []
}