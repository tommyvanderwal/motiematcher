{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n97\nMOTIE VAN HET LID ERGIN\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat boodschappen in België en Duitsland goedkoper zijn dan in Nederland;\nconstaterende dat het prijsverschil in sommige gevallen dusdanig groot is dat het loont om boodschappen te doen buiten Nederland;\noverwegende dat in andere Europese landen, zoals Frankrijk, de overheid actief heeft ingegrepen door supermarkten en voedselproducenten op te roepen de prijzen van essentiële producten te verlagen;\nverzoekt de regering om voedselproducenten en supermarkten op te roepen de prijzen van essentiële producten te verlagen en hen te namen en shamen als zij deze oproep naast zich neerleggen,\nen gaat over tot de orde van de dag.\nErgin",
  "content_char_count": 936,
  "source": {
    "document_id": "f5951705-d7b5-4d3d-9e49-fb96277c50af",
    "document_nummer": "2025D09511",
    "document_soort": "Motie",
    "publication_id": "cf723ad6-0e08-4e28-bf85-d2dfda2f840a",
    "publication_content_type": "application/xml",
    "publication_length": 2344,
    "cached": false,
    "binary_path": "bronmateriaal-onbewerkt\\cache\\document_publications\\cf723ad6-0e08-4e28-bf85-d2dfda2f840a.xml"
  },
  "issues": []
}