{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 443\nWijziging van de Wet op het primair onderwijs, de Wet primair onderwijs BES, de Wet voortgezet onderwijs 2020, de Wet op de expertisecentra en de Wet medezeggenschap op scholen in verband met het versterken van de positie van leerlingen die extra ondersteuning behoeven en hun ouders (Wet versterking positie ouders en leerlingen in het passend onderwijs)\nNr.\n9\nMOTIE VAN HET LID WESTERVELD\nVoorgesteld\n18 april 2024\nDe Kamer,\ngehoord de beraadslaging,\noverwegende dat ouder- en jeugdsteunpunten zijn bedoeld voor ondersteuning van ouders en leerlingen in de regio;\noverwegende dat het belangrijk is om de geleerde lessen van ervaringsdeskundigen te betrekken bij het inrichten en verbeteren van faciliteiten voor de ondersteuning van kinderen en ouders;\nverzoekt de regering om met samenwerkingsverbanden afspraken te maken over hoe zij de ervaringen van leerlingen en ouders verwerken bij het opzetten, doorontwikkelen en evalueren van de ouder- en jeugdsteunpunten,\nen gaat over tot de orde van de dag.\nWesterveld",
  "content_char_count": 1094,
  "source": {
    "document_id": "30b83a10-2bb8-4947-9cc1-be40e9a451df",
    "document_nummer": "2024D15993",
    "document_soort": "Motie",
    "publication_id": "c3b1757b-d810-49e3-a7d1-3a3d68235fab",
    "publication_content_type": "application/xml",
    "publication_length": 2423,
    "cached": false,
    "binary_path": "bronmateriaal-onbewerkt\\cache\\document_publications\\c3b1757b-d810-49e3-a7d1-3a3d68235fab.xml"
  },
  "issues": []
}