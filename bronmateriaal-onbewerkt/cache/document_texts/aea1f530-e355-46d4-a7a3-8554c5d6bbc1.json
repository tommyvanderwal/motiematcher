{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 760\nKabinetscrisis 2025\nNr.\n38\nMOTIE VAN HET LID BIKKER C.S.\nVoorgesteld\n27 augustus 2025\nDe Kamer,\ngehoord de beraadslaging,\nconstaterende dat Nederland gebaat is bij een snelle formatie en een kabinet dat op een gedragen meerderheid berust;\nconstaterende dat de Raad van State in 2023 geadviseerd heeft dat de Kamer de functie van verkenner toekent aan een vast ambt;\nconstaterende dat het constitutionele staatshoofd, gelet op diens niet-politieke en onafhankelijke positie, met grote betrokkenheid op de ontstane politieke situatie, na ingewonnen advies, met gezag de formatie kan ordenen en bespoedigen;\nverzoekt het presidium nog voor het verkiezingsreces van de huidige Tweede Kamer een wijziging van het Reglement van Orde voor te leggen die ertoe leidt dat de Koning opnieuw leiding geeft aan de gesprekken in de verkenningsfase,\nen gaat over tot de orde van de dag.\nBikker\nStoffer\nBontenbal\nYeşilgöz-Zegerius\nVan der Plas\nVan Vroonhoven",
  "content_char_count": 1020,
  "source": {
    "document_id": "18f4d2bd-8b41-4797-b76f-b4a338388442",
    "document_nummer": "2025D35813",
    "document_soort": "Motie",
    "publication_id": "aea1f530-e355-46d4-a7a3-8554c5d6bbc1",
    "publication_content_type": "application/xml",
    "publication_length": 5220,
    "cached": false,
    "binary_path": "bronmateriaal-onbewerkt\\cache\\document_publications\\aea1f530-e355-46d4-a7a3-8554c5d6bbc1.xml"
  },
  "issues": []
}