{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 657\nPersoonsgebonden Budgetten\nNr.\n370\nMOTIE VAN HET LID RIKKERS-OOSTERKAMP\nVoorgesteld\n24 april 2025\nDe Kamer,\ngehoord de beraadslaging,\nconstaterende dat bij langdurige inzet van informele zorg, tijdelijke uitval van deze zorg realistisch is;\nconstaterende dat bij ziekte of andere omstandigheden tijdelijk meer zorg nodig is;\noverwegende dat geld dat niet aan zorg is besteed aan het einde van het jaar wordt terugbetaald door de budgethouder;\noverwegende dat een vooraf ingecalculeerd percentage voor vervangende en extra zorg budgethouders rust en ruimte kan geven, zonder onnodige aanvraagprocedures voor de ophoging van het budget;\nverzoekt de regering een ophoging met een vast percentage van 10% te berekenen boven op het vastgestelde budget bij pgb op maat in de Wlz,\nen gaat over tot de orde van de dag.\nRikkers-Oosterkamp",
  "content_char_count": 907,
  "source": {
    "document_id": "9d37b106-e4df-425a-b99a-a34fb6e1cd53",
    "document_nummer": "2025D19012",
    "document_soort": "Motie",
    "publication_id": "0d47f101-f8a9-429d-9a60-f9e711ba55a9",
    "publication_content_type": "application/xml",
    "publication_length": 4423,
    "cached": false,
    "binary_path": "bronmateriaal-onbewerkt\\cache\\document_publications\\0d47f101-f8a9-429d-9a60-f9e711ba55a9.xml"
  },
  "issues": []
}