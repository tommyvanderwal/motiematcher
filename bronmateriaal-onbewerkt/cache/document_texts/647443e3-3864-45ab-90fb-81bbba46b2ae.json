{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n111\nGEWIJZIGDE MOTIE VAN DE LEDEN VAN DEN HIL EN AGEMA TER VERVANGING VAN DIE GEDRUKT ONDER NR. 47\nVoorgesteld\n30 januari 2024\nDe Kamer,\ngehoord de beraadslaging,\nconstaterende dat onafhankelijke casemanagers dementie een enorme meerwaarde hebben voor mensen met dementie en hun naasten;\nconstaterende dat er grote verschillen zijn in inzet van deze casemanagers per regio;\noverwegende dat de Zorgstandaard Dementie breed gedragen wordt en conform deze standaard een businesscase dementie gemaakt is die aantoont dat goed casemanagement kostenbesparend is bij goede inzet van deze casemanagers;\nverzoekt de regering de inzet van casemanagement dementie (vanaf het moment van het vermoeden van dementie tot aan het overlijden) door te rekenen (in geld en in fte's) en na te gaan onder welke voorwaarden onafhankelijk casemanagement dementie gestimuleerd kan worden,\nen gaat over tot de orde van de dag.\nVan den Hil\nAgema",
  "content_char_count": 1124,
  "source": {
    "document_id": "77d3d1f9-ed16-451f-9d9a-4929f0a0ccd2",
    "document_nummer": "2024D02733",
    "document_soort": "Motie (gewijzigd/nader)",
    "publication_id": "647443e3-3864-45ab-90fb-81bbba46b2ae",
    "publication_content_type": "application/xml",
    "publication_length": 2603,
    "cached": false,
    "binary_path": "bronmateriaal-onbewerkt\\cache\\document_publications\\647443e3-3864-45ab-90fb-81bbba46b2ae.xml"
  },
  "issues": []
}