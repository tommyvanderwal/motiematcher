{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1163\nMOTIE VAN HET LID GRINWIS C.S.\nVoorgesteld\n19 februari 2025\nDe Kamer,\ngehoord de beraadslaging,\noverwegende dat in toenemende mate overlast en verkeersongevallen veroorzaakt worden door het gebruik van opgevoerde fatbikes;\noverwegende dat fatbikes eenvoudig opgevoerd kunnen worden door middel van software, een nieuw schermpje of met behulp van een (digitaal) opvoersetje, die eenvoudig aan- en afgeschakeld kunnen worden;\noverwegende dat het rijden op een opgevoerde elektrische fiets op afgeschermd priv√©terrein, het opvoeren van een elektrische fiets en de verkoop van opvoersetjes nog steeds zijn toegestaan;\noverwegende dat slechts de aanwezigheid van opvoerhard- en software op de openbare weg wordt verboden;\nverzoekt de regering te komen tot een algeheel opvoerverbod voor het opvoeren van elektrische fietsen, elektrische stepjes en andere tweewielers, in het bijzonder fatbikes,\nen gaat over tot de orde van de dag.\nGrinwis\nVeltman\nVedder\nOlger van Dijk\nStoffer",
  "content_char_count": 1090,
  "source": {
    "document_id": "bcb9f0bb-227b-486a-8090-164d7096b9b5",
    "document_nummer": "2025D07098",
    "document_soort": "Motie",
    "publication_id": "e652125a-3f95-40a0-acbe-41bab275a5e9",
    "publication_content_type": "application/xml",
    "publication_length": 2606,
    "cached": false,
    "binary_path": "bronmateriaal-onbewerkt\\cache\\document_publications\\e652125a-3f95-40a0-acbe-41bab275a5e9.xml"
  },
  "issues": []
}