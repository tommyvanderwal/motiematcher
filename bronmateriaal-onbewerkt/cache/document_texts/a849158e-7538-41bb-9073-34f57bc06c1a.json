{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1492\nMOTIE VAN DE LEDEN GRINWIS EN ERKENS\nVoorgesteld\n11 maart 2025\nDe Kamer,\ngehoord de beraadslaging,\nconstaterende dat de Europese richtlijnen RED III en de Net-Zero Industry Act (NZIA) de mogelijkheid bieden om versnellingsgebieden aan te wijzen voor ontwikkeling van hernieuwbare energie met snellere vergunningsprocedures en doorlooptijden;\noverwegende dat snellere vergunningsprocedures en snellere doorlooptijden bij projecten cruciaal zijn voor industrieclusters om te verduurzamen, met het oog op de Nederlandse concurrentiepositie;\nverzoekt de regering de mogelijkheden voor het instellen van versnellingsgebieden zo goed mogelijk te benutten en mede hiermee industrieclusters, zoals het havencomplex van Rotterdam, te ondersteunen bij uitvoering van energie-infraprojecten of energieprojecten, en de Kamer hierover dit jaar te informeren,\nen gaat over tot de orde van de dag.\nGrinwis\nErkens",
  "content_char_count": 1013,
  "source": {
    "document_id": "f7551497-d60c-43a8-a867-21354335e974",
    "document_nummer": "2025D10330",
    "document_soort": "Motie",
    "publication_id": "a849158e-7538-41bb-9073-34f57bc06c1a",
    "publication_content_type": "application/xml",
    "publication_length": 2417,
    "cached": false,
    "binary_path": "bronmateriaal-onbewerkt\\cache\\document_publications\\a849158e-7538-41bb-9073-34f57bc06c1a.xml"
  },
  "issues": []
}