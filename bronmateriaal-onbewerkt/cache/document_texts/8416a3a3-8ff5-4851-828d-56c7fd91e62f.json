{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1483\nMOTIE VAN DE LEDEN KRÖGER EN BECKERMAN\nVoorgesteld\n11 maart 2025\nDe Kamer,\ngehoord de beraadslaging,\noverwegende dat zonnestroom een belangrijk aandeel van onze schone energie van eigen bodem betreft;\noverwegende dat veel mensen, zowel huurders als mensen met een koophuis, te goeder trouw zonnepanelen hebben genomen en nu worden geconfronteerd met het feit dat de terugleververgoeding in 2027 instort en nog maar een kwart cent zal bedragen;\noverwegende dat dit in de praktijk betekent dat de energierekening van mensen met honderden euro's per jaar omhoog kan gaan;\nconstaterende dat de Kamer nog steeds wacht op uitwerking van de mogelijkheden om energie te delen en op wijkniveau op te slaan;\nverzoekt de regering in kaart te brengen wat deze instorting van het teruglevertarief betekent voor de terugverdientijd van zonnepanelen;\nverzoekt de regering om bij de voorjaarsbesluitvorming met een concreet voorstel te komen om zonnestroom aantrekkelijk te houden door middel van een redelijke terugverdientijd voor zowel woningbezitters als huurders,\nen gaat over tot de orde van de dag.\nKröger\nBeckerman",
  "content_char_count": 1222,
  "source": {
    "document_id": "6285518e-373f-469a-bc81-8b2659c40149",
    "document_nummer": "2025D10321",
    "document_soort": "Motie",
    "publication_id": "8416a3a3-8ff5-4851-828d-56c7fd91e62f",
    "publication_content_type": "application/xml",
    "publication_length": 2691,
    "cached": false,
    "binary_path": "bronmateriaal-onbewerkt\\cache\\document_publications\\8416a3a3-8ff5-4851-828d-56c7fd91e62f.xml"
  },
  "issues": []
}