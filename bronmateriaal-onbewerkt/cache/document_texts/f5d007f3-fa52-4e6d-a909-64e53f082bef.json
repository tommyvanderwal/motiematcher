{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXVII\nWijziging van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024 (wijziging samenhangende met de Voorjaarsnota)\nNr.\n13\nMOTIE VAN DE LEDEN VAN BAARLE EN DOBBE\nVoorgesteld\n19 juni 2024\nDe Kamer,\ngehoord de beraadslaging,\nconstaterende dat de Nederlandse regering begin dit jaar de financiering van UNRWA heeft stopgezet om een «politiek signaal af te geven», vanwege de door Israël geuite beschuldigingen;\nconstaterende dat onafhankelijk onderzoek in de vorm van het Colonna-rapport geen bewijs heeft gevonden voor de door Israël geuite beschuldigingen;\noverwegende dat UNRWA een cruciale rol vervult in het leveren van humanitaire hulp in Gaza;\noverwegende dat Nederland moet bijdragen aan het oplossen van de catastrofale humanitaire ramp en hongersnood die momenteel in Gaza plaatsvinden;\nverzoekt de regering om dit jaar nog extra middelen voor UNRWA beschikbaar te stellen en deze middelen te halen uit de vrije ruimte op artikel 4.1 (humanitaire hulp) in 2026,\nen gaat over tot de orde van de dag.\nVan Baarle\nDobbe",
  "content_char_count": 1148,
  "source": {
    "document_id": "57549dd2-3222-4b28-99ca-2bcbd05025fc",
    "document_nummer": "2024D25796",
    "document_soort": "Motie",
    "publication_id": "f5d007f3-fa52-4e6d-a909-64e53f082bef",
    "publication_content_type": "application/xml",
    "publication_length": 2652,
    "cached": false,
    "binary_path": "bronmateriaal-onbewerkt\\cache\\document_publications\\f5d007f3-fa52-4e6d-a909-64e53f082bef.xml"
  },
  "issues": []
}