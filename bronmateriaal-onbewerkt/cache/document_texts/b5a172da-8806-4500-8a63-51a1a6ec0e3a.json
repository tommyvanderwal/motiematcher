{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n198\nMOTIE VAN HET LID PODT\nVoorgesteld\n27 maart 2025\nDe Kamer,\ngehoord de beraadslaging,\noverwegende dat start-up- en scale-upbedrijven in de productie van nieuwe eiwitbronnen, zoals kweekvlees en algenproductie, relatief weinig subsidies en investeringen ontvangen vanuit de overheid;\noverwegende dat het voor alle scale-ups moeilijk is om privaat durfkapitaal aan te trekken, maar voedselbedrijven een extra hobbel ervaren vanwege de strenge Europese regelgeving omtrent het introduceren van nieuw voedsel op\nde Europese markt;\noverwegende dat de Groeifaciliteit, waaronder de overheid, die garant stond voor 50% van de investeringen in scale-ups, per 1 januari is gestopt en Invest-NL en de Europese Investeringsbank dat gat niet goed kunnen dichten;\nvan mening dat de overheid innovatieve duurzame bedrijven die bijdragen aan een robuuster voedselsysteem zou moeten stimuleren;\nverzoekt de regering te verkennen of het Innovatiekrediet zo aangepast kan worden dat de lening conditioneel wordt toegekend vóór volledige financiering, om meer privaat kapitaal aan te trekken;\nverzoekt de regering een rol te nemen als launching customer voor nieuwe eiwitproducten, zoals in Denemarken en Duitsland,\nen gaat over tot de orde van de dag.\nPodt",
  "content_char_count": 1355,
  "source": {
    "document_id": "d67dd717-a907-4d5a-8b0f-779c1e88c148",
    "document_nummer": "2025D13305",
    "document_soort": "Motie",
    "publication_id": "b5a172da-8806-4500-8a63-51a1a6ec0e3a",
    "publication_content_type": "application/xml",
    "publication_length": 2824,
    "cached": false,
    "binary_path": "bronmateriaal-onbewerkt\\cache\\document_publications\\b5a172da-8806-4500-8a63-51a1a6ec0e3a.xml"
  },
  "issues": []
}