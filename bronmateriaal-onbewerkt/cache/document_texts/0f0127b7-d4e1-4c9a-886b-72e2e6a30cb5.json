{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n701\nMOTIE VAN HET LID SIX DIJKSTRA\nVoorgesteld\n21 december 2023\nDe Kamer,\ngehoord de beraadslaging,\nconstaterende dat er een opkomende maatschappelijke beweging is van mensen die anti-institutioneel gedachtegoed aanhangen, waaronder degenen die zichzelf autonoom of soeverein verklaren;\nconstaterende dat ook deze mensen bij onze samenleving horen;\noverwegende dat het onwenselijk is dat de voedingsbodem van dit gedachtegoed in stand blijft;\noverwegende dat deze beweging niet zal verdwijnen door repressieve maatregelen;\nverzoekt de regering een onafhankelijk onderzoek uit te laten voeren naar de oorzaken van dit gedachtegoed;\nverzoekt de regering binnen een halfjaar te komen met een nationale strategie om de regering en de samenleving de verbinding met de mensen binnen de anti-institutionele beweging te doen herstellen,\nen gaat over tot de orde van de dag.\nSix Dijkstra",
  "content_char_count": 982,
  "source": {
    "document_id": "d7333424-f504-4773-9e44-35d8ac0c755d",
    "document_nummer": "2023D51166",
    "document_soort": "Motie",
    "publication_id": "0f0127b7-d4e1-4c9a-886b-72e2e6a30cb5",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\0f0127b7-d4e1-4c9a-886b-72e2e6a30cb5.xml"
  },
  "issues": []
}