{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nX\nJaarverslag en slotwet Ministerie van Defensie 2024\nNr.\n6\nMOTIE VAN HET LID NORDKAMP\nVoorgesteld tijdens het wetgevingsoverleg van\n11 juni 2025\nDe Kamer,\ngehoord de beraadslaging,\nconstaterende dat Defensie steeds vaker gebruikmaakt van externe inhuur en commerciële marktpartijen;\noverwegende dat het in tijden van versnelde en forse opschaling begrijpelijk kan zijn dat Defensie ter ondersteuning gebruikmaakt van externe inhuur en commerciële marktpartijen;\noverwegende dat hieruit mogelijk het risico kan ontstaan van een te hoge mate van afhankelijkheid van externe inhuur en commerciële marktpartijen, wat onwenselijk is voor de stabiliteit van onze krijgsmacht;\noverwegende dat het wenselijk is dat de Kamer inzicht krijgt op basis waarvan en wanneer gekozen wordt voor externe inhuur en samenwerking met commerciële marktpartijen, en hoe mogelijke risico's zo veel mogelijk beperkt worden, evenals de impact hiervan op de defensieorganisatie;\nverzoekt de regering om voortaan om in de Stand van Defensie expliciet te rapporteren over de mate waarin en de wijze waarop Defensie samenwerkt met commerciële marktpartijen en kiest voor externe inhuur en de wijze waarop mogelijke risico's worden gesignaleerd en beperkt,\nen gaat over tot de orde van de dag.\nNordkamp",
  "content_char_count": 1350,
  "source": {
    "document_id": "c5e6a45e-f340-45e1-9137-1df19b244ada",
    "document_nummer": "2025D27300",
    "document_soort": "Motie",
    "publication_id": "a6caa24a-bf54-4cc0-a6a8-b39b67e970ec",
    "publication_content_type": "application/xml",
    "publication_length": 5021,
    "cached": false,
    "binary_path": "bronmateriaal-onbewerkt\\cache\\document_publications\\a6caa24a-bf54-4cc0-a6a8-b39b67e970ec.xml"
  },
  "issues": []
}