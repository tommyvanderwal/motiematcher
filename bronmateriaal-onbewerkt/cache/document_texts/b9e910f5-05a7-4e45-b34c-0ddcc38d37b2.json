{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2109\nMOTIE VAN DE LEDEN PATERNOTTE EN BONTENBAL\nVoorgesteld\n15 oktober 2024\nDe Kamer,\ngehoord de beraadslaging,\nconstaterende dat Hongarije sinds juli 2024 de aanvraagprocedures voor visa voor Russische en Wit-Russische arbeidsmigranten aanzienlijk heeft versoepeld;\noverwegende dat deze versoepeling volledig in strijd is met het beleid van de EU om, vanwege de veiligheid, die versoepelingen voor Russen en Wit-Russen juist af te schaffen, en dat de Europese Commissie al maanden brieven aan Hongarije stuurt met het verzoek om deze versoepelingen te beëindigen;\noverwegende dat Europese landen sinds de invasie in Oekraïne al 600 Russische diplomaten hebben uitgezet, waarvan 400 worden verdacht van spionage;\nverzoekt de regering om zich in Europees verband in te zetten voor het zo snel mogelijk beëindigen van het Hongaarse visumregime voor Russen en Wit-Russen;\nverzoekt de regering, indien dit voor de informele Raad van 8 november geen resultaat oplevert, te pleiten voor het collectief instellen van grens- en paspoortcontroles en een (tijdelijke) schorsing van Hongarije uit de Schengenzone,\nen gaat over tot de orde van de dag.\nPaternotte\nBontenbal",
  "content_char_count": 1261,
  "source": {
    "document_id": "26fb6798-e93b-4161-b56c-bc8ea4daefbd",
    "document_nummer": "2024D38765",
    "document_soort": "Motie",
    "publication_id": "b9e910f5-05a7-4e45-b34c-0ddcc38d37b2",
    "publication_content_type": "application/xml",
    "publication_length": 2722,
    "cached": false,
    "binary_path": "bronmateriaal-onbewerkt\\cache\\document_publications\\b9e910f5-05a7-4e45-b34c-0ddcc38d37b2.xml"
  },
  "issues": []
}