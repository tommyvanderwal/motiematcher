{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n290\nGEWIJZIGDE MOTIE VAN HET LID WIJEN-NASS TER VERVANGING VAN DIE GEDRUKT ONDER NR. 282\nVoorgesteld\n3 juni 2025\nDe Kamer,\ngehoord de beraadslaging,\nconstaterende dat de AIVD recent heeft vastgesteld dat de terroristische dreiging in toenemende mate van binnenuit komt, onder meer via online radicalisering van minderjarigen;\noverwegende dat het internet een broedplaats vormt voor zowel jihadistisch als rechts-extremistisch gedachtegoed;\nvan mening dat verheerlijking van terrorisme in de onlinewereld actief en preventief moet worden tegengegaan;\nverzoekt de regering om bij het wetsvoorstel strafbaarstelling verheerlijking terrorisme een wettelijke grondslag op te nemen die het mogelijk maakt om op te treden tegen online uitlatingen die terrorisme verheerlijken;\nen gaat over tot de orde van de dag,\nWijen-Nass",
  "content_char_count": 920,
  "source": {
    "document_id": "b53f916d-5bd7-4f42-9d7c-fee6c11a869b",
    "document_nummer": "2025D25122",
    "document_soort": "Motie (gewijzigd/nader)",
    "publication_id": "a81da9c2-7298-41f0-a020-13b09e1e61ce",
    "publication_content_type": "application/xml",
    "publication_length": 4527,
    "cached": false,
    "binary_path": "bronmateriaal-onbewerkt\\cache\\document_publications\\a81da9c2-7298-41f0-a020-13b09e1e61ce.xml"
  },
  "issues": []
}