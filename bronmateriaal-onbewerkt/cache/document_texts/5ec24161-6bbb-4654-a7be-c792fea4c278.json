{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 735\nMensenrechten in het buitenlands beleid\nNr.\n408\nMOTIE VAN DE LEDEN PIRI EN VAN DER BURG\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat Erdogan sinds oktober 2024 meer dan 500 politieke tegenstanders van de grootste oppositiepartij in Turkije heeft gearresteerd, waaronder oppositieleider en burgemeester van Istanbul Ekrem Imamoglu;\nconstaterende dat Erdogan de uitspraken van het EHRM over Selahattin Demirtaş en Osman Kavala nog steeds niet heeft gerespecteerd;\nverzoekt het kabinet om de druk op de Turkse regering verder op te voeren voor de onmiddellijke en onvoorwaardelijke vrijlating van Imamoglu, Demirtaş, Kavala en de honderden andere politieke gevangenen,\nen gaat over tot de orde van de dag.\nPiri\nVan der Burg",
  "content_char_count": 865,
  "source": {
    "document_id": "10a658c4-f9d9-49c1-a877-c9dd594da550",
    "document_nummer": "2025D42358",
    "document_soort": "Motie",
    "publication_id": "5ec24161-6bbb-4654-a7be-c792fea4c278",
    "publication_content_type": "application/xml",
    "publication_length": 4546,
    "cached": false,
    "binary_path": "bronmateriaal-onbewerkt\\cache\\document_publications\\5ec24161-6bbb-4654-a7be-c792fea4c278.xml"
  },
  "issues": []
}