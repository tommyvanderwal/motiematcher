{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n420\nMOTIE VAN DE LEDEN WESTERVELD EN PATIJN\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat ouders van kinderen met een (ernstige) meervoudige beperking of ziekte vaak niet (fulltime) kunnen werken, en dat dit leidt tot inkomensverlies en forse financiÃ«le problemen;\nconstaterende dat dit haaks staat op het Internationaal Verdrag inzake de rechten van het kind dat bepaalt dat ouders het recht hebben om voor hun zieke kind te zorgen en de overheid hen daartoe in staat moet stellen;\noverwegende dat het persoonsgebonden budget (pgb) niet bedoeld is als inkomensvoorziening en tot ongewenste prikkels leidt omdat het pgb omlaaggaat als een kind zelfredzamer wordt;\noverwegende dat het pgb helemaal wegvalt als een kind komt te overlijden;\noverwegende dat bestaande zorgverloven ook niet toereikend zijn, want ze zijn van korte duur en grotendeels onbetaald;\noverwegende dat de regering in reactie op het SER-advies Balans in maatschappelijk verlof de hiaten in het huidige verlofstelsel erkent;\nverzoekt de regering om samen met belangenorganisaties, vakbonden, werkgevers en uitvoeringsorganisaties een passende regeling uit te werken zodat ouders van ernstig zieke kinderen langdurig ziekteverlof kunnen aanvragen met behoud van de arbeidsovereenkomst;\nverzoekt de regering tevens de Kamer voor het zomerreces 2025 te informeren over de voortgang en de planning,\nen gaat over tot de orde van de dag.\nWesterveld\nPatijn",
  "content_char_count": 1552,
  "source": {
    "document_id": "51be940e-23da-4d1e-9fb2-dd7c6c306ecf",
    "document_nummer": "2025D05155",
    "document_soort": "Motie",
    "publication_id": "60d61fc2-4ea6-4ce1-a8a6-6346d928869e",
    "publication_content_type": "application/xml",
    "publication_length": 3061,
    "cached": false,
    "binary_path": "bronmateriaal-onbewerkt\\cache\\document_publications\\60d61fc2-4ea6-4ce1-a8a6-6346d928869e.xml"
  },
  "issues": []
}