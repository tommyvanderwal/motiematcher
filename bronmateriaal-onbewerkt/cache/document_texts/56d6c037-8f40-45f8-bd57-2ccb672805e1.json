{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 159\nWijziging van de Opiumwet in verband met het toevoegen van een derde lijst met als doel het tegengaan van de productie van en de handel in nieuwe psychoactieve stoffen en enkele andere wijzigingen\nNr.\n17\nMOTIE VAN HET LID DIEDERIK VAN DIJK C.S.\nVoorgesteld\n20 december 2023\nDe Kamer,\ngehoord de beraadslaging,\nconstaterende dat het wetsvoorstel om een drietal stofgroepen op de nieuw te vormen lijst IA te plaatsen niet generiek is;\noverwegende dat drugsproducenten en handelaren precies weten hoe ze de wet moeten omzeilen om hun geld te blijven verdienen en levens van gebruikers te ontwrichten;\noverwegende dat het onwenselijk is dat de handel in hallucinerende producten die buiten het verbod op NPS vallen doorzet;\nverzoekt de regering met een actieplan te komen om het verkeerd gebruik van hallucinerende geneesmiddelen tegen te gaan zonder het legitieme gebruik van deze geneesmiddelen onmogelijk te maken, en de Kamer daar voor de zomer van 2024 over te informeren,\nen gaat over tot de orde van de dag.\nDiederik van Dijk\nKrul\nBikker",
  "content_char_count": 1118,
  "source": {
    "document_id": "d26ffc82-4599-4393-96e4-5125dd32639d",
    "document_nummer": "2023D50623",
    "document_soort": "Motie",
    "publication_id": "56d6c037-8f40-45f8-bd57-2ccb672805e1",
    "publication_content_type": "application/xml",
    "publication_length": 2564,
    "cached": false,
    "binary_path": "bronmateriaal-onbewerkt\\cache\\document_publications\\56d6c037-8f40-45f8-bd57-2ccb672805e1.xml"
  },
  "issues": []
}