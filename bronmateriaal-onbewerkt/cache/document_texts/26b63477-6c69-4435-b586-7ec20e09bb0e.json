{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n70\nMOTIE VAN DE LEDEN DIEDERIK VAN DIJK EN BIKKER\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat de norm één wijkagent op 5.000 inwoners wettelijk is vastgelegd zodat wijkagenten in de haarvaten van de samenleving kunnen opereren teneinde zich in te zetten voor lokale verankering en criminaliteitspreventie;\noverwegende dat wijkagenten niet aan hun werk toekomen omdat ze moeten bijspringen in de noodhulp of bij demonstraties en dat daarmee de norm uit het referentiekader GGP die ervoor zorgt dat wijkagenten voor 80% zijn vrijgesteld voor het werken «in of voor de wijk» niet gehaald wordt;\nverzoekt de regering te bevorderen dat wijkagenten daadwerkelijk 80% van hun tijd hun eigenlijke werkzaamheden in of voor de wijk kunnen uitoefenen, en de Kamer hier voor de zomer van 2024 over te informeren,\nen gaat over tot de orde van de dag.\nDiederik van Dijk\nBikker",
  "content_char_count": 1092,
  "source": {
    "document_id": "b0c27ec9-3bfd-41cd-bc07-8b21da8607d7",
    "document_nummer": "2024D04826",
    "document_soort": "Motie",
    "publication_id": "26b63477-6c69-4435-b586-7ec20e09bb0e",
    "publication_content_type": "application/xml",
    "publication_length": 2552,
    "cached": false,
    "binary_path": "bronmateriaal-onbewerkt\\cache\\document_publications\\26b63477-6c69-4435-b586-7ec20e09bb0e.xml"
  },
  "issues": []
}