{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 343\nHandhaving milieuwetgeving\nNr.\n424\nMOTIE VAN DE LEDEN BRUYNING EN WHITE\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat de afvalverwerking op Bonaire al jaren onder druk staat en Selibon structureel kampt met capaciteits- en milieuproblemen;\noverwegende dat eerdere verbetertrajecten onvoldoende hebben geleid tot een duurzaam en toekomstbestendig systeem;\noverwegende dat innovatieve en tijdelijke out-of-the-boxoplossingen nodig zijn zolang structurele infrastructuur ontbreekt;\nverzoekt de Staatssecretaris Koninkrijksrelaties om in samenwerking met de Staatssecretaris van Infrastructuur en Waterstaat een verkennend onderzoek uit te laten voeren naar de mogelijkheid om huishoudelijk afval van Bonaire tijdelijk per container naar Nederland of een andere geschikte locatie te vervoeren voor verwerking;\nverzoekt tevens dat de co√∂rdinatie van dit onderzoek bij Koninkrijksrelaties komt te liggen en dat Infrastructuur en Waterstaat dit technisch-inhoudelijk begeleidt,\nen gaat over tot de orde van de dag.\nBruyning\nWhite",
  "content_char_count": 1132,
  "source": {
    "document_id": "d44eea4a-9e1b-4699-af74-83a797fc8568",
    "document_nummer": "2025D21511",
    "document_soort": "Motie",
    "publication_id": "632a0f3c-88d1-44e5-b115-37266f7b5af3",
    "publication_content_type": "application/xml",
    "publication_length": 4868,
    "cached": false,
    "binary_path": "bronmateriaal-onbewerkt\\cache\\document_publications\\632a0f3c-88d1-44e5-b115-37266f7b5af3.xml"
  },
  "issues": []
}