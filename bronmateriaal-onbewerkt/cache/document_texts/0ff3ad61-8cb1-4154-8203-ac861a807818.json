{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n781\nMOTIE VAN DE LEDEN WESTERVELD EN PIJPELINK\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat het programma School en omgeving buitenschoolse activiteiten zoals bijlessen, sportlessen en muzieklessen mogelijk maakte voor 140.000 kinderen;\nconstaterende dat door te bezuinigingen op dit programma er nu veel deelnemende scholen buiten de boot vallen, en er 35.000 kinderen minder gebruik kunnen maken van deze verrijkte schooldag;\noverwegende dat het opbouwen van het programma onder School en omgeving het meest kostbare en intensieve deel is, en dat scholen hun reeds opgebouwde programma weer moeten afbreken;\noverwegende dat dit geldt voor de meeste scholen die bereikt worden in de provincies Limburg, Flevoland, Groningen, Drenthe en Friesland;\nverzoekt de regering om met een plan van aanpak te komen over hoe toch doorgang kan worden gegeven aan reeds opgebouwde programma's van extra aanbod om desinvestering te voorkomen,\nen gaat over tot de orde van de dag.\nWesterveld\nPijpelink",
  "content_char_count": 1123,
  "source": {
    "document_id": "a5d4520e-932b-4aad-962f-1bd48b598a0d",
    "document_nummer": "2025D03262",
    "document_soort": "Motie",
    "publication_id": "0ff3ad61-8cb1-4154-8203-ac861a807818",
    "publication_content_type": "application/xml",
    "publication_length": 2569,
    "cached": false,
    "binary_path": "bronmateriaal-onbewerkt\\cache\\document_publications\\0ff3ad61-8cb1-4154-8203-ac861a807818.xml"
  },
  "issues": []
}