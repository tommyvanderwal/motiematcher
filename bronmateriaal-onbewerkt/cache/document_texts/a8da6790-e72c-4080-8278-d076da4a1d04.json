{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n75\nMOTIE VAN DE LEDEN SIX DIJKSTRA EN CEDER\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\nconstaterende dat in het hoofdlijnenakkoord is opgenomen dat er een wettelijke regeling voor en van de onafhankelijke inspecties, toezichthouders en autoriteiten moet komen;\nconstaterende dat het regeerprogramma onderschrijft dat de toezichtstaak van autoriteiten en toezichthouders kan worden verbeterd;\nconstaterende dat het regeerprogramma eveneens benadrukt dat burgers erop moeten kunnen vertrouwen dat hun grondrechten en persoonsgegevens worden beschermd en dat toezicht voldoende is geborgd;\noverwegende dat het voorts van belang is dat op structurele wijze onafhankelijke evaluaties van de taakuitvoering van autoriteiten worden uitgevoerd;\nverzoekt de regering om conform het hoofdlijnenakkoord werk te maken van eẹn kaderwet voor autoriteiten, de Kamer hierover binnen een halfjaar te informeren middels een hoofdlijnennotitie en daarin ten minste op te nemen dat autoriteiten:\n–\neen sterke mate van onafhankelijkheid kennen;\n–\nin hun taakuitvoering het publiek belang dienen;\n–\nop regelmatige basis onafhankelijk worden geëvalueerd, analoog aan voorstellen uit de initiatiefnota over de onafhankelijkheid van rijksinspecties,\nen gaat over tot de orde van de dag.\nSix Dijkstra\nCeder",
  "content_char_count": 1549,
  "source": {
    "document_id": "e10cf121-3b28-4e05-8b41-a016e0f38ea2",
    "document_nummer": "2024D43177",
    "document_soort": "Motie",
    "publication_id": "a8da6790-e72c-4080-8278-d076da4a1d04",
    "publication_content_type": "application/xml",
    "publication_length": 3520,
    "cached": false,
    "binary_path": "bronmateriaal-onbewerkt\\cache\\document_publications\\a8da6790-e72c-4080-8278-d076da4a1d04.xml"
  },
  "issues": []
}