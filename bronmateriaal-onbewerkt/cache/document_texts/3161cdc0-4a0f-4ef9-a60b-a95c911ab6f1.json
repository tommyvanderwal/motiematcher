{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 861\nArbeidsmigratie en sociale zekerheid\nNr.\n145\nMOTIE VAN DE LEDEN INGE VAN DIJK EN VAN OOSTENBRUGGEN\nVoorgesteld\n10 september 2024\nDe Kamer,\ngehoord de beraadslaging,\nconstaterende dat de Staatscommissie Demografische Ontwikkeling terecht concludeert dat er keuzes gemaakt moeten worden over welke economie we in Nederland willen zijn, zodat ook noodzakelijke keuzes rondom arbeidsmigratie gemaakt kunnen worden;\noverwegende dat hiervoor drie vraagstukken op tafel liggen, te weten: innovatie van bedrijfsprocessen, hogere participatie vanuit werknemers die meer willen werken en als sluitstuk fatsoenlijke arbeidsmigratie;\noverwegende dat Nederland geen lageloneneconomie wil zijn en dat het ongewenst is dat sectoren die in de toekomst alleen kunnen bestaan op basis van lage lonen, ongelimiteerd arbeidsmigranten inzetten;\nconstaterende dat dit vraagt om scherpe keuzes waardoor een langetermijnplan voor de Nederlandse economie ontstaat en hierin werkgevers, vakbonden en het kabinet een gedeelde verantwoordelijkheid hebben;\nverzoekt het kabinet een arbeidsmigratietop te beleggen waarin bovenstaande vraagstukken en keuzes gezamenlijk gemaakt worden, waarmee de arbeidsmigratie naar de toekomst toe geremd gaat worden,\nen gaat over tot de orde van de dag.\nInge van Dijk\nVan Oostenbruggen",
  "content_char_count": 1369,
  "source": {
    "document_id": "198553e3-bce6-415e-a936-5f54d9bc20c1",
    "document_nummer": "2024D32547",
    "document_soort": "Motie",
    "publication_id": "3161cdc0-4a0f-4ef9-a60b-a95c911ab6f1",
    "publication_content_type": "application/xml",
    "publication_length": 2814,
    "cached": false,
    "binary_path": "bronmateriaal-onbewerkt\\cache\\document_publications\\3161cdc0-4a0f-4ef9-a60b-a95c911ab6f1.xml"
  },
  "issues": []
}