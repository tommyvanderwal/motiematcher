{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 207\nChina\nNr.\n84\nMOTIE VAN DE LEDEN PATERNOTTE EN BOSWIJK\nVoorgesteld\n9 april 2025\nDe Kamer,\ngehoord de beraadslaging,\nconstaterende dat het Tibetaanse volk al vele jaren ernstig wordt onderdrukt door China en Chinese machthebbers geen stappen zetten richting een politieke oplossing;\nconstaterende dat de Verenigde Staten vorig jaar unaniem de Resolve Tibet Act hebben aangenomen, waarin onder andere het recht op zelfbeschikking is opgenomen;\nverzoekt het kabinet zich in te zetten voor een speciale EU-vertegenwoordiger en een gezamenlijke EU-Tibetstrategie, naar voorbeeld van de Amerikaanse Resolve Tibet Act, en de Kamer hierover te informeren,\nen gaat over tot de orde van de dag.\nPaternotte\nBoswijk",
  "content_char_count": 780,
  "source": {
    "document_id": "1ec76313-bdbf-453f-80ca-21d41853b914",
    "document_nummer": "2025D15873",
    "document_soort": "Motie",
    "publication_id": "dca6f499-ccbe-43dd-ae63-fad916b222ec",
    "publication_content_type": "application/xml",
    "publication_length": 2182,
    "cached": false,
    "binary_path": "bronmateriaal-onbewerkt\\cache\\document_publications\\dca6f499-ccbe-43dd-ae63-fad916b222ec.xml"
  },
  "issues": []
}