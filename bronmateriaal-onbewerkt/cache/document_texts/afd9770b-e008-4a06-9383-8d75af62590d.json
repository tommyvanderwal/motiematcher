{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n671\nMOTIE VAN HET LID VAN KENT\nVoorgesteld\n11 december 2024\nDe Kamer,\ngehoord de beraadslaging,\nconstaterende dat er onrust is over het invaren bij deelnemers van pensioenfondsen PWRI en Beroepspensioenfonds Loodsen;\nconstaterende dat er een kort geding is aangespannen en er meerdere procedures te verwachten zijn;\nconstaterende dat er tijd moet zijn om lessen te trekken uit de uitkomst van deze procedures en de overgang van de eerste drie pensioenfondsen, om zo fouten in de toekomst te voorkomen;\nverzoekt de regering om geen implementatieplannen door pensioenfondsen in te laten dienen tot minimaal 31 december 2025,\nen gaat over tot de orde van de dag.\nVan Kent",
  "content_char_count": 775,
  "source": {
    "document_id": "e91a1fbb-90ae-42b5-a0e5-fdcd29c7f3bc",
    "document_nummer": "2024D49073",
    "document_soort": "Motie",
    "publication_id": "afd9770b-e008-4a06-9383-8d75af62590d",
    "publication_content_type": "application/xml",
    "publication_length": 2128,
    "cached": false,
    "binary_path": "bronmateriaal-onbewerkt\\cache\\document_publications\\afd9770b-e008-4a06-9383-8d75af62590d.xml"
  },
  "issues": []
}