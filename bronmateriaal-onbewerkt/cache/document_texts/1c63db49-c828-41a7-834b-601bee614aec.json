{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nXVI\nJaarverslag en slotwet Ministerie van Volksgezondheid, Welzijn en Sport 2024\nNr.\n11\nMOTIE VAN DE LEDEN SLAGT-TICHELMAN EN BEVERS\nVoorgesteld tijdens het wetgevingsoverleg van\n2 juli 2025\nDe Kamer,\ngehoord de beraadslaging,\nconstaterende dat tijdens de V-100 inwoners en vertegenwoordigers van uitvoeringsorganisaties de wens uitspraken dat de Tweede Kamer meer verantwoordelijkheid neemt voor de uitvoerbaarheid van wetgeving;\nconstaterende dat met name werd gepleit voor het tijdig aanvragen van uitvoeringstoetsen bij wetsvoorstellen, in het bijzonder bij een groot aantal ingediende amendementen en zo nodig ook op het geheel van amendementen;\noverwegende dat zorgvuldige weging van de uitvoerbaarheid van wetgeving essentieel is voor een goed functionerende overheid en betrouwbare uitvoering;\nspreekt uit dat de Kamer de uitvoerbaarheid van wetgeving nadrukkelijker meeweegt door, mede op basis van de inbreng tijdens de V-100, bij wetsvoorstellen tijdig uitvoeringstoetsen aan te vragen, ook op het geheel van amendementen indien daar aanleiding toe is,\nen gaat over tot de orde van de dag.\nSlagt-Tichelman\nBevers",
  "content_char_count": 1201,
  "source": {
    "document_id": "775b61cc-1122-42bd-8e60-fbc6ee291b70",
    "document_nummer": "2025D31737",
    "document_soort": "Motie",
    "publication_id": "1c63db49-c828-41a7-834b-601bee614aec",
    "publication_content_type": "application/xml",
    "publication_length": 5054,
    "cached": false,
    "binary_path": "bronmateriaal-onbewerkt\\cache\\document_publications\\1c63db49-c828-41a7-834b-601bee614aec.xml"
  },
  "issues": []
}