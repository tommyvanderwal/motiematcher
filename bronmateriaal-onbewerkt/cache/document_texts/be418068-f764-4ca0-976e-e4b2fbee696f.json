{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1042\nMOTIE VAN HET LID SNELLER C.S.\nVoorgesteld\n20 maart 2025\nDe Kamer,\ngehoord de beraadslaging,\noverwegende dat sprake is van code zwart in het gevangeniswezen en dat daardoor op korte termijn onwenselijke maatregelen onvermijdelijk zijn;\noverwegende dat het kabinet tot nu toe echter onvoldoende perspectief heeft geboden op een structurele oplossing voor de problematiek in het gevangeniswezen en het «wegwerken» van de grote voorraad zelfmelders;\nverzoekt de regering om de Regeling tijdelijk verlaten van de inrichting (Rtvi) alleen aan te passen om gedetineerden langer dan drie dagen voor het einde van hun detentie te kunnen «heenzenden» als het kabinet zich duidelijk gecommitteerd heeft aan:\n•\nhet creëren van de randvoorwaarden om voldoende, gekwalificeerd personeel te werven én het voorzien in structureel voldoende fysieke detentiecapaciteit;\n•\nhet maximaal faciliteren van slimmere straffen alsmede het beperken van de toepassing van voorlopige hechtenis en hier binnen de huidige wettelijke kaders reeds mee te beginnen,\nen gaat over tot de orde van de dag.\nSneller\nVan Nispen\nBoswijk\nLahlah",
  "content_char_count": 1214,
  "source": {
    "document_id": "0e504c33-477c-4197-9e9d-dbe0919e2ef4",
    "document_nummer": "2025D12108",
    "document_soort": "Motie",
    "publication_id": "be418068-f764-4ca0-976e-e4b2fbee696f",
    "publication_content_type": "application/xml",
    "publication_length": 2964,
    "cached": false,
    "binary_path": "bronmateriaal-onbewerkt\\cache\\document_publications\\be418068-f764-4ca0-976e-e4b2fbee696f.xml"
  },
  "issues": []
}