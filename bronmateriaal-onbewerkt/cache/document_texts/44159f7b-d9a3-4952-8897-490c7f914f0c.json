{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n98\nMOTIE VAN HET LID STOFFER\nVoorgesteld\n18 januari 2024\nDe Kamer,\ngehoord de beraadslaging,\noverwegende dat de zorgsector worstelt met personeelstekorten, terwijl de wachtlijsten voor sommige opleidingen toenemen vanwege de numerus fixus;\nconstaterende dat het Capaciteitsorgaan zorgopleidingen heeft geadviseerd om met ingang van 2024 jaarlijks het aantal opleidingsplaatsen voor verpleegkundig specialist en physician assistant te verhogen;\nverzoekt de regering het aantal opleidingsplaatsen voor verpleegkundig specialist en physician assistant per 1 september 2024 te verhogen conform het advies van het Capaciteitsorgaan;\nverzoekt de regering voorts te onderzoeken in hoeverre onderuitputting in bepaalde zorgopleidingen voortaan benut kan worden voor het financieren van benodigde extra opleidingscapaciteit in dezelfde sector,\nen gaat over tot de orde van de dag.\nStoffer",
  "content_char_count": 1085,
  "source": {
    "document_id": "04307417-4ebf-4094-95ab-7392251bf1dc",
    "document_nummer": "2024D01396",
    "document_soort": "Motie",
    "publication_id": "44159f7b-d9a3-4952-8897-490c7f914f0c",
    "publication_content_type": "application/xml",
    "publication_length": 2494,
    "cached": false,
    "binary_path": "bronmateriaal-onbewerkt\\cache\\document_publications\\44159f7b-d9a3-4952-8897-490c7f914f0c.xml"
  },
  "issues": []
}