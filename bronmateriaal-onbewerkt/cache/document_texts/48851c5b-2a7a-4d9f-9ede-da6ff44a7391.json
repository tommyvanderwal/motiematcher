{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n675\nMOTIE VAN DE LEDEN STULTIENS EN VAN KENT\nVoorgesteld\n11 december 2024\nDe Kamer,\ngehoord de beraadslaging,\nconstaterende dat de AOW-leeftijd in 2028 harder stijgt dan de levensverwachting en dat deze daardoor in 2028, 2029 en 2030 hoger ligt dan op basis van de meest recente prognoses de bedoeling is;\noverwegende dat op basis van de hogere stijging van de AOW-leeftijd onterecht een meevaller is ingeboekt op de SZW-begroting;\nverzoekt het kabinet de verhoging van de AOW-leeftijd in 2028, 2029 en 2030 terug te draaien, waardoor de eerder ingeboekte meevaller komt te vervallen,\nen gaat over tot de orde van de dag.\nStultiens\nVan Kent",
  "content_char_count": 747,
  "source": {
    "document_id": "5241fc52-273c-47ed-8ffb-051926cf21c9",
    "document_nummer": "2024D49077",
    "document_soort": "Motie",
    "publication_id": "48851c5b-2a7a-4d9f-9ede-da6ff44a7391",
    "publication_content_type": "application/xml",
    "publication_length": 2150,
    "cached": false,
    "binary_path": "bronmateriaal-onbewerkt\\cache\\document_publications\\48851c5b-2a7a-4d9f-9ede-da6ff44a7391.xml"
  },
  "issues": []
}