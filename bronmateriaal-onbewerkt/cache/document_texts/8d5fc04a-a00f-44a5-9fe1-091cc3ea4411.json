{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n997\nMOTIE VAN HET LID LAHLAH C.S.\nVoorgesteld\n6 november 2024\nDe Kamer,\ngehoord de beraadslaging,\nconstaterende dat jongvolwassenen door capaciteitstekorten tijdelijk in volwassenendetentie worden geplaatst in plaats van een justitiële jeugdinrichting;\noverwegende dat deze jongvolwassenen het recht hebben onderwijs te volgen, maar dat dit recht in volwassendetentie niet kan worden gerealiseerd;\nconstaterende dat zij enkele dagen per week gebruikmaken van een educatief, creatief en sportief programma van de Life Changing Group, maar dat dit aanbod beperkt is en zij in het weekend vaak langdurig op hun cel verblijven zonder zinvolle activiteiten;\noverwegende dat het uitbreiden van dit programma bijdraagt aan hun ontwikkeling en welzijn;\nverzoekt de regering om te onderzoeken of het mogelijk is om het aantal beschikbare uren van de Life Changing Group voor deze jongvolwassenen uit te breiden, bijvoorbeeld door ook in het weekend aanbod te realiseren,\nen gaat over tot de orde van de dag.\nLahlah\nKoekkoek\nTeunissen\nBruyning",
  "content_char_count": 1139,
  "source": {
    "document_id": "6c26756d-d402-4255-8d19-b8198edc44fa",
    "document_nummer": "2024D42451",
    "document_soort": "Motie",
    "publication_id": "8d5fc04a-a00f-44a5-9fe1-091cc3ea4411",
    "publication_content_type": "application/xml",
    "publication_length": 2632,
    "cached": false,
    "binary_path": "bronmateriaal-onbewerkt\\cache\\document_publications\\8d5fc04a-a00f-44a5-9fe1-091cc3ea4411.xml"
  },
  "issues": []
}