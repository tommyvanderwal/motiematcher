{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n435\nMOTIE VAN HET LID TEUNISSEN\nVoorgesteld\n18 december 2024\nDe Kamer,\ngehoord de beraadslaging,\noverwegende dat uit een analyse van Advocates for the Future blijkt dat de fossiele activiteiten van de Rotterdamse haven 604 Mton CO2-equivalent zijn, en dit ruim 3,5 keer de jaarlijkse nationale uitstoot van Nederland is;\noverwegende dat volgens het nieuwe CE Delft-rapport «Analyse klimaatplannen haven van Rotterdam» met de bestaande klimaatplannen deze uitstoot niet wezenlijk zal verminderen;\nconstaterende dat Nederland staatsdeelnemingen heeft om belangrijke publieke belangen te beschermen en bevorderen, en dat de Staat via het aandeelhouderschap invloed uitoefent om deze publieke belangen te borgen;\nverzoekt de regering om als aandeelhouder te sturen op het uitfaseren van fossiel bij de haven van Rotterdam en de Kamer over de voortgang periodiek te informeren,\nen gaat over tot de orde van de dag.\nTeunissen",
  "content_char_count": 1034,
  "source": {
    "document_id": "62dd617b-a3db-4580-97d3-a2b087a481f5",
    "document_nummer": "2024D50804",
    "document_soort": "Motie",
    "publication_id": "c267d467-309d-46f7-a760-a625474f8c75",
    "publication_content_type": "application/xml",
    "publication_length": 2389,
    "cached": false,
    "binary_path": "bronmateriaal-onbewerkt\\cache\\document_publications\\c267d467-309d-46f7-a760-a625474f8c75.xml"
  },
  "issues": []
}