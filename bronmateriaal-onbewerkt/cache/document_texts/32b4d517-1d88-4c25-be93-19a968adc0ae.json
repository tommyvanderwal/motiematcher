{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 047\nBestuur en bestuurlijke inrichting\nNr.\n34\nMOTIE VAN HET LID CHAKOR\nVoorgesteld\n21 mei 2025\nDe Kamer,\ngehoord de beraadslaging,\noverwegende dat gemeenten bij de uitvoering van rijksbeleid in toenemende mate cruciaal zijn en dat voldoende bestuurlijke capaciteit daarvoor noodzakelijk is;\noverwegende dat een toenemende werkdruk en werklast eraan bijdragen dat een groeiend aantal wethouders ontslag moet nemen;\nvan mening dat het huidige wettelijke maximumaantal wethouders per gemeente kan knellen bij het groeiende takenpakket van gemeenten;\nverzoekt de regering om de werklast van wethouders te laten onderzoeken en de uitkomsten daarvan mee te nemen bij een eventuele herziening van het wettelijke maximumaantal wethouders,\nen gaat over tot de orde van de dag.\nChakor",
  "content_char_count": 848,
  "source": {
    "document_id": "20790975-918d-4dbe-a4ab-190547d41f84",
    "document_nummer": "2025D23253",
    "document_soort": "Motie",
    "publication_id": "32b4d517-1d88-4c25-be93-19a968adc0ae",
    "publication_content_type": "application/xml",
    "publication_length": 4338,
    "cached": false,
    "binary_path": "bronmateriaal-onbewerkt\\cache\\document_publications\\32b4d517-1d88-4c25-be93-19a968adc0ae.xml"
  },
  "issues": []
}