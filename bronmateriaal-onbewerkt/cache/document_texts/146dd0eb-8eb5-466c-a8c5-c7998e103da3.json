{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n113\nMOTIE VAN HET LID OMTZIGT\nVoorgesteld\n16 januari 2025\nDe Kamer,\ngehoord de beraadslaging,\nna met waardering kennisgenomen te hebben van de rapporten Gematigde groei en Gerichte groei van de Staatscommissie Demografische Ontwikkelingen;\nverzoekt de regering (wettelijk) te borgen dat er elke vier jaar of na het aantreden van een nieuw kabinet een Staat van de Demografie wordt gepubliceerd waarin:\n•\neen waarschijnlijk demografisch scenario als basis genomen wordt voor beleid op de terreinen van de overheid zoals volkshuisvesting, onderwijs, zorg, arbeidsmarkt en sociale zekerheid en wordt vastgesteld of aanvullende maatregelen op die terreinen nodig of wenselijk zijn;\n•\nbeschreven wordt wat de wenselijk geachte omvang van migratie (immigratie en emigratie) is en welke beleidsmaatregelen daartoe ingezet zullen worden. Dit kan, maar hoeft niet, uitgesplitst worden naar verschillende vormen van migratie, zoals arbeidsmigratie, studiemigratie en asielmigratie;\n•\nbeoordeeld wordt of jonge mensen voldoende gelegenheid hebben om zelf keuzes te maken over kinderen krijgen, of er belemmeringen daarvoor zijn en of en welk beleid nodig is om dit weg te nemen;\n•\nwordt vastgesteld of de demografische ontwikkelingen een bijzondere of afwijkende impact hebben of regio’s en of voor die regio’s passend of ander beleid noodzakelijk is;\nverzoekt de regering hiervoor een plek in de rijksbegroting op te nemen om deze publicatie en de benodigde kennisinfrastructuur structureel te borgen,\nen gaat over tot de orde van de dag.\nOmtzigt",
  "content_char_count": 1663,
  "source": {
    "document_id": "8698b8ac-8c5b-43fa-a504-804a137b569c",
    "document_nummer": "2025D01402",
    "document_soort": "Motie",
    "publication_id": "146dd0eb-8eb5-466c-a8c5-c7998e103da3",
    "publication_content_type": "application/xml",
    "publication_length": 3488,
    "cached": false,
    "binary_path": "bronmateriaal-onbewerkt\\cache\\document_publications\\146dd0eb-8eb5-466c-a8c5-c7998e103da3.xml"
  },
  "issues": []
}