{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 513\nWijziging van de Wet kinderopvang in verband met verbetermaatregelen van de gastouderopvang\nNr.\n18\nMOTIE VAN DE LEDEN VAN DER PLAS EN WELZIJN\nVoorgesteld\n25 september 2024\nDe Kamer,\ngehoord de beraadslaging,\nconstaterende dat er de laatste jaren sprake is van een enorme afname van het aantal gastouderlocaties;\nconstaterende dat ook het aanbod van gastouderlocaties in dorpen en buitengebieden afneemt, waar 60% van de gebruikers van gastouderopvang woont;\noverwegende dat de beschikbaarheid van gastouderopvang van essentieel belang is voor de leefbaarheid in deze gebieden in de strijd tegen krimp;\nverzoekt de regering in lopende onderzoeken naar gastouderlocaties extra aandacht te besteden aan het verdwijnen van locaties in gebieden die kampen met krimp,\nen gaat over tot de orde van de dag.\nVan der Plas\nWelzijn",
  "content_char_count": 897,
  "source": {
    "document_id": "8fd4be52-b2cb-4a8f-9b3a-70c411a505cd",
    "document_nummer": "2024D35161",
    "document_soort": "Motie",
    "publication_id": "639a98e8-f58e-4478-8ac3-4d7f296bfe55",
    "publication_content_type": "application/xml",
    "publication_length": 2320,
    "cached": false,
    "binary_path": "bronmateriaal-onbewerkt\\cache\\document_publications\\639a98e8-f58e-4478-8ac3-4d7f296bfe55.xml"
  },
  "issues": []
}