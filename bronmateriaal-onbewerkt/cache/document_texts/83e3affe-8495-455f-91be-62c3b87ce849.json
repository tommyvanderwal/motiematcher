{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n68\nMOTIE VAN HET LID VAN DER PLAS\nVoorgesteld\n25 januari 2024\nDe Kamer,\ngehoord de beraadslaging,\noverwegende dat mantelzorgers een waardevolle en onmisbare bijdrage leveren aan de zorg en ondersteuning van hun naasten;\noverwegende dat tijdelijke vervangende zorg voor mantelzorgers de mogelijkheid biedt om tijdelijk rust te nemen, bij te tanken en hun eigen gezondheid te waarborgen;\noverwegende dat het ontlasten van mantelzorgers door middel van tijdelijke vervangende zorg hen in staat stelt om hun zorgtaken beter vol te houden en de kwaliteit van zorg te waarborgen;\nvan mening dat het faciliteren en financieren van tijdelijke vervangende zorg een verantwoordelijkheid is van de overheid;\nverzoekt de regering de samenwerking tussen verschillende betrokken partijen, zoals gemeenten, zorginstellingen en mantelzorgorganisaties, te stimuleren en te faciliteren om de beschikbaarheid en kwaliteit van tijdelijke vervangende zorg te waarborgen,\nen gaat over tot de orde van de dag.\nVan der Plas",
  "content_char_count": 1204,
  "source": {
    "document_id": "a3c9dd58-3e7c-4db2-afcd-3286560a49e3",
    "document_nummer": "2024D02670",
    "document_soort": "Motie",
    "publication_id": "83e3affe-8495-455f-91be-62c3b87ce849",
    "publication_content_type": "application/xml",
    "publication_length": 2631,
    "cached": false,
    "binary_path": "bronmateriaal-onbewerkt\\cache\\document_publications\\83e3affe-8495-455f-91be-62c3b87ce849.xml"
  },
  "issues": []
}