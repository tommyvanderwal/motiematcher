{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n26\nMOTIE VAN HET LID KAMMINGA\nVoorgesteld\n20 november 2024\nDe Kamer,\ngehoord de beraadslaging,\nconstaterende dat het kabinet de afhankelijkheid van maatschappelijke organisaties van BHO-financiering wil verminderen, via verhoging van het drempelcriterium van 25% naar 50%;\noverwegende dat Nederland veel maatschappelijke organisaties heeft met relevante kennis en expertise op onderwerpen zoals SRGR, vrouwenrechten en lhbtiq+-rechten en lokale ngo's erg afhankelijk zijn van deze kennis en expertise;\nconstaterende dat het voor maatschappelijke organisaties die hun meerwaarde primair hebben in het delen van kennis en expertise minder voor de hand ligt om private middelen aan te trekken;\nverzoekt de regering om bij organisaties die vanuit kennis en expertise hun meerwaarde kunnen leveren maar niet voldoen aan de 50%-norm, maatwerk toe te passen zodat ze wel aanspraak kunnen blijven maken op de middelen uit het subsidiekader;\nverzoekt de regering voorts om de insteek om vooral met lokale organisaties te werken niet als hard criterium te hanteren,\nen gaat over tot de orde van de dag.\nKamminga",
  "content_char_count": 1295,
  "source": {
    "document_id": "460d50bd-d638-45ee-b96e-8aa7beaa5c39",
    "document_nummer": "2024D45071",
    "document_soort": "Motie",
    "publication_id": "26d5bdf7-59a7-4046-9887-4b50ba31410d",
    "publication_content_type": "application/xml",
    "publication_length": 2724,
    "cached": false,
    "binary_path": "bronmateriaal-onbewerkt\\cache\\document_publications\\26d5bdf7-59a7-4046-9887-4b50ba31410d.xml"
  },
  "issues": []
}