{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1142\nMOTIE VAN HET LID VAN ZANTEN\nVoorgesteld\n19 juni 2024\nDe Kamer,\ngehoord de beraadslaging,\noverwegende dat we in Nederland iedere dag worden geconfronteerd met steeds verder escalerende vormen van Jodenhaat op onze onderwijsinstellingen;\noverwegende dat er ook docenten zijn die niet alleen meedoen aan de protesten, maar zich ook antisemitisch uiten;\nconstaterende dat er Joodse jongeren zijn die hierdoor niet meer naar hun onderwijsinstelling durven en hier mentaal onder lijden;\nconstaterende dat door de aanhoudende ongeregeldheden, dreigende sfeer en blokkades, vele anderen zich ook onveilig voelen en geen lessen of colleges meer kunnen volgen;\nconstaterende dat aan dit alles te weinig of niets wordt gedaan door besturen, omdat ze niet willen of kunnen;\nverzoekt de regering met klem de regie te pakken door de onderwijsinspectie te laten ingrijpen en alle andere mogelijke middelen in te zetten om een einde te maken aan de steeds verder escalerende situatie op onze onderwijsinstellingen,\nen gaat over tot de orde van de dag.\nVan Zanten",
  "content_char_count": 1184,
  "source": {
    "document_id": "b77e99a3-bcfb-4f80-85e4-cca4652491d8",
    "document_nummer": "2024D25686",
    "document_soort": "Motie",
    "publication_id": "40f687ed-7087-45f0-a3aa-c698c5839216",
    "publication_content_type": "application/xml",
    "publication_length": 2579,
    "cached": false,
    "binary_path": "bronmateriaal-onbewerkt\\cache\\document_publications\\40f687ed-7087-45f0-a3aa-c698c5839216.xml"
  },
  "issues": []
}