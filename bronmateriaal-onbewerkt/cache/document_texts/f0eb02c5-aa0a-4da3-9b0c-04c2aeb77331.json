{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n83\nMOTIE VAN DE LEDEN VEROUDEN EN DIJK\nVoorgesteld\n24 september 2025\nDe Kamer,\ngehoord de beraadslaging,\nconstaterende dat gezinnen in sectoren zoals kinderopvang en dierenartsenpraktijken worden geconfronteerd met snel stijgende tarieven die de betaalbaarheid van noodzakelijke diensten onder druk zetten;\noverwegende dat de initiatiefnota «Minder inflatie, meer bestaanszekerheid» van Omtzigt en de zijnen pleit voor het instellen van maximumprijzen in sectoren waar sprake is van bewezen en onvermijdelijk marktfalen;\nvan mening dat de overheid de taak heeft om consumenten te beschermen tegen excessieve prijsstijgingen in essentiële sectoren;\nverzoekt het kabinet om de tariefontwikkeling in de kinderopvang en bij dierenartsen uiterlijk 1 april 2026 in kaart te brengen, en de Kamer te informeren over welke opties er zijn om bij vastgesteld marktfalen maximumprijzen in te voeren,\nen gaat over tot de orde van de dag.\nVerouden\nDijk",
  "content_char_count": 1065,
  "source": {
    "document_id": "62e8f67c-6c41-4482-8888-21db32410e8b",
    "document_nummer": "2025D41500",
    "document_soort": "Motie",
    "publication_id": "f0eb02c5-aa0a-4da3-9b0c-04c2aeb77331",
    "publication_content_type": "application/xml",
    "publication_length": 4785,
    "cached": false,
    "binary_path": "bronmateriaal-onbewerkt\\cache\\document_publications\\f0eb02c5-aa0a-4da3-9b0c-04c2aeb77331.xml"
  },
  "issues": []
}