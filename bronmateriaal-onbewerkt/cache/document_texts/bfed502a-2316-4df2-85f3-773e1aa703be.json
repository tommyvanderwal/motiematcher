{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1365\nMOTIE VAN HET LID KAMMINGA C.S.\nVoorgesteld\n9 april 2024\nDe Kamer,\ngehoord de beraadslaging,\nconstaterende dat er inmiddels meerdere schade- en herstelroutes voor gedupeerden openstaan;\noverwegende dat ruimhartigheid, bejegening, het verhaal van de ouder en de uitlegbaarheid en transparantie belangrijke uitgangspunten en voorwaarden zijn bij de schaderoutes na de integrale beoordeling;\noverwegende dat het goed is dat gedupeerden zelf kunnen kiezen welke route naar herstel het beste past bij hun persoonlijke situatie en zij op die wijze zelf meer regie krijgen over hun traject;\noverwegende dat het van belang is dat ondanks de verschillen in aanpak, de uitkomsten van de trajecten niet in onverklaarbare verschillen mogen resulteren en het voor gedupeerden helder moet zijn wat de voor- en nadelen van de verschillende trajecten zijn;\nverzoekt de regering zich daarom in te spannen om de voor- en nadelen van de verschillende routes aan de voorkant duidelijk aan gedupeerden te communiceren, en in overleg te treden met CWS, SGH en de regieroute om te voorkomen dat er onuitlegbare verschillen ontstaan in de uitkomsten,\nen gaat over tot de orde van de dag.\nKamminga\nInge van Dijk\nVan der Werf",
  "content_char_count": 1302,
  "source": {
    "document_id": "eecacd08-0ec2-46da-b870-725cfc1c0eeb",
    "document_nummer": "2024D14167",
    "document_soort": "Motie",
    "publication_id": "bfed502a-2316-4df2-85f3-773e1aa703be",
    "publication_content_type": "application/xml",
    "publication_length": 2771,
    "cached": false,
    "binary_path": "bronmateriaal-onbewerkt\\cache\\document_publications\\bfed502a-2316-4df2-85f3-773e1aa703be.xml"
  },
  "issues": []
}