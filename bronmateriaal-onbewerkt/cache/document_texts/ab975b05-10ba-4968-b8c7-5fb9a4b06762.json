{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n1998\nMOTIE VAN DE LEDEN VAN CAMPEN EN TUINMAN\nVoorgesteld\n12 december 2023\nDe Kamer,\ngehoord de beraadslaging,\nconstaterende dat de EU op het punt staat om Georgië kandidaat-lidmaatschap te verlenen;\nconstaterende dat voortgang in het uitbreidingsproces gebaseerd is op merites;\noverwegende dat Georgië nog serieuze stappen moet zetten op de eerder gestelde voorwaarden van de Europese Commissie, dat het onder andere de rechtsstaat moet versterken, corruptie moet tegengaan en de-oligarchisering moet bewerkstelligen;\noverwegende dat het direct verlenen van kandidaat-lidmaatschap aan Georgië afbreuk kan doen aan de motivatie van Georgië om eerst te voldoen aan de gestelde eisen, alsmede aan de geloofwaardigheid van het uitbreidingsproces van de EU;\nconstaterende dat in Georgië in 2024 nieuwe verkiezingen zullen plaatsvinden;\nverzoekt de regering het verloop en de transparantie van het verkiezingsproces nauwgezet te monitoren en voorwaardelijk te maken bij toekomstige stappen van Georgië op het uitbreidingsproces,\nen gaat over tot de orde van de dag.\nVan Campen\nTuinman",
  "content_char_count": 1180,
  "source": {
    "document_id": "bbdb3781-a778-4a84-bfde-1e856d0e9dca",
    "document_nummer": "2023D49013",
    "document_soort": "Motie",
    "publication_id": "ab975b05-10ba-4968-b8c7-5fb9a4b06762",
    "publication_content_type": "application/xml",
    "publication_length": 2664,
    "cached": false,
    "binary_path": "bronmateriaal-onbewerkt\\cache\\document_publications\\ab975b05-10ba-4968-b8c7-5fb9a4b06762.xml"
  },
  "issues": []
}