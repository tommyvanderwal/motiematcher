{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n55\nMOTIE VAN HET LID DE HOOP\nVoorgesteld\n10 april 2024\nDe Kamer,\ngehoord de beraadslaging,\noverwegende dat uit het recente TNO-onderzoek blijkt dat sturen op brandstofprijzen om vervoersarmoede te voorkomen extreem inefficiÃ«nt is;\noverwegende dat deze doelgroep met gerichtere initiatieven of alternatieve oplossingen mogelijk veel beter is geholpen;\noverwegende dat vervoersarmoede naast de beschikbaarheid en kosten voor mobiliteit, ook een veel bredere armoedekwestie is en een sterke ruimtelijke-ordeningcomponent heeft;\nverzoekt de regering om voorafgaande aan het debat over vervoersarmoede te inventariseren welke factoren het meest relevant zijn bij het ontstaan van vervoersarmoede en met welke beleidsmiddelen en op welke beleidsdomeinen stappen genomen kunnen worden die vervoersarmoede en autoafhankelijkheid voorkomen of bestrijden,\nen gaat over tot de orde van de dag.\nDe Hoop",
  "content_char_count": 1054,
  "source": {
    "document_id": "99850fc3-841e-473e-9e31-f41119af9749",
    "document_nummer": "2024D14229",
    "document_soort": "Motie",
    "publication_id": "549907c0-5590-4108-b8c9-972a66de9dd7",
    "publication_content_type": "application/xml",
    "publication_length": 2459,
    "cached": false,
    "binary_path": "bronmateriaal-onbewerkt\\cache\\document_publications\\549907c0-5590-4108-b8c9-972a66de9dd7.xml"
  },
  "issues": []
}