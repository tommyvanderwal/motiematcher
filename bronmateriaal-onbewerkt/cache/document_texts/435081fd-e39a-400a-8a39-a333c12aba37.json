{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n59\nMOTIE VAN HET LID SLAGT-TICHELMAN\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat de Teletolk voor 112 voor mensen die doof of slechthorend zijn niet beschikbaar is van 22.00 uur ’s avonds tot 07.00 uur ’s ochtends;\nconstaterende dat het alternatief van realtime tekstverbinding niet in alle gevallen een volwaardig alternatief is voor de Teletolk in gebarentaal;\noverwegende dat iedereen recht heeft op directe toegang tot acute zorg;\noverwegende dat het van groot belang is dat 112 24 uur per dag en 7 dagen per week beschikbaar is voor mensen in nood;\noverwegende dat er in Europees verband afspraken zijn gemaakt omtrent het bevorderen van gelijkwaardige toegang tot de zorg voor 2027;\noverwegende dat EZK een aanwijzing heeft gegeven betreft de Teletolk, welke loopt tot september 2028;\nverzoekt de regering om voor de zomer 2025 te onderzoeken welke scenario’s er zijn om de Teletolk zo spoedig mogelijk 24 uur per dag, 7 dagen in de week beschikbaar te hebben voor 112 en de daarbij benodigde versnelling te realiseren,\nen gaat over tot de orde van de dag.\nSlagt-Tichelman",
  "content_char_count": 1321,
  "source": {
    "document_id": "ec8f8c3b-9548-484a-8398-ef623316d3ad",
    "document_nummer": "2024D40760",
    "document_soort": "Motie",
    "publication_id": "435081fd-e39a-400a-8a39-a333c12aba37",
    "publication_content_type": "application/xml",
    "publication_length": 2796,
    "cached": false,
    "binary_path": "bronmateriaal-onbewerkt\\cache\\document_publications\\435081fd-e39a-400a-8a39-a333c12aba37.xml"
  },
  "issues": []
}