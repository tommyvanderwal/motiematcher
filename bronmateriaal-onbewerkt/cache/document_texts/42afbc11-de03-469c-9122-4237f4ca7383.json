{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 486\nWijziging van de Wet langdurige zorg, de Wet financiering sociale verzekeringen, de Wet marktordening gezondheidszorg en de Algemene wet bestuursrecht, in verband met de uitbreiding en verdere uitwerking van de bekostigingsmogelijkheden met middelen vanuit het Fonds langdurige zorg\nNr.\n13\nMOTIE VAN HET LID DE KORTE\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat cliënten thuis te maken hebben met verschillende regelgevingen;\nconstaterende dat de NZa in haar rapport Wonen en zorg schrijft dat Wlz-zorg thuis vaak niet inhoudelijk verschilt van de zorg die in de Zvw via de wijkverpleging wordt gegeven en/of ondersteuning die via de Wmo wordt geleverd;\nconstaterende dat de NZa adviseert onderscheid te maken tussen thuiswonende cliënten, en hen onder de Zorgverzekeringswet te laten vallen, en de mensen die geclusterd wonen onder de Wlz te laten vallen;\nverzoekt de regering om verder te verkennen hoe uitwerking gegeven kan worden aan vereenvoudiging van de aanspraken voor thuiswonende cliënten en onderscheid te maken tussen cliënten die thuis wonen (ongeclusterd) en degenen die geclusterd wonen, wat bijdraagt aan de vermindering van regeldruk, verantwoordingslasten en financieringsstromen, en hierover de Kamer binnen een halfjaar te informeren,\nen gaat over tot de orde van de dag.\nDe Korte",
  "content_char_count": 1416,
  "source": {
    "document_id": "a5be25b3-528e-48db-9014-1ec4ab2852f4",
    "document_nummer": "2025D05190",
    "document_soort": "Motie",
    "publication_id": "42afbc11-de03-469c-9122-4237f4ca7383",
    "publication_content_type": "application/xml",
    "publication_length": 2771,
    "cached": false,
    "binary_path": "bronmateriaal-onbewerkt\\cache\\document_publications\\42afbc11-de03-469c-9122-4237f4ca7383.xml"
  },
  "issues": []
}