{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n757\nMOTIE VAN HET LID BRUYNING\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat in een aantal gemeenten tijdens de afgelopen jaarwisseling een lokaal verbod gold op het afsteken van vuurwerk, maar dat in sommige van deze gemeenten alsnog veel vuurwerk is afgestoken en weinig is opgetreden tegen overtredingen van de geldende regels;\nvan mening dat gemeenten de autonomie moeten hebben om te kiezen voor een (effectief) vuurwerkverbod of niet;\noverwegende dat lokale vuurwerkverboden alleen effectief kunnen zijn als dergelijke verboden ook in de praktijk worden gehandhaafd;\noverwegende dat het de effectiviteit van lokale verboden en van de handhaving ten goede zal komen als een afsteekverbod wordt gecombineerd met bijvoorbeeld een verkoopverbod en een bezitsverbod in de betreffende gemeente;\nverzoekt de regering met de gemeenten (VNG) en hulpdiensten in overleg te gaan en uit te werken welke additionele maatregelen nodig zijn voor een effectief gemeentelijk vuurwerkverbod, zoals bijvoorbeeld een verkoopverbod en een bezitsverbod in gemeenten die een afsteekverbod hebben;\nverzoekt de regering de uitkomsten van dat overleg binnen twee maanden aan de Kamer mee te delen en ervoor zorg te dragen dat die additionele maatregelen zo veel als nodig verankerd zijn in wet- en regelgeving voor de volgende jaarwisseling,\nen gaat over tot de orde van de dag.\nBruyning",
  "content_char_count": 1515,
  "source": {
    "document_id": "6e31e5be-8a0b-4d5a-8fcc-92ea954317b5",
    "document_nummer": "2025D03215",
    "document_soort": "Motie",
    "publication_id": "6b65900d-95c9-4247-9f3b-b2b35b3e9543",
    "publication_content_type": "application/xml",
    "publication_length": 2909,
    "cached": false,
    "binary_path": "bronmateriaal-onbewerkt\\cache\\document_publications\\6b65900d-95c9-4247-9f3b-b2b35b3e9543.xml"
  },
  "issues": []
}