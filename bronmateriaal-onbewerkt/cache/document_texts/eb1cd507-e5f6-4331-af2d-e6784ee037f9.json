{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n33\nMOTIE VAN HET LID VELTMAN C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat vanaf 1 juli 2024 bedrijven met meer dan 100 werknemers een verplichting hebben om rapportages op te stellen van de gereden reizigerskilometers van hun werknemers;\noverwegende dat er inmiddels verschillende handreikingen zijn ontwikkeld om te voldoen aan deze rapportageplicht, maar dat veel ondernemers door deze rapportageplicht grote regeldruk ervaren;\noverwegende dat het van belang is dat er in kaart wordt gebracht hoeveel CO\n2\ner wordt uitgestoten door woon-werkverkeer van werknemers, en dat er nog weinig informatie hieromtrent bekend is;\nverzoekt de regering om binnen drie maanden met een concreet voorstel te komen hoe de rapportageplicht kan worden versimpeld, door te werken met een minder intensief administratief proces en door gebruik te maken van schattingen,\nen gaat over tot de orde van de dag.\nVeltman\nGrinwis\nOlger van Dijk\nVan Zanten",
  "content_char_count": 1172,
  "source": {
    "document_id": "b5015b0d-1ed9-4e2c-9aab-3c97dbd98577",
    "document_nummer": "2024D02490",
    "document_soort": "Motie",
    "publication_id": "eb1cd507-e5f6-4331-af2d-e6784ee037f9",
    "publication_content_type": "application/xml",
    "publication_length": 2707,
    "cached": false,
    "binary_path": "bronmateriaal-onbewerkt\\cache\\document_publications\\eb1cd507-e5f6-4331-af2d-e6784ee037f9.xml"
  },
  "issues": []
}