{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3294\nMOTIE VAN HET LID CEDER\nVoorgesteld\n25 september 2024\nDe Kamer,\ngehoord de beraadslaging,\nconstaterende dat het kabinet met een voorstel voor een asielcrisiswet wil komen, waarin de intrekking van de Spreidingswet geregeld moet worden;\noverwegende dat de uitvoering van de Spreidingswet bij kan dragen aan het verminderen van de problemen met de opvang van asielzoekers;\noverwegende dat lokale bestuurders behoefte hebben aan rust en duidelijkheid over de uitvoering van deze wet;\nverzoekt de regering tot het moment van intrekking de Wet gemeentelijke taak mogelijk maken asielopvangvoorzieningen naar letter en geest uit te blijven voeren,\nen gaat over tot de orde van de dag.\nCeder",
  "content_char_count": 791,
  "source": {
    "document_id": "6a6c5ad9-4239-48dd-9ef3-6b02d51e053d",
    "document_nummer": "2024D35133",
    "document_soort": "Motie",
    "publication_id": "d12d1d6e-955d-49a5-912a-8fed765707a4",
    "publication_content_type": "application/xml",
    "publication_length": 2144,
    "cached": false,
    "binary_path": "bronmateriaal-onbewerkt\\cache\\document_publications\\d12d1d6e-955d-49a5-912a-8fed765707a4.xml"
  },
  "issues": []
}