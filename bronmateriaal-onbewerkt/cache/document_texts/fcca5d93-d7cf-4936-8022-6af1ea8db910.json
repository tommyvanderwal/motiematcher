{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n35\nGEWIJZIGDE MOTIE VAN DE LEDEN KLAVER EN KOUWENHOVEN TER VERVANGING VAN DIE GEDRUKT ONDER NR. 13\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat een groep mensen met een laag inkomen in 2026 opnieuw méér inkomstenbelasting moet betalen door de zogenoemde «buffelboete»;\nconstaterende dat dit deels een gevolg is van de indexatiesystematiek in de arbeidskorting;\noverwegende dat het (deels) gaat om een groep die sowieso niet veel te besteden heeft, en de bestaanszekerheid van deze groep hiermee in het geding komt;\nvan mening dat dit onwenselijk is, en dat de sterkste schouders de zwaarste lasten zouden moeten dragen;\nverzoekt de regering binnen twee weken met een nota van wijziging op de Wet Belastingplan 2026 te komen en daarmee de indexatiemethodiek van de arbeidskorting voor 2025 en 2026 aan te passen dat mensen met een laag inkomen niet van het ene op het andere jaar minder recht krijgen op arbeidskorting als gevolg van indexatie;\nverzoekt de regering in dezelfde nota van wijziging een verlaging van de eerste twee knikpunten in de arbeidskorting voor 2026 op te nemen met respectievelijk € 775 en € 1.674, zodat deze op de hoogte komen te liggen die zij zouden hebben als zij voor 2025 en 2026 met de tabelcorrectiefactor geïndexeerd zouden zijn in plaats van het wettelijk minimumloon, en de derving van circa 600 miljoen te dekken door voor circa 200 miljoen de schijflengte van de tweede schijf aan te passen, de voorgenomen verhoging van de arbeidskorting met circa 200 miljoen te beperken en circa 200 miljoen extra op te halen met het TES,\nen gaat over tot de orde van de dag.\nKlaver\nKouwenhoven",
  "content_char_count": 1880,
  "source": {
    "document_id": "655850c9-795f-4dc1-abc8-fb6ff62d5477",
    "document_nummer": "2025D43323",
    "document_soort": "Motie (gewijzigd/nader)",
    "publication_id": "fcca5d93-d7cf-4936-8022-6af1ea8db910",
    "publication_content_type": "application/xml",
    "publication_length": 6234,
    "cached": false,
    "binary_path": "bronmateriaal-onbewerkt\\cache\\document_publications\\fcca5d93-d7cf-4936-8022-6af1ea8db910.xml"
  },
  "issues": []
}