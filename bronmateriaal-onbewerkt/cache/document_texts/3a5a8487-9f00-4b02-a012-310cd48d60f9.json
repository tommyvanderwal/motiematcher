{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 477\nBestrijden witwassen en terrorismefinanciering\nNr.\n116\nMOTIE VAN HET LID ERGIN\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat extremistische kolonisten Palestijnen terroriseren;\nconstaterende dat uit recent onderzoek blijkt dat organisaties vanuit Nederland zorgeloos geld kunnen doorsluizen naar extreme kolonisten in Palestina;\nconstaterende dat Nederland en de Europese Unie al extremistische kolonisten op de sanctielijst hebben geplaatst vanwege hun betrokkenheid bij kolonistenterreur;\noverwegende dat het inconsequent en onacceptabel is dat de financiering van deze kolonisten vanuit Nederland nog steeds mogelijk is;\nverzoekt de regering de financiering van kolonistenterreur vanuit Nederland te stoppen en hiertoe effectieve maatregelen te nemen,\nen gaat over tot de orde van de dag.\nErgin",
  "content_char_count": 910,
  "source": {
    "document_id": "cd5baada-b6c9-46c3-8b11-f70c63eb5aca",
    "document_nummer": "2025D42697",
    "document_soort": "Motie",
    "publication_id": "3a5a8487-9f00-4b02-a012-310cd48d60f9",
    "publication_content_type": "application/xml",
    "publication_length": 4812,
    "cached": false,
    "binary_path": "bronmateriaal-onbewerkt\\cache\\document_publications\\3a5a8487-9f00-4b02-a012-310cd48d60f9.xml"
  },
  "issues": []
}