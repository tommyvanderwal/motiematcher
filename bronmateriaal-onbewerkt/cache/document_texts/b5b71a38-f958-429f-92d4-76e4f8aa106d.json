{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2001\nMOTIE VAN HET LID CHRISTINE TEUNISSEN C.S.\nVoorgesteld\n12 december 2023\nDe Kamer,\ngehoord de beraadslaging,\nconstaterende dat Hamas op 7 oktober een gruwelijke terreurdaad heeft gepleegd die het leven kostte aan 1.200 mensen en Israël sindsdien aanvallen uitvoert op en in Gaza;\noverwegende dat de gijzelaars vrij moeten komen en de raketten gestopt;\noverwegende dat de hervatting van het grondoffensief door de Israëlische krijgsmacht sinds vorige week tot nog meer burgerslachtoffers heeft geleid;\noverwegende dat daarmee ook de levensvatbaarheid van Gaza wordt vernietigd, wat bijdraagt aan een humanitaire ramp in de regio;\noverwegende dat de secretaris-generaal van de Verenigde Naties middels artikel 99 van het Handvest van de VN voor het eerst sinds 1989 de Veiligheidsraad waarschuwt voor een grootschalige escalatie in de regio;\noverwegende dat de VN al langere tijd een humanitair staakt-het-vuren bepleit;\nverzoekt het kabinet om zich in Europees verband in te zetten voor een staakt-het-vuren, zodat enerzijds een verdere humanitaire ramp voorkomen kan worden en anderzijds gezocht kan worden naar mogelijkheden om de door Hamas gegijzelden vrij te krijgen,\nen gaat over tot de orde van de dag.\nChristine Teunissen\nPiri\nPaternotte\nKoekkoek\nDijk",
  "content_char_count": 1363,
  "source": {
    "document_id": "bc0b92e5-8d47-4322-8732-6ee2abb99924",
    "document_nummer": "2023D49016",
    "document_soort": "Motie",
    "publication_id": "b5b71a38-f958-429f-92d4-76e4f8aa106d",
    "publication_content_type": "application/xml",
    "publication_length": 2934,
    "cached": false,
    "binary_path": "bronmateriaal-onbewerkt\\cache\\document_publications\\b5b71a38-f958-429f-92d4-76e4f8aa106d.xml"
  },
  "issues": []
}