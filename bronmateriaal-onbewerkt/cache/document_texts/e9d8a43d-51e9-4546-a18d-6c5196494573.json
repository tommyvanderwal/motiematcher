{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n80\nMOTIE VAN HET LID DASSEN C.S.\nVoorgesteld\n28 november 2024\nDe Kamer,\ngehoord de beraadslaging,\noverwegende dat de wijziging van de individuele studietoeslag in 2022 heeft geleid tot een forse toename van het aantal toegekende studietoeslagen;\noverwegende dat het kabinet zich ten doel heeft gesteld om de bestaanszekerheid van burgers te verbeteren, onder andere door het stelsel van inkomensregelingen te vereenvoudigen;\nconstaterende dat vooralsnog onduidelijk is hoeveel studenten een individuele studietoeslag in de afgelopen vijf kalenderjaren hebben ontvangen en hoeveel studenten in principe voor deze toeslag in aanmerking komen;\nverzoekt het kabinet te onderzoeken hoeveel studenten in de afgelopen vijf kalenderjaren een individuele studietoeslag hebben ontvangen, hoeveel studenten in principe voor deze toeslag in aanmerking komen en hoeveel jongeren zowel een studietoeslag als een vorm van ondersteuning vanuit hun gemeente krijgen, en de Kamer hierover uiterlijk in het eerste kwartaal van 2025 te informeren,\nen gaat over tot de orde van de dag.\nDassen\nVan Kent\nVijlbrief\nInge van Dijk\nCeder",
  "content_char_count": 1312,
  "source": {
    "document_id": "422710f4-cad6-46f1-bc75-f8817820cbac",
    "document_nummer": "2024D46826",
    "document_soort": "Motie",
    "publication_id": "e9d8a43d-51e9-4546-a18d-6c5196494573",
    "publication_content_type": "application/xml",
    "publication_length": 2858,
    "cached": false,
    "binary_path": "bronmateriaal-onbewerkt\\cache\\document_publications\\e9d8a43d-51e9-4546-a18d-6c5196494573.xml"
  },
  "issues": []
}