{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n837\nMOTIE VAN HET LID ROODERKERK\nVoorgesteld\n11 september 2025\nDe Kamer,\ngehoord de beraadslaging,\nconstaterende dat de positie en geloofwaardigheid van de doorstroomtoets onder druk staan;\noverwegende dat de doorstroomtoets vooral toetst of een kind multiplechoiceopgaven in begrijpend lezen, spelling en verhaalsommen kan maken, terwijl er veel waarde wordt gehecht aan de uitkomsten;\noverwegende dat kennis over de wereld geen onderdeel meer is van de toets, terwijl een brede kennisbasis cruciaal is voor de kansen van kinderen;\noverwegende dat deze eenzijdige en nauwe focus scholen prikkelt om vooral te trainen op de vraagvorm van de toets in plaats van op echte lees- en rekenvaardigheid;\nverzoekt de regering de doorstroomtoets zo te hervormen dat kennis over de wereld weer een belangrijke plek krijgt en de toets daadwerkelijk meet hoe kinderen kunnen lezen, schrijven en rekenen, zonder trucjes en strategieÃ«n,\nen gaat over tot de orde van de dag.\nRooderkerk",
  "content_char_count": 1070,
  "source": {
    "document_id": "2236c815-d751-4f75-a7b8-d095ab2e2e90",
    "document_nummer": "2025D38556",
    "document_soort": "Motie",
    "publication_id": "421593aa-ccf8-451d-8e99-dc0fa0b7bfe9",
    "publication_content_type": "application/xml",
    "publication_length": 4743,
    "cached": false,
    "binary_path": "bronmateriaal-onbewerkt\\cache\\document_publications\\421593aa-ccf8-451d-8e99-dc0fa0b7bfe9.xml"
  },
  "issues": []
}