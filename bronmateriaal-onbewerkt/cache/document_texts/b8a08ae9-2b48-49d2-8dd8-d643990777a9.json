{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 282\nArbeidsmarktbeleid en opleidingen zorgsector\nNr.\n599\nMOTIE VAN DE LEDEN RIKKERS-OOSTERKAMP EN AARTSEN\nVoorgesteld\n19 december 2024\nDe Kamer,\ngehoord de beraadslaging,\noverwegende dat de staatsecretaris het handhavingsmoratorium voor zelfstandigen zonder personeel gaat opheffen;\noverwegende dat daarbij «een zachte landing» is toegezegd;\noverwegende dat de reden om het handhavingsmoratorium, namelijk onduidelijkheid over het vaststellen van de relatie tussen zelfstandige en opdrachtgever, nog niet is weggenomen;\noverwegende dat via een eerdere motie is bepaald dat zo veel mogelijk rekening moet worden gehouden met de menselijke maat en maatwerk, zoals via een waarschuwing;\noverwegende dat uit het handhavingsplan blijkt dat er geen waarschuwing mogelijk is als de Belastingdienst meteen met een boekenonderzoek start;\nverzoekt de regering om voorafgaand aan een boekenonderzoek altijd een gesprek te voeren, zodat een waarschuwing tot de mogelijkheden blijft behoren,\nen gaat over tot de orde van de dag.\nRikkers-Oosterkamp\nAartsen",
  "content_char_count": 1116,
  "source": {
    "document_id": "ebd66c5a-71d1-4e8e-8c21-f176909b6e28",
    "document_nummer": "2024D51539",
    "document_soort": "Motie",
    "publication_id": "b8a08ae9-2b48-49d2-8dd8-d643990777a9",
    "publication_content_type": "application/xml",
    "publication_length": 2584,
    "cached": false,
    "binary_path": "bronmateriaal-onbewerkt\\cache\\document_publications\\b8a08ae9-2b48-49d2-8dd8-d643990777a9.xml"
  },
  "issues": []
}