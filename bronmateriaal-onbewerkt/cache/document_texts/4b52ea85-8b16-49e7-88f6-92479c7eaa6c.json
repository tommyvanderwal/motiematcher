{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n43\nMOTIE VAN HET LID KOEKKOEK C.S.\nVoorgesteld\n10 oktober 2024\nDe Kamer,\ngehoord de beraadslaging,\nconstaterende dat overheden steeds vaker algoritmes en AI-systemen toepassen bij besluitvorming over burgers en dat dit vaak niet bij het besluit aan hen kenbaar wordt gemaakt;\nconstaterende dat er op dit moment geen expliciete wettelijke transparantie- en motiveringsplicht is voor het gebruik van algoritmen en AI-systemen in besluitvorming;\nconstaterende dat de Kamer eerder de wens heeft uitgesproken om die wettelijke plicht op te nemen en het kabinet dit meeneemt in de vernieuwing van de Algemene wet bestuursrecht;\nverzoekt het kabinet om vooruitlopend op de wettelijke transparantie- en motiveringsplicht in de Awb, overheden aan te sporen om bij besluiten die betrekking hebben op burgers in het besluit op te laten nemen dat er gebruik is gemaakt van algoritmen en/of AI-systemen;\nverzoekt het kabinet tevens om over de uitvoering hiervan halfjaarlijks terug te koppelen aan de Kamer,\nen gaat over tot de orde van de dag.\nKoekkoek\nVan Baarle\nKathmann",
  "content_char_count": 1273,
  "source": {
    "document_id": "0c5e2593-175e-4ca6-aede-d73e8be5c020",
    "document_nummer": "2024D38035",
    "document_soort": "Motie",
    "publication_id": "4b52ea85-8b16-49e7-88f6-92479c7eaa6c",
    "publication_content_type": "application/xml",
    "publication_length": 2795,
    "cached": false,
    "binary_path": "bronmateriaal-onbewerkt\\cache\\document_publications\\4b52ea85-8b16-49e7-88f6-92479c7eaa6c.xml"
  },
  "issues": []
}