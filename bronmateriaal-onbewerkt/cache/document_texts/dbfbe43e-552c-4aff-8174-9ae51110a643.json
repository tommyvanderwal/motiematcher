{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1258\nMOTIE VAN HET LID MUTLUER\nVoorgesteld\n28 mei 2025\nDe Kamer,\ngehoord de beraadslaging,\noverwegende dat de Minister voornemens is om politiegegevens die zijn vergaard ten behoeve van de dagelijkse politietaak na vijf jaar te verwijderen;\noverwegende dat onder deze gegevens ook informatie kan vallen die in de toekomst van doorslaggevend belang kan zijn voor het oplossen van cold\ncases;\nvan mening dat een nieuw evenwicht nodig is tussen de bescherming van privacy enerzijds en het belang van waarheidsvinding en gerechtigheid in ernstige strafzaken anderzijds;\nverzoekt de regering te onderzoeken of in de Wet politiegegevens ruimte kan worden gecreÃ«erd om informatie die mogelijk relevant is voor het oplossen van cold cases uit de te vernietigen gegevens te filteren en te bewaren;\nverzoekt de regering tevens te onderzoeken of eventueel het gebruik van een beveiligde gegevenskluis die beperkt toegankelijk is dan wel waarbij toestemming van de rechter-commissaris nodig is tot de mogelijkheden behoort,\nen gaat over tot de orde van de dag.\nMutluer",
  "content_char_count": 1146,
  "source": {
    "document_id": "6ff6fde4-bf18-4839-9ec8-32e606044750",
    "document_nummer": "2025D24816",
    "document_soort": "Motie",
    "publication_id": "dbfbe43e-552c-4aff-8174-9ae51110a643",
    "publication_content_type": "application/xml",
    "publication_length": 4797,
    "cached": false,
    "binary_path": "bronmateriaal-onbewerkt\\cache\\document_publications\\dbfbe43e-552c-4aff-8174-9ae51110a643.xml"
  },
  "issues": []
}