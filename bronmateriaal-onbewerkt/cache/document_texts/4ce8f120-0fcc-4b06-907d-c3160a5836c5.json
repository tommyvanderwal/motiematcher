{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 546\nWijziging van de Jeugdwet, de Wet marktordening gezondheidszorg en enige andere wetten teneinde te bevorderen dat jeugdhulp en gecertificeerde instellingen voor de uitvoering van kinderbeschermingsmaatregelen en jeugdreclassering steeds voldoende beschikbaar zijn (Wet verbetering beschikbaarheid jeugdzorg)\nNr.\n62\nMOTIE VAN HET LID CEDER\nVoorgesteld\n26 maart 2025\nDe Kamer,\ngehoord de beraadslaging,\noverwegende dat in veel regio's al een regionaal expertteam (RET) in enige vorm aan de slag is, maar met dit wetsvoorstel deze teams per regio verplicht worden en daarmee voor jaren worden vastgelegd;\noverwegende dat een RET de taak krijgt om bij hulpvragen waar de reguliere hulpverlening niet uitkomt te adviseren hoe passende jeugdhulp georganiseerd kan worden;\noverwegende dat in de praktijk zal moeten blijken welke functie de RET's precies gaan vervullen en hoe zij zich verhouden tot gemeenten en lokale teams;\nverzoekt de regering het functioneren en de toegevoegde waarde van de RET's twee jaar na inwerkingtreding van de wet te evalueren,\nen gaat over tot de orde van de dag.\nCeder",
  "content_char_count": 1170,
  "source": {
    "document_id": "6526dfa4-4034-43ad-aba3-9226c5a6a663",
    "document_nummer": "2025D13227",
    "document_soort": "Motie",
    "publication_id": "4ce8f120-0fcc-4b06-907d-c3160a5836c5",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\4ce8f120-0fcc-4b06-907d-c3160a5836c5.xml"
  },
  "issues": []
}