{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n626\nMOTIE VAN HET LID FLACH\nVoorgesteld\n12 maart 2024\nDe Kamer,\ngehoord de beraadslaging,\nconstaterende dat uit onderzoek blijkt dat er in de achterliggende jaren regelmatig sprake was van strengere implementatie van EU-wetgeving en dat de keuze hiervoor in de helft van de gevallen niet expliciet werd vermeld en onderbouwd in de toelichting;\noverwegende dat ondernemers gebaat zijn bij voorspelbaar en regelluw overheidsbeleid en dat zeer terughoudend dient te worden omgegaan met extra nationale regels bovenop EU-regelgeving;\nverzoekt de regering terug te keren naar het uitgangspunt van lastenluwe implementatie van EU-wetgeving en daartoe in het Beleidskompas op te nemen dat bij implementaties die verdergaan dan strikt noodzakelijk is, expliciet wordt vermeld dat er sprake is van aanvullende nationale regels en waarom hiervoor gekozen is,\nen gaat over tot de orde van de dag.\nFlach",
  "content_char_count": 993,
  "source": {
    "document_id": "8aed65f6-2b51-466e-8e61-6708bb233712",
    "document_nummer": "2024D09475",
    "document_soort": "Motie",
    "publication_id": "8caa160e-7dd5-4d90-9e1b-8045d0ca05f3",
    "publication_content_type": "application/xml",
    "publication_length": 2324,
    "cached": false,
    "binary_path": "bronmateriaal-onbewerkt\\cache\\document_publications\\8caa160e-7dd5-4d90-9e1b-8045d0ca05f3.xml"
  },
  "issues": []
}