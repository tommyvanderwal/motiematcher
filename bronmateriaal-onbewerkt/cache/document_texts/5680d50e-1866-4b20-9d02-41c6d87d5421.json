{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3417\nMOTIE VAN HET LID VAN BAARLE\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat de Minister heeft aangegeven te willen besparen op het activiteitenbudget van het COA;\noverwegende dat uit het inspectierapport Uitkomsten toezicht asielopvang 2024 blijkt dat de erbarmelijke omstandigheden voor kwetsbare groepen, waaronder kinderen, in de opvang niet zijn verbeterd;\noverwegende dat dergelijke activiteiten bijdragen aan het geestelijk welzijn van asielzoekers, en van kinderen in het bijzonder;\noverwegende dat bezuinigen op het activiteitenbudget van het COA de rechten van asielzoekers, en kinderen in het bijzonder, ernstig schaadt zoals vastgelegd in de Wet COA, de Rva 2005 en het IVRK;\nverzoekt de regering af te zien van elke vorm van bezuiniging op het activiteitenbudget van het COA,\nen gaat over tot de orde van de dag.\nVan Baarle",
  "content_char_count": 973,
  "source": {
    "document_id": "e3570c6d-5ac3-43c1-bcf9-1149fb02e782",
    "document_nummer": "2025D22698",
    "document_soort": "Motie",
    "publication_id": "5680d50e-1866-4b20-9d02-41c6d87d5421",
    "publication_content_type": "application/xml",
    "publication_length": 4738,
    "cached": false,
    "binary_path": "bronmateriaal-onbewerkt\\cache\\document_publications\\5680d50e-1866-4b20-9d02-41c6d87d5421.xml"
  },
  "issues": []
}