{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n636\nGEWIJZIGDE MOTIE VAN DE LEDEN THIJSSEN EN HIRSCH TER VERVANGING VAN DIE GEDRUKT ONDER NR. 634\nVoorgesteld\n11 maart 2025\nDe Kamer,\ngehoord de beraadslaging,\nconstaterende dat de Europese Commissie al binnen een jaar de eerder overeengekomen regels voor verantwoord ondernemen (de CSDDD) drastisch wil afzwakken;\nconstaterende dat bedrijven al investeringen hebben gedaan om aan de regels te voldoen en dat afzwakking niet bijdraagt aan rechtszekerheid en heldere verwachtingen voor hen;\nconstaterende dat bedrijven aangeven dat de CSDDD economische kansen biedt en bijdraagt aan een gelijk speelveld;\nconstaterende dat er in de ketens allerlei misstanden zijn, zoals kinderarbeid, mensenrechtenschendingen en milieuvervuiling;\noverwegende dat de CSDDD mede dankzij de Nederlandse inzet in de Raad is gekomen en Nederland al voortvarend aan de slag is gegaan met een nationale implementatiewet;\nverzoekt de regering zich in te spannen voor rechtszekerheid, heldere verwachtingen en het voorkomen van onnodige regeldruk voor bedrijven, door tijdens de Raad van 12 maart niet actief te pleiten voor afzwakking van de CSDDD,\nen gaat over tot de orde van de dag.\nThijssen\nHirsch",
  "content_char_count": 1294,
  "source": {
    "document_id": "f5453be5-01f5-4b4b-9f67-18b8f13f5036",
    "document_nummer": "2025D10087",
    "document_soort": "Motie (gewijzigd/nader)",
    "publication_id": "fff1bec9-e6c6-4eb4-9293-71403f812bd1",
    "publication_content_type": "application/xml",
    "publication_length": 2825,
    "cached": false,
    "binary_path": "bronmateriaal-onbewerkt\\cache\\document_publications\\fff1bec9-e6c6-4eb4-9293-71403f812bd1.xml"
  },
  "issues": []
}