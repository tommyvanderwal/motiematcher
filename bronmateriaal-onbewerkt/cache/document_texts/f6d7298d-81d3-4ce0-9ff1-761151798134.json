{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 651\nGeweldsincidenten in Amsterdam\nNr.\n33\nGEWIJZIGDE MOTIE VAN HET LID DIJK TER VERVANGING VAN DIE GEDRUKT ONDER NR. 26\nVoorgesteld\n19 november 2024\nDe Kamer,\ngehoord de beraadslaging,\nconstaterende dat segregatie in ons land ertoe leidt dat verschillende bevolkingsgroepen elkaar onvoldoende ontmoeten in de buurt, op school en in het dagelijks leven waardoor er minder begrip voor en contact tussen mensen is;\nverzoekt de regering met een kabinetsvisie te komen hoe segregatie bestreden kan worden en deze te betrekken bij de «actieagenda integratie» waarin in ieder geval de volgende punten mee worden genomen:\n–\nHet aansturen op «gemengde scholen» waardoor kinderen van ouders met een verschillende sociaaleconomische status elkaar tegen blijven komen;\n–\nHet stimuleren van «gemengde wijken» waar huur- en koopwoningen van verschillende prijsklassen worden gebouwd waardoor mensen met verschillende inkomens elkaar blijven ontmoeten;\n–\nHet ondersteunen van wijkagenten, conciërges op school, jongerenwerkers en leraren om sociale controle te stimuleren;\nen gaat over tot de orde van de dag.\nDijk",
  "content_char_count": 1173,
  "source": {
    "document_id": "5c4e3fad-98ff-4f8a-b741-249d7e9c9607",
    "document_nummer": "2024D44721",
    "document_soort": "Motie (gewijzigd/nader)",
    "publication_id": "f6d7298d-81d3-4ce0-9ff1-761151798134",
    "publication_content_type": "application/xml",
    "publication_length": 2958,
    "cached": false,
    "binary_path": "bronmateriaal-onbewerkt\\cache\\document_publications\\f6d7298d-81d3-4ce0-9ff1-761151798134.xml"
  },
  "issues": []
}