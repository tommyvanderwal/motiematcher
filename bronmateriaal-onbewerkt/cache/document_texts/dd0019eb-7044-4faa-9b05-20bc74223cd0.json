{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n133\nMOTIE VAN HET LID TIELEN\nVoorgesteld\n27 november 2024\nDe Kamer,\ngehoord de beraadslaging,\nconstaterende dat consultatiebureaus bijdragen aan preventie en vroegsignalering van gezondheidsproblemen voor alle zuigelingen en peuters;\nconstaterende dat de jeugdgezondheidszorg alleen voorkomt in de begrippenlijst van de Visie eerstelijnszorg 2030;\noverwegende dat de jeugdgezondheidszorg een steviger positie verdient ter verbetering van gezondheid en vermindering van werkdruk elders in de eerstelijnszorg;\nverzoekt de regering de positie van en verbinding met de jeugdgezondheidszorg nadrukkelijk mee te nemen in de uitwerking van de Visie eerstelijnszorg 2030,\nen gaat over tot de orde van de dag.\nTielen",
  "content_char_count": 805,
  "source": {
    "document_id": "10092df8-073e-4fb2-be1d-19d90a57ff14",
    "document_nummer": "2024D46487",
    "document_soort": "Motie",
    "publication_id": "dd0019eb-7044-4faa-9b05-20bc74223cd0",
    "publication_content_type": "application/xml",
    "publication_length": 2157,
    "cached": false,
    "binary_path": "bronmateriaal-onbewerkt\\cache\\document_publications\\dd0019eb-7044-4faa-9b05-20bc74223cd0.xml"
  },
  "issues": []
}