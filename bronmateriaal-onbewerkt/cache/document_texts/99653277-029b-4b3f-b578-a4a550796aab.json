{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n147\nMOTIE VAN HET LID BRUYNING\nVoorgesteld\n11 december 2024\nDe Kamer,\ngehoord de beraadslaging,\nconstaterende dat doorverwijzingen van patiënten op de BES op dit moment niet efficiënt worden uitgevoerd;\nconstaterende dat dit huidige systeem zorgt voor onnodig hoge kosten en gepaard gaat met onnodige extra medische vluchten;\nvan mening dat het niet wenselijk is dat door (onnodige) heroverwegingen van medische diagnoses het vertrouwen in artsen wordt geschaad;\nvan mening dat een uniforme doorverwijsmethode het zorgsysteem van de BES alleen maar verder kan helpen;\nverzoekt de regering om te onderzoeken of een standaarddoorverwijsbrief voor de BES-eilanden mogelijk en haalbaar is, de Kamer hier binnen drie maanden over te rapporteren en bij een positief resultaat, in overleg met de eilanden en betrokken instanties, deze standaarddoorverwijsbrief in te voeren,\nen gaat over tot de orde van de dag.\nBruyning",
  "content_char_count": 1118,
  "source": {
    "document_id": "ca555574-ad0a-41f9-b075-f4c8bce18b63",
    "document_nummer": "2024D49012",
    "document_soort": "Motie",
    "publication_id": "99653277-029b-4b3f-b578-a4a550796aab",
    "publication_content_type": "application/xml",
    "publication_length": 2548,
    "cached": false,
    "binary_path": "bronmateriaal-onbewerkt\\cache\\document_publications\\99653277-029b-4b3f-b578-a4a550796aab.xml"
  },
  "issues": []
}