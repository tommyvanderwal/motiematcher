{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n25\nMOTIE VAN HET LID MOOIMAN\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat voor nieuwbouwwoningen landelijk uniforme regels gelden en eisen voor de duurzaamheid, veiligheid, gezondheid en bruikbaarheid;\nconstaterende dat het in de praktijk voorkomt dat gemeenten dwingende invloed uitoefenen om bovenwettelijke eisen te stellen voor de bouw van woningen, waardoor lokale variatie ontstaat;\noverwegende dat dergelijke bovenwettelijke eisen niet zijn toegestaan;\noverwegende dat lokale variatie gestandaardiseerd en ge√Øndustrialiseerd bouwen lastiger maakt en onderhandelingen over eisen tussen gemeente en ontwikkelaar veel tijd kosten;\noverwegende dat een deel van bouwkosten wordt veroorzaakt door aanvullende eisen, waardoor deze kostprijsverhogend werken;\nverzoekt de regering gemeenten op te roepen om geen bovenwettelijke eisen\nop te leggen aan nieuwbouwwoningen en toezicht te houden op de naleving hiervan, bijvoorbeeld via bestuurlijk overleg, versnellingstafels of woonafspraken,\nen gaat over tot de orde van de dag.\nMooiman",
  "content_char_count": 1282,
  "source": {
    "document_id": "c9d9795b-66ea-4e89-9638-78ba82d0e23e",
    "document_nummer": "2024D40560",
    "document_soort": "Motie",
    "publication_id": "3c65b272-2976-41c4-b06c-03edf476d40e",
    "publication_content_type": "application/xml",
    "publication_length": 2804,
    "cached": false,
    "binary_path": "bronmateriaal-onbewerkt\\cache\\document_publications\\3c65b272-2976-41c4-b06c-03edf476d40e.xml"
  },
  "issues": []
}