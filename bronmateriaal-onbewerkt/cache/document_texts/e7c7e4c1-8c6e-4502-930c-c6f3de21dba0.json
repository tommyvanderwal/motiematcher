{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVI\nWijziging van de begrotingsstaten van het Ministerie van Justitie en Veiligheid (VI) voor het jaar 2025 (wijziging samenhangende met de Voorjaarsnota)\nNr.\n20\nMOTIE VAN HET LID VAN NISPEN\nVoorgesteld tijdens het wetgevingsoverleg van\n1 juli 2025\nDe Kamer,\ngehoord de beraadslaging,\nconstaterende dat de commissie-Van der Meer II een voorstel had gedaan voor maatregelen van 40 miljoen euro structureel en er nu slechts 30 miljoen euro structureel wordt vrijgemaakt;\noverwegende dat een belangrijk doel is om de sociale advocatuur aantrekkelijker te maken zowel voor startende advocaten om te beginnen als voor patronen om stagiairs in dienst te nemen, om zo de vergrijzing tegen te gaan op de lange termijn;\noverwegende dat de Subsidieregeling beroepsopleiding sociaal advocaten hierin van grote toegevoegde waarde is, deze wederom helemaal gevuld was dit jaar tot het maximum van 175 plekken en er zelfs een wachtlijst is voor de aankomende periode;\nverzoekt de regering om de Subsidieregeling beroepsopleiding sociaal advocaten en de begeleidingsvergoeding patroon naar 350 plekken uit te breiden en dit bij voorkeur te dekken uit het verminderen van de externe inhuur op het Ministerie van Justitie en Veiligheid en het verlagen van de kosten van de landsadvocaat,\nen gaat over tot de orde van de dag.\nVan Nispen",
  "content_char_count": 1395,
  "source": {
    "document_id": "07d6365d-dd08-403f-9a7b-0e4fc3288616",
    "document_nummer": "2025D31386",
    "document_soort": "Motie",
    "publication_id": "e7c7e4c1-8c6e-4502-930c-c6f3de21dba0",
    "publication_content_type": "application/xml",
    "publication_length": 5244,
    "cached": false,
    "binary_path": "bronmateriaal-onbewerkt\\cache\\document_publications\\e7c7e4c1-8c6e-4502-930c-c6f3de21dba0.xml"
  },
  "issues": []
}