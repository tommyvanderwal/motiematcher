{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 286\nDierenwelzijn\nNr.\n1364\nMOTIE VAN DE LEDEN VAN CAMPEN EN HOLMAN\nVoorgesteld\n5 december 2024\nDe Kamer,\ngehoord de beraadslaging,\noverwegende dat er in toenemende mate aandacht is voor ontwikkelingen in de dierenzorg, waaronder voor een gebrek aan transparantie over de vaststelling van tarieven;\noverwegende dat er frustraties ontstaan over de hoogte van tarieven of de invulling van diergeneeskundige handelingen, terwijl klanten tegelijkertijd steeds meer van de dierenzorg verwachten en de werkdruk onder dierenartsen is toegenomen;\noverwegende dat het daarom in het belang van zowel dierenartsen als diereneigenaren is dat de beroepsgroep tot eenduidige en heldere afspraken over dierenwelzijn, kwaliteit en tarieven komt;\noverwegende dat de beroepsgroep van dierenartsen momenteel geen instrumenten heeft voor zelfregulering en bovendien een groeiend co√∂rdinatieprobleem heeft;\nverzoekt de regering om met de beroepsgroep te komen tot een stelsel waarmee de dierenartsenbranche komt te beschikken over een instrumentarium voor zelfregulering op het gebied van dierenwelzijnscriteria, kwaliteitsborging en tarievenopbouw,\nen gaat over tot de orde van de dag.\nVan Campen\nHolman",
  "content_char_count": 1256,
  "source": {
    "document_id": "90819ca2-9e09-429c-bb20-527006d283d0",
    "document_nummer": "2024D48091",
    "document_soort": "Motie",
    "publication_id": "f6e9d7cf-3a35-49d7-84d0-3590a0844d4b",
    "publication_content_type": "application/xml",
    "publication_length": 2703,
    "cached": false,
    "binary_path": "bronmateriaal-onbewerkt\\cache\\document_publications\\f6e9d7cf-3a35-49d7-84d0-3590a0844d4b.xml"
  },
  "issues": []
}