{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n729\nGEWIJZIGDE MOTIE VAN HET LID BROMET TER VERVANGING VAN DIE GEDRUKT ONDER NR. 724\nVoorgesteld\n9 september 2025\nDe Kamer,\ngehoord de beraadslaging,\nconstaterende dat uit nieuw onderzoek blijkt dat glyfosaat kankerverwekkend is, maar er nog steeds niet voor wordt gekozen om het van de markt te halen omdat de betrouwbaarheid «niet aanwijsbaar» zou zijn;\noverwegende dat de overheid vanuit haar zorgplicht burgers preventief dient te beschermen bij dergelijke zorgwekkende onderzoeksresultaten;\nverzoekt de regering om zo spoedig mogelijk een verbod op glyfosaat in te stellen, ten minste totdat onomstotelijk is bewezen dat er geen risico is voor de volksgezondheid,\nen gaat over tot de orde van de dag.\nBromet",
  "content_char_count": 818,
  "source": {
    "document_id": "cda85a29-d058-46f0-a803-3c5594e2a77d",
    "document_nummer": "2025D37990",
    "document_soort": "Motie (gewijzigd/nader)",
    "publication_id": "ee4eaa46-a7ef-4a38-9780-f699b1e2df32",
    "publication_content_type": "application/xml",
    "publication_length": 4293,
    "cached": false,
    "binary_path": "bronmateriaal-onbewerkt\\cache\\document_publications\\ee4eaa46-a7ef-4a38-9780-f699b1e2df32.xml"
  },
  "issues": []
}