{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 614\nInitiatiefnota van de leden Beckerman en Westerveld over dakloosheid\nNr.\n9\nMOTIE VAN HET LID BRUYNING\nVoorgesteld tijdens het notaoverleg\n22 september 2025\nDe Kamer,\ngehoord de beraadslaging,\nconstaterende dat dakloosheid in Nederland anno 2025 nog steeds toeneemt en betrouwbare cijfers essentieel zijn voor effectief beleid;\noverwegende dat de ETHOS Light-definitie een belangrijke stap is, maar dat een definitie alleen niet voldoende is om de omvang en aard van dakloosheid scherp in beeld te krijgen;\nverzoekt de regering om jaarlijks, en waar mogelijk vaker, aan de Kamer te rapporteren over de ontwikkeling van dakloosheid, uitgesplitst naar leeftijdsgroepen, gezinnen en gemeenten, zodat tijdig kan worden ingegrepen indien beleid onvoldoende effect sorteert,\nen gaat over tot de orde van de dag.\nBruyning",
  "content_char_count": 891,
  "source": {
    "document_id": "786b6f03-f943-4ecb-bdec-aa57d6edd6e9",
    "document_nummer": "2025D40750",
    "document_soort": "Motie",
    "publication_id": "d714853d-0217-45fa-848b-c05f5d8221df",
    "publication_content_type": "application/xml",
    "publication_length": 4413,
    "cached": false,
    "binary_path": "bronmateriaal-onbewerkt\\cache\\document_publications\\d714853d-0217-45fa-848b-c05f5d8221df.xml"
  },
  "issues": []
}