{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1161\nMOTIE VAN HET LID DE HOOP\nVoorgesteld\n5 juni 2024\nDe Kamer,\ngehoord de beraadslaging,\nconstaterende dat voor het bepalen van het optimale bestemmingennetwerk een algemene welvaartsbenadering wordt gehanteerd, gericht op een netwerk dat «het beste past bij Nederlandse consumenten en bedrijven» (IenW, 2020);\nconstaterende dat recent onderzoek tot de conclusie komt dat de huidige methodiek voor het vaststellen van netwerkkwaliteit niet de netto economische waarde van de connecties meet, rekening houdend met onder andere connectiviteit, maatschappelijke kosten etc.;\nverzoekt de regering om het beleidskader netwerkkwaliteit zo te verbeteren dat het daadwerkelijk inzicht geeft in de bijdrage aan onze brede welvaart;\nverzoekt de regering de netto economische waarde van bestemmingen te bepalen op basis van de werkelijke opbrengsten en kosten voor de Nederlandse economie op basis van luchtvaartdata, zoals de OAG-datasets,\nen gaat over tot de orde van de dag.\nDe Hoop",
  "content_char_count": 1075,
  "source": {
    "document_id": "b3673e37-01d5-4c88-a505-b2747042aa93",
    "document_nummer": "2024D23297",
    "document_soort": "Motie",
    "publication_id": "522a5d52-a68a-4715-b02d-94aa769dfa01",
    "publication_content_type": "application/xml",
    "publication_length": 2430,
    "cached": false,
    "binary_path": "bronmateriaal-onbewerkt\\cache\\document_publications\\522a5d52-a68a-4715-b02d-94aa769dfa01.xml"
  },
  "issues": []
}