{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3044\nMOTIE VAN HET LID VAN CAMPEN C.S.\nVoorgesteld\n13 februari 2025\nDe Kamer,\ngehoord de beraadslaging,\noverwegende dat de protesten en onrusten in Georgië blijven voortduren als reactie op de omstreden verkiezingsuitslag;\noverwegende dat oligarch Ivanishvili de keuze heeft tussen meer repressie of nieuwe verkiezingen;\noverwegende dat volgens oud-premier Gakharia van Georgië Ivanishvili wordt gesteund door een machtspiramide van circa 50 families;\nconstaterende dat Georgië afhankelijk is van buitenlandse investeringen en dat welvarende Georgische vertrouwelingen die Ivanishvili steunen, hun middelen op westerse banken hebben staan;\nverzoekt de regering om gericht sancties in Europees verband in te zetten tegen alle Georgische vertrouwelingen die het regime van oligarch Ivanishvili steunen en mogelijk hun middelen op westerse banken te bevriezen,\nen gaat over tot de orde van de dag.\nVan Campen\nPiri\nPaternotte",
  "content_char_count": 1055,
  "source": {
    "document_id": "96e1e792-9eee-49dc-b27d-aa296ba8ee3a",
    "document_nummer": "2025D06283",
    "document_soort": "Motie",
    "publication_id": "1f15cc50-280e-4391-b200-9171c4da3e81",
    "publication_content_type": "application/xml",
    "publication_length": 2539,
    "cached": false,
    "binary_path": "bronmateriaal-onbewerkt\\cache\\document_publications\\1f15cc50-280e-4391-b200-9171c4da3e81.xml"
  },
  "issues": []
}