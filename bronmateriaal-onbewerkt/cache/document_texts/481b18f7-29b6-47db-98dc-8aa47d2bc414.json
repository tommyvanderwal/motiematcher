{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 486\nWijziging van de Wet langdurige zorg, de Wet financiering sociale verzekeringen, de Wet marktordening gezondheidszorg en de Algemene wet bestuursrecht, in verband met de uitbreiding en verdere uitwerking van de bekostigingsmogelijkheden met middelen vanuit het Fonds langdurige zorg\nNr.\n12\nMOTIE VAN HET LID DE KORTE\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat het doel van domeinoverstijgende zorg is om de samenwerking tussen aanbieders binnen het sociaal domein, de Wmo, de Wlz en de Zvw te versterken;\noverwegende dat projecten uit meerdere geldstromen kunnen worden gefinancierd waardoor het geld anders kan worden ingezet dan bedoeld;\noverwegende dat het helpend is als er richtinggevende voorbeelden zijn waarin verduidelijkt wordt hoe domeinoverstijgende zorg ingezet kan\nworden;\nverzoekt de regering middels richtinggevende voorbeelden te verduidelijken dat bij dilemma's rondom domeinoverstijgende projecten zo veel mogelijk duidelijk wordt welke deelnemende partij verantwoordelijk is voor de organisatie van de zorg,\nen gaat over tot de orde van de dag.\nDe Korte",
  "content_char_count": 1190,
  "source": {
    "document_id": "89f445f9-0ec4-4706-acc7-d718bc433f92",
    "document_nummer": "2025D05189",
    "document_soort": "Motie",
    "publication_id": "481b18f7-29b6-47db-98dc-8aa47d2bc414",
    "publication_content_type": "application/xml",
    "publication_length": 2613,
    "cached": false,
    "binary_path": "bronmateriaal-onbewerkt\\cache\\document_publications\\481b18f7-29b6-47db-98dc-8aa47d2bc414.xml"
  },
  "issues": []
}