{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 828\nFraudebestrijding in de zorg\nNr.\n143\nMOTIE VAN HET LID KRUL\nVoorgesteld\n21 mei 2025\nDe Kamer,\ngehoord de beraadslaging,\noverwegende het belang van een preventieve aanpak van zorgfraude;\noverwegende dat de motie-Van den Berg op stuk nr.\n54 (32 012)\nniet voldoende is uitgevoerd;\nverzoekt de regering de IGJ en het CIBG te vragen om nieuwe zorgaanbieders die zich wel al hebben ingeschreven bij de Kamer van Koophandel maar zich op grond van de Wtza nog niet gemeld hebben, een herinnering te sturen om zich te melden;\nverzoekt de regering om, indien nieuwe zorgaanbieders zich niet melden en niet starten met zorgverlening, in overleg met de Kamer van Koophandel ervoor te zorgen dat deze aanbieders uit het Handelsregister geschrapt worden, en bovendien de mogelijkheden om inschrijvingen en mutaties in het Handelsregister te weigeren uit te breiden,\nen gaat over tot de orde van de dag.\nKrul",
  "content_char_count": 971,
  "source": {
    "document_id": "fedaeb3a-9224-48d1-bf34-c7834bc0d210",
    "document_nummer": "2025D22931",
    "document_soort": "Motie",
    "publication_id": "734453c1-8858-43b0-a677-92b74292ffe1",
    "publication_content_type": "application/xml",
    "publication_length": 4749,
    "cached": false,
    "binary_path": "bronmateriaal-onbewerkt\\cache\\document_publications\\734453c1-8858-43b0-a677-92b74292ffe1.xml"
  },
  "issues": []
}