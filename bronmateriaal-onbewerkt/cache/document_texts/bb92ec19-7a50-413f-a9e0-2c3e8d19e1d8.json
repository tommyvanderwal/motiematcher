{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n21\nMOTIE VAN HET LID ERGIN\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nconstaterende dat Staatssecretaris Nobel heeft gepolariseerd door ongefundeerde uitspraken te doen over het vermeende gebrek aan integratie bij «een groot deel» van de islamitische jongeren in Nederland;\nconstaterende dat de Staatssecretaris na herhaaldelijke mondelinge en schriftelijke verzoeken niet in staat blijkt te zijn om zijn uitspraken te onderbouwen;\noverwegende dat de Staatssecretaris onvoldoende in staat is gebleken om\nzelfkritisch te evalueren op het eigen handelen;\nvan mening dat een bewindspersoon die zodanig faalt, niet langer het vertrouwen van de Kamer kan genieten;\nspreekt uit het vertrouwen in Staatssecretaris Nobel op te zeggen,\nen gaat over tot de orde van de dag.\nErgin",
  "content_char_count": 1027,
  "source": {
    "document_id": "4f80478f-330a-4607-ae39-b44279bf413e",
    "document_nummer": "2024D46017",
    "document_soort": "Motie",
    "publication_id": "bb92ec19-7a50-413f-a9e0-2c3e8d19e1d8",
    "publication_content_type": "application/xml",
    "publication_length": 2530,
    "cached": false,
    "binary_path": "bronmateriaal-onbewerkt\\cache\\document_publications\\bb92ec19-7a50-413f-a9e0-2c3e8d19e1d8.xml"
  },
  "issues": []
}