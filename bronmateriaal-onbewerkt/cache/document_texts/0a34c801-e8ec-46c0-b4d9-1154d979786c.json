{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n776\nMOTIE VAN DE LEDEN WELZIJN EN CEDER\nVoorgesteld\n6 november 2024\nDe Kamer,\ngehoord de beraadslaging,\noverwegende dat het staande praktijk is dat bij het afbetalen van schulden in eerste instantie de incassokosten worden verminderd, dan de rente en pas daarna de openstaande schuld, terwijl regelgeving de ruimte laat om deze volgorde te veranderen;\noverwegende dat deze volgorde de schuldenindustrie in stand houdt;\noverwegende dat het zowel symbolisch als materieel uitmaakt als eerst de openstaande schuld wordt afbetaald en daarna de rest;\nverzoekt de regering om te onderzoeken hoe als overheid het goede voorbeeld te geven is en de toerekenvolgorde van schulden waarbij de overheid de schuldeiser is om te draaien, zodat de openstaande schuld eerst wordt afbetaald, en de Kamer hierover begin 2025 te informeren,\nen gaat over tot de orde van de dag.\nWelzijn\nCeder",
  "content_char_count": 1020,
  "source": {
    "document_id": "781b28d4-cf7b-4c2e-977b-3e329676a052",
    "document_nummer": "2024D42412",
    "document_soort": "Motie",
    "publication_id": "0a34c801-e8ec-46c0-b4d9-1154d979786c",
    "publication_content_type": "application/xml",
    "publication_length": 2445,
    "cached": false,
    "binary_path": "bronmateriaal-onbewerkt\\cache\\document_publications\\0a34c801-e8ec-46c0-b4d9-1154d979786c.xml"
  },
  "issues": []
}