{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n23\nMOTIE VAN HET LID KOSTIĆ\nVoorgesteld\n16 oktober 2024\nDe Kamer,\ngehoord de beraadslaging,\nconstaterende dat negen op de tien Nederlanders vindt dat het welzijn van vissen beter moet worden beschermd;\nconstaterende dat de Raad voor Dierenaangelegenheden (RDA) al in 2018 adviseerde om meer erkenning te geven aan de intrinsieke waarde van vissen en dat we een morele verantwoordelijkheid hebben om rekening te houden met vissen en hun welzijn, gezondheid en integriteit;\noverwegende dat de Staatssecretaris van LVVN bij recente besluiten die invloed hebben op vissen motiveert waarom Nederland vanuit een economisch oogpunt bepaalde standpunten inneemt, zonder aan te geven welke gevolgen deze standpunten hebben voor het welzijn van vissen;\nverzoekt de regering om voortaan bij het informeren van de Kamer over besluiten die vissenwelzijn raken ook aan te geven op welke manier de intrinsieke waarde en het welzijn, de gezondheid en de integriteit van vissen zijn meegewogen,\nen gaat over tot de orde van de dag.\nKostić",
  "content_char_count": 1271,
  "source": {
    "document_id": "1e4a46ea-54ee-44a5-ab8f-e799b35ec552",
    "document_nummer": "2024D38818",
    "document_soort": "Motie",
    "publication_id": "ce60c01f-7cd6-422a-942e-e6b463aecbe7",
    "publication_content_type": "application/xml",
    "publication_length": 2679,
    "cached": false,
    "binary_path": "bronmateriaal-onbewerkt\\cache\\document_publications\\ce60c01f-7cd6-422a-942e-e6b463aecbe7.xml"
  },
  "issues": []
}