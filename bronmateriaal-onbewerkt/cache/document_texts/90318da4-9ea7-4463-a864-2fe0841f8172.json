{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n33\nMOTIE VAN HET LID VEDDER C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat de Lelylijn noodzakelijk is voor de toekomst van noordelijk Nederland, onder andere als het gaat om de bereikbaarheid, het ontsluiten van nieuwe woningen en de werkgelegenheid;\nconstaterende dat de voortgang van de Lelylijn momenteel stilligt, omdat de MIRT-verkenning nog niet wordt gestart, omdat de spelregel «zicht op 75% financiering» een obstakel vormt;\noverwegende dat om aan de 75%-regel te kunnen voldoen in ieder geval de huidige reservering voor de Lelylijn van 3,4 miljard euro intact moet worden gelaten;\nconstaterende dat de Kamer met de motie-De Hoop c.s. (\n36 410-A, nr. 33\n) al heeft uitgesproken dat het budget voor de Lelylijn gereserveerd moet blijven;\nverzoekt de regering vóór de Voorjaarsnota de financieringsroutes in beeld te brengen waarmee kan worden voldaan aan de benodigde 75% financiering voor het project;\nverzoekt de regering daarbij tevens te onderzoeken of er in de MIRT-systematiek niet alleen een ondergrens, maar ook een bovengrens zou moeten worden gehanteerd inzake de 75%-financieringsspelregel,\nen gaat over tot de orde van de dag.\nVedder\nGrinwis\nBamenga\nDe Hoop\nKostić",
  "content_char_count": 1419,
  "source": {
    "document_id": "55b9655c-d6ee-4da2-a86b-2b7d8c1cec8a",
    "document_nummer": "2024D46043",
    "document_soort": "Motie",
    "publication_id": "90318da4-9ea7-4463-a864-2fe0841f8172",
    "publication_content_type": "application/xml",
    "publication_length": 3081,
    "cached": false,
    "binary_path": "bronmateriaal-onbewerkt\\cache\\document_publications\\90318da4-9ea7-4463-a864-2fe0841f8172.xml"
  },
  "issues": []
}