{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n117\nMOTIE VAN DE LEDEN SNELLER EN TSEGGAI\nVoorgesteld\n3 april 2025\nDe Kamer,\ngehoord de beraadslaging,\nconstaterende dat een wettelijke regeling voor meerouderschap en meeroudergezag in het belang is van het kind;\nconstaterende dat een op de vijf meeroudergezinnen problemen ervaart met het ontbreken van zo'n regeling;\nconstaterende dat de Kamer al in 2022 vroeg om een concreet stappenplan en dat dat er nog steeds niet is;\nconstaterende dat er geen stelselwijzigingen nodig zijn wanneer zo veel mogelijk wordt aangesloten bij bestaande regelingen;\nvan mening dat er hiermee geen substantiële juridische of uitvoeringstechnische barrières meer zijn voor meerouderschap en meeroudergezag;\nverzoekt de regering om nog dit jaar een voorstel tot aanpassing van het Burgerlijk Wetboek naar de Kamer te sturen om meerouderschap en meeroudergezag te erkennen;\nverzoekt de regering om daarbij met een samenloopregeling eventuele onduidelijkheid naar andere nog niet aangepaste wetten en regels op te lossen,\nen gaat over tot de orde van de dag.\nSneller\nTseggai",
  "content_char_count": 1162,
  "source": {
    "document_id": "694a6df5-52ad-4bbd-bfd1-0431823f9f6c",
    "document_nummer": "2025D14848",
    "document_soort": "Motie",
    "publication_id": "6bff9af2-fe8d-451c-b066-1c8a7438f85a",
    "publication_content_type": "application/xml",
    "publication_length": 2651,
    "cached": false,
    "binary_path": "bronmateriaal-onbewerkt\\cache\\document_publications\\6bff9af2-fe8d-451c-b066-1c8a7438f85a.xml"
  },
  "issues": []
}