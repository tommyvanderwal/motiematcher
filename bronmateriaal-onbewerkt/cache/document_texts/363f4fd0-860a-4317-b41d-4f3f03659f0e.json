{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n192\nMOTIE VAN HET LID DANIËLLE JANSEN\nVoorgesteld\n21 mei 2025\nDe Kamer,\ngehoord de beraadslaging,\noverwegende dat beperking van toegang tot zorg resulteert in uitstel van medisch noodzakelijke behandeling, waardoor gezondheidsproblemen verergeren en veel duurdere spoedeisende hulp en ziekenhuisopnames noodzakelijk worden;\noverwegende dat internationaal onderzoek aantoont dat elke euro geïnvesteerd in toegankelijke medisch noodzakelijke zorg voor onverzekerden leidt tot significante besparingen in de totale zorguitgaven op middellange en lange termijn;\noverwegende dat niet of niet-tijdig verleende zorg ook buiten het zorgdomein leidt tot extra kosten in het brede maatschappelijke domein en negatieve effecten heeft op, onder meer, de ervaren sociale veiligheid;\noverwegende dat het aantal onverzekerden jaarlijks toeneemt;\nverzoekt de regering een onderzoek te starten naar de relatie tussen niet (tijdig) verleende medisch noodzakelijke zorg en de daaruit uiteindelijk voortvloeiende zorg- en maatschappelijke kosten dan wel effecten op middellange en lange termijn,\nen gaat over tot de orde van de dag.\nDaniëlle Jansen",
  "content_char_count": 1333,
  "source": {
    "document_id": "0d51c0df-4098-4d83-9cd0-21dddac873d4",
    "document_nummer": "2025D22991",
    "document_soort": "Motie",
    "publication_id": "363f4fd0-860a-4317-b41d-4f3f03659f0e",
    "publication_content_type": "application/xml",
    "publication_length": 5219,
    "cached": false,
    "binary_path": "bronmateriaal-onbewerkt\\cache\\document_publications\\363f4fd0-860a-4317-b41d-4f3f03659f0e.xml"
  },
  "issues": []
}