{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n704\nMOTIE VAN HET LID DIEDERIK VAN DIJK\nVoorgesteld\n21 december 2023\nDe Kamer,\ngehoord de beraadslaging,\nconstaterende dat het dreigingsniveau in Nederland van 3 naar 4 is opgeschaald vanwege een optelsom van ontwikkelingen, zoals de oorlog tussen IsraÃ«l en Hamas en oproepen van terroristische organisaties tot het plegen van aanslagen;\noverwegende dat bij een Deense antiterreuractie een terrorismeverdachte in Rotterdam is opgepakt vanwege verdenking van het aanhangen en financieren van terreurorganisatie Hamas;\noverwegende dat personen die terreur verheerlijken en terreurorganisaties aanhangen een gevaar vormen voor de nationale veiligheid;\nverzoekt de regering om zich in Europees verband in te spannen voor een visumverbod voor aanhangers en sympathisanten van Hamas,\nen gaat over tot de orde van de dag.\nDiederik van Dijk",
  "content_char_count": 936,
  "source": {
    "document_id": "57216e70-c214-4f1e-aa9f-698310e9b265",
    "document_nummer": "2023D51169",
    "document_soort": "Motie",
    "publication_id": "bad358e5-4f94-45f3-965f-06c73dfc1555",
    "publication_content_type": "application/xml",
    "publication_length": 2289,
    "cached": false,
    "binary_path": "bronmateriaal-onbewerkt\\cache\\document_publications\\bad358e5-4f94-45f3-965f-06c73dfc1555.xml"
  },
  "issues": []
}