{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n50\nMOTIE VAN HET LID PODT\nVoorgesteld\n7 februari 2024\nDe Kamer,\ngehoord de beraadslaging,\nconstaterende dat er de komende jaren veel en snelle innovatie nodig is in de defensie-industrie;\nconstaterende dat hiervoor voldoende innovaties noodzakelijk zijn, zeker in die sectoren waarin Nederland koploper is;\noverwegende dat banken en grote investeerders aarzelend zijn om te beleggen in de defensie-industrie;\nverzoekt het kabinet de mogelijkheden van een garantiefonds uit te werken, waarbij aandacht is voor de bijdrage die een garantiefonds kan bieden bij de stimulering van innovatie in de sector en aan het over de drempel helpen van banken en investeerders met koudwatervrees;\nverzoekt het kabinet hierover uiterlijk voor de zomer aan de Kamer te rapporteren,\nen gaat over tot de orde van de dag.\nPodt",
  "content_char_count": 982,
  "source": {
    "document_id": "edaa4541-307c-4976-95f0-9a231d27d975",
    "document_nummer": "2024D04535",
    "document_soort": "Motie",
    "publication_id": "7895945b-a8bd-495e-8415-d2c095181b4b",
    "publication_content_type": "application/xml",
    "publication_length": 2407,
    "cached": false,
    "binary_path": "bronmateriaal-onbewerkt\\cache\\document_publications\\7895945b-a8bd-495e-8415-d2c095181b4b.xml"
  },
  "issues": []
}