{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n437\nMOTIE VAN HET LID SLAGT-TICHELMAN\nVoorgesteld\n24 april 2025\nDe Kamer,\ngehoord de beraadslaging,\nconstaterende dat er zorgen zijn uitgesproken tijdens het commissiedebat over de daadkracht en het tempo waarmee de langdurige zorg toekomstbestendig gemaakt wordt;\nconstaterende dat de bouwopgave voor ouderenwoningen enorm is en de kans dat we de doelstelling van 2030 halen steeds kleiner lijkt;\noverwegende dat in de Voorjaarsnota nu geen concrete oplossingen zijn opgenomen om de uitdagingen in de langdurige zorg op te pakken en daarbij de vraag openstaat in hoeverre het mogelijk is om de structurele opgave van de langdurige zorg op te lossen binnen het huidige financiële kader;\noverwegende dat de situatie vraagt om daadkrachtige en concrete stappen;\noverwegende dat er versnippering van initiatieven wordt ervaren: er is veel\noverlap en weinig samenhang tussen de beleidsplannen en akkoorden (IZA, AZWA, HLO et cetera);\nverzoekt de regering voor de begroting van 2026 een concreet plan van aanpak te presenteren waarin de structurele opgave in de langdurige zorg, inclusief de bouwopgave voor ouderenwoningen, helder wordt geadresseerd;\nverzoekt de regering voor de begroting van 2026 te zorgen voor duidelijkheid over de financiële uitwerking van het hoofdlijnenakkoord ouderenzorg en de wijze waarop de benodigde middelen beschikbaar worden gesteld,\nen gaat over tot de orde van de dag.\nSlagt-Tichelman",
  "content_char_count": 1512,
  "source": {
    "document_id": "af53090c-cafe-44e7-bf88-fcd19c7c2d5d",
    "document_nummer": "2025D19042",
    "document_soort": "Motie",
    "publication_id": "e4d8c4a1-a24a-4c10-b378-e49e71db3234",
    "publication_content_type": "application/xml",
    "publication_length": 5247,
    "cached": false,
    "binary_path": "bronmateriaal-onbewerkt\\cache\\document_publications\\e4d8c4a1-a24a-4c10-b378-e49e71db3234.xml"
  },
  "issues": []
}