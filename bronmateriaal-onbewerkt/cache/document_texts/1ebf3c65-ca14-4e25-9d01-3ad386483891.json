{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 207\nChina\nNr.\n93\nMOTIE VAN HET LID KAHRAMAN C.S.\nVoorgesteld\n9 april 2025\nDe Kamer,\ngehoord de beraadslaging,\nconstaterende dat de dalai lama dit jaar zijn 90ste verjaardag zal vieren waardoor het gesprek over zijn opvolger als hoofd van het Tibetaans boeddhisme op gang is gekomen;\noverwegende dat er onder de Tibetanen en de Tibetaanse regering in ballingschap zorgen leven over de inmenging van de Chinese Communistische Partij bij het aanwijzen van een opvolger;\nvan mening dat inmenging in Tibetaanse gebruiken met betrekking tot hun geestelijk leider ongewenst is;\nspreekt uit dat de Chinese Communistische Partij geen stem mag hebben in de opvolging van de dalai lama;\nverzoekt het kabinet dit signaal in bilaterale en multilaterale gremia uit te dragen,\nen gaat over tot de orde van de dag.\nKahraman\nPaternotte\nBoswijk",
  "content_char_count": 900,
  "source": {
    "document_id": "40db379c-8511-4546-90d6-84f66636b042",
    "document_nummer": "2025D15885",
    "document_soort": "Motie",
    "publication_id": "1ebf3c65-ca14-4e25-9d01-3ad386483891",
    "publication_content_type": "application/xml",
    "publication_length": 2367,
    "cached": false,
    "binary_path": "bronmateriaal-onbewerkt\\cache\\document_publications\\1ebf3c65-ca14-4e25-9d01-3ad386483891.xml"
  },
  "issues": []
}