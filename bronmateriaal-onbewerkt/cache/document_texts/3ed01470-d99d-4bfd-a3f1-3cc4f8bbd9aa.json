{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n68\nMOTIE VAN HET LID WESTERVELD\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat alle gemeenten vanaf 2025 moeten voldoen aan een wettelijke zorgplicht voor een bibliotheekvoorziening;\nconstaterende dat vanaf 18-jarige leeftijd een snelle daling te zien is en nog maar 8% betaalt voor een lidmaatschap van de bibliotheek;\noverwegende dat in tijden van teruglopende taalvaardigheid onder jongeren het goed is om deze groep als lid te behouden;\noverwegende dat iedereen toegang zou moeten hebben tot informatie, en de bibliotheek daarnaast een startpunt is voor andere gratis essentiÃ«le voorzieningen;\nverzoekt de regering in aanloop naar de versterking van het bibliotheeknetwerk in 2025 met gemeenten en bibliotheken te kijken naar mogelijkheden voor een gratis bibliotheekabonnement voor alle leeftijden, te beginnen met de laagste inkomensgroepen,\nen gaat over tot de orde van de dag.\nWesterveld",
  "content_char_count": 1136,
  "source": {
    "document_id": "d5ac0209-e2b5-41ff-925a-fb18b77ca8f4",
    "document_nummer": "2024D01322",
    "document_soort": "Motie",
    "publication_id": "3ed01470-d99d-4bfd-a3f1-3cc4f8bbd9aa",
    "publication_content_type": "application/xml",
    "publication_length": 2566,
    "cached": false,
    "binary_path": "bronmateriaal-onbewerkt\\cache\\document_publications\\3ed01470-d99d-4bfd-a3f1-3cc4f8bbd9aa.xml"
  },
  "issues": []
}