{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 477\nBestrijden witwassen en terrorismefinanciering\nNr.\n107\nMOTIE VAN DE LEDEN ERGIN EN VAN DER LEE\nVoorgesteld\n30 januari 2025\nDe Kamer,\ngehoord de beraadslaging,\nconstaterende dat de uitvoering van de Wwft uit de hand is gelopen en inmiddels meer dan 1,4 miljard euro kost;\nconstaterende dat te veel Nederlanders worden onderworpen aan een vragenvuur vanwege de Wwft;\noverwegende dat de oneerlijke bejegening van Nederlanders samenhangt met hoe alle ongebruikelijke transacties worden gemonitord;\noverwegende dat met de invoering van het AML-pakket in 2027 wordt overgegaan naar het monitoren van alleen verdachte transacties;\nconstaterende dat DNB in 2021 heeft geadviseerd om over te stappen van het monitoren van ongebruikelijke transacties naar verdachte transacties en daarbij heeft aangegeven dat de kwaliteit van meldingen zal toenemen en het monitoringssysteem scherper afgesteld kan worden;\nvan mening dat het in stand houden van de huidige situatie onnodig veel leed en ellende veroorzaakt bij Nederlanders;\nverzoekt de regering om bij de behandeling van het plan van aanpak in april te komen met een voorstel om de monitoring op een verantwoorde manier te wijzigen van ongebruikelijke transacties naar verdachte transacties,\nen gaat over tot de orde van de dag.\nErgin\nVan der Lee",
  "content_char_count": 1365,
  "source": {
    "document_id": "72f35a07-12cc-4778-a997-10dc967c6e12",
    "document_nummer": "2025D03762",
    "document_soort": "Motie",
    "publication_id": "7f212a1b-b4e8-4ac7-97ec-0ea20b70cf61",
    "publication_content_type": "application/xml",
    "publication_length": 2904,
    "cached": false,
    "binary_path": "bronmateriaal-onbewerkt\\cache\\document_publications\\7f212a1b-b4e8-4ac7-97ec-0ea20b70cf61.xml"
  },
  "issues": []
}