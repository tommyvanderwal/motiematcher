{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 911\nBestrijding georganiseerde criminaliteit\nNr.\n484\nMOTIE VAN HET LID MICHON-DERKZEN\nVoorgesteld\n23 september 2025\nDe Kamer,\ngehoord de beraadslaging,\nconstaterende dat ondermijnende criminaliteit vanuit de onderwereld de bovenwereld binnentreedt;\nconstaterende dat er een toename is van het gebruik van illegaal vuurwerk zoals cobra's, die worden ingezet als explosieven voor woningen of winkelpanden in woonwijken;\nconstaterende dat het kabinet eerder heeft aangegeven dat de aanpak van illegaal vuurwerk onderdeel is van de bestrijding van ondermijnende criminaliteit (13 november 2020 en 19 december 2024);\nvan mening dat het goed is om transparant te zijn over het in beslag genomen illegale vuurwerk;\nverzoekt de regering om voor de aankomende vijf jaar een jaarlijkse doelstelling te formuleren voor het aantal kilo in beslag genomen illegaal vuurwerk,\nen gaat over tot de orde van de dag.\nMichon-Derkzen",
  "content_char_count": 986,
  "source": {
    "document_id": "a352e253-97b2-4d09-87d4-30aa0b9515b9",
    "document_nummer": "2025D41217",
    "document_soort": "Motie",
    "publication_id": "59f1e4e9-36c0-4b77-bf27-4155feb5ecd6",
    "publication_content_type": "application/xml",
    "publication_length": 4587,
    "cached": false,
    "binary_path": "bronmateriaal-onbewerkt\\cache\\document_publications\\59f1e4e9-36c0-4b77-bf27-4155feb5ecd6.xml"
  },
  "issues": []
}