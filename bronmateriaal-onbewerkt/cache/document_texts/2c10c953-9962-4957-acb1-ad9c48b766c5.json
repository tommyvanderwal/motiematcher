{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 412\nWijziging van de Waterschapswet, de Waterwet en de Algemene wet bestuursrecht in verband met het versterken van de toepassing van het profijtbeginsel bij de watersysteemheffing, het geven van ruimte aan nieuwe ontwikkelingen en het oplossen van enkele knelpunten\nNr.\n23\nMOTIE VAN DE LEDEN OLGER VAN DIJK EN PIERIK\nVoorgesteld\n18 april 2024\nDe Kamer,\ngehoord de beraadslaging,\nconstaterende dat in de huidige heffingssystematiek van de zuiverings- en verontreinigingsheffing alleen onderscheid gemaakt wordt tussen eenpersoons- en meerpersoonshuishoudens;\nconstaterende dat een tweepersoonshuishouden wordt aangeslagen voor hetzelfde aantal vervuilingseenheden als een drie- of hogeraantalpersoonshuishouden;\noverwegende dat het wenselijk en eerlijker is dat huishoudens een belasting betalen die past bij hun omvang;\nverzoekt de regering te onderzoeken hoe de zuiverings- en verontreinigingsheffing meer op basis van de omvang van huishoudens geheven kan worden,\nen gaat over tot de orde van de dag.\nOlger van Dijk\nPierik",
  "content_char_count": 1099,
  "source": {
    "document_id": "68d647f8-9c08-42a0-8772-8496e079c579",
    "document_nummer": "2024D15917",
    "document_soort": "Motie",
    "publication_id": "2c10c953-9962-4957-acb1-ad9c48b766c5",
    "publication_content_type": "application/xml",
    "publication_length": 2522,
    "cached": false,
    "binary_path": "bronmateriaal-onbewerkt\\cache\\document_publications\\2c10c953-9962-4957-acb1-ad9c48b766c5.xml"
  },
  "issues": []
}