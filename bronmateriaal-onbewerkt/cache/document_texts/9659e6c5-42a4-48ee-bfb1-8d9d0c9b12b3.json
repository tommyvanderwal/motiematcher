{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n41\nMOTIE VAN DE LEDEN GRINWIS EN VEDDER\nVoorgesteld tijdens het Notaoverleg van\n22 januari 2024\nDe Kamer,\ngehoord de beraadslaging,\noverwegende dat een klein jaar geleden de motie-Grinwis/Boswijk (\n34 682/35 334, nr. 143\n) is aangenomen om de beleidsregels inzake extern salderen zo aan te scherpen dat eventueel aanwezige dier- en fosfaatrechten niet meer los verkocht kunnen worden;\noverwegende dat het Ministerie van IenW bij extern salderen momenteel de eventueel aanwezige dier- en fosfaatrechten niet opkoopt;\noverwegende dat de druk op de mestmarkt momenteel enorm is en nog extremer wordt als gevolg van de afbouw van de derogatie;\nverzoekt de regering de beleidsregels voor extern salderen op korte termijn zodanig te verbeteren dat eventueel aanwezige dier- en fosfaatrechten niet meer los verkocht worden, maar in de transactie worden betrokken;\nverzoekt de regering voorts dat het Rijk, dus ook IenW, per heden bij extern salderen zich voortaan ook richt op de opkoop van eventueel aanwezige dier- en fosfaatrechten,\nen gaat over tot de orde van de dag.\nGrinwis\nVedder",
  "content_char_count": 1244,
  "source": {
    "document_id": "0b7bafdc-3ae8-4f41-8d34-d92fcf443790",
    "document_nummer": "2024D01902",
    "document_soort": "Motie",
    "publication_id": "9659e6c5-42a4-48ee-bfb1-8d9d0c9b12b3",
    "publication_content_type": "application/xml",
    "publication_length": 2811,
    "cached": false,
    "binary_path": "bronmateriaal-onbewerkt\\cache\\document_publications\\9659e6c5-42a4-48ee-bfb1-8d9d0c9b12b3.xml"
  },
  "issues": []
}