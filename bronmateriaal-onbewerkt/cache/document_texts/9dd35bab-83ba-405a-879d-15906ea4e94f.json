{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n119\nMOTIE VAN DE LEDEN KRUL EN MOHANDIS\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat er een stelselherziening en wetsvoorstel lokale publieke omroepen in de maak is;\noverwegende dat streekvorming kansen biedt voor verdere innovatie en professionalisering van de lokale omroepen en samenwerking met private media;\noverwegende dat een deel van de gemeenten meer geld uitgeeft aan de lokale omroep dan het richtsnoerbedrag en dat gemeenten vanaf 2026 voor grote uitdagingen staan;\nverzoekt de regering om bij de Voorjaarsnota 2025 met voorstellen te komen die ervoor zorgen dat de huidige investeringen van de rijksoverheid en gemeenten in de streekvorming van lokale omroepen kunnen worden voortgezet, alsmede de maatregel zo in te voeren dat er geen korting plaatsvindt op de rijkssubsidie als blijkt dat gemeentes ook na inwerkingtreding van de wet blijvend subsidie verstrekken aan lokale omroepen,\nen gaat over tot de orde van de dag.\nKrul\nMohandis",
  "content_char_count": 1227,
  "source": {
    "document_id": "f7b36d36-bfe0-45d2-b32a-e9ac562aae50",
    "document_nummer": "2024D47186",
    "document_soort": "Motie",
    "publication_id": "9dd35bab-83ba-405a-879d-15906ea4e94f",
    "publication_content_type": "application/xml",
    "publication_length": 2707,
    "cached": false,
    "binary_path": "bronmateriaal-onbewerkt\\cache\\document_publications\\9dd35bab-83ba-405a-879d-15906ea4e94f.xml"
  },
  "issues": []
}