{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n294\nMOTIE VAN HET LID KOSTIC\nVoorgesteld\n9 april 2024\nDe Kamer,\ngehoord de beraadslaging,\nconstaterende dat volgens jurisprudentie de Richtlijn industriële emissies (RIE) zo moet worden geïnterpreteerd dat alle Europese bedrijven alle passende en preventieve maatregelen moeten nemen om de gezondheid van omwonenden te beschermen;\nconstaterende dat zowel de RIE als de Omgevingswet al de mogelijkheid biedt om scherper te vergunnen dan de best beschikbare technieken (BBT) als de volksgezondheid in het geding is;\noverwegende dat onder andere in de omgeving van Tata Steel en Chemours de volksgezondheid in het geding is;\nverzoekt de regering het bevoegd gezag te helpen om zo snel mogelijk alle passende en preventieve maatregelen te nemen om de uitstoot van schadelijke stoffen door grote vervuilers te minimaliseren en de gezondheid van omwonenden en medewerkers te beschermen,\nen gaat over tot de orde van de dag.\nKostić",
  "content_char_count": 1027,
  "source": {
    "document_id": "50100f8d-4315-47ea-b55b-b3c8a7bad7f2",
    "document_nummer": "2024D14182",
    "document_soort": "Motie",
    "publication_id": "8cc21763-d542-457b-bef4-105282528302",
    "publication_content_type": "application/xml",
    "publication_length": 2382,
    "cached": false,
    "binary_path": "bronmateriaal-onbewerkt\\cache\\document_publications\\8cc21763-d542-457b-bef4-105282528302.xml"
  },
  "issues": []
}