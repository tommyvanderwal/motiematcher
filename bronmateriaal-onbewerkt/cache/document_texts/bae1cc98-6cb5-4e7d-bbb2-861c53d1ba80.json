{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 496\nWijziging van de Wet goed verhuurderschap, Boek 7 van het Burgerlijk Wetboek, de Uitvoeringswet huurprijzen woonruimte en enige andere wetten in verband met de regulering van huurprijzen en de bescherming van rechten van huurders (Wet betaalbare huur)\nNr.\n69\nMOTIE VAN HET LID EL ABASSI\nVoorgesteld\n24 april 2024\nDe Kamer,\ngehoord de beraadslaging,\nconstaterende dat de Raad van State aangeeft dat de invoering van de Wet betaalbare huur het risico met zich meebrengt dat verhuurders massaal overgaan tot de verkoop van hun huurwoningen;\noverwegende dat het behoud van een omvangrijk en divers aanbod van huurwoningen cruciaal is voor het welzijn van de huurmarkt;\noverwegende dat woningcorporaties een substantieel deel van de huurwoningenvoorraad beheren;\nverzoekt de regering om in samenspraak met woningcorporaties duidelijke en stringente criteria vast te stellen voor de verkoop van huurwoningen, waarbij verkoop enkel onder strikte voorwaarden en met gedegen motivering plaatsvindt;\nverzoekt de regering tevens om de Kamer over deze afspraken te informeren,\nen gaat over tot de orde van de dag.\nEl Abassi",
  "content_char_count": 1189,
  "source": {
    "document_id": "786d6279-e202-4d1b-b20c-ec7d3f63d6e8",
    "document_nummer": "2024D17063",
    "document_soort": "Motie",
    "publication_id": "bae1cc98-6cb5-4e7d-bbb2-861c53d1ba80",
    "publication_content_type": "application/xml",
    "publication_length": 2561,
    "cached": false,
    "binary_path": "bronmateriaal-onbewerkt\\cache\\document_publications\\bae1cc98-6cb5-4e7d-bbb2-861c53d1ba80.xml"
  },
  "issues": []
}