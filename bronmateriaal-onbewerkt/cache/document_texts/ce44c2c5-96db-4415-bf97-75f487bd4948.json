{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2973\nMOTIE VAN DE LEDEN HIRSCH EN KAMMINGA\nVoorgesteld\n14 november 2024\nDe Kamer,\ngehoord de beraadslaging,\nconstaterende dat de handelsverhoudingen internationaal zullen verschuiven door onder andere de protectionistische handelspolitiek van de aantredende Amerikaanse president Trump en de assertieve houding van China;\nconstaterende dat dit een groot effect zal hebben op de Nederlandse economie en dus vraagt om een proactief antwoord van Nederland en Europa om zich in de veranderende verhoudingen staande te houden;\nconstaterende dat het nog ontbreekt aan een duidelijke kabinetsvisie op dit thema;\nverzoekt de regering om de Kamer per brief te informeren over een visie op de veranderende handelsverhoudingen, de verwachte gevolgen voor de Nederlandse economie, en haar handelingsperspectief,\nen gaat over tot de orde van de dag.\nHirsch\nKamminga",
  "content_char_count": 986,
  "source": {
    "document_id": "f8b24861-73f5-49d4-a4cc-ff7bba710fcf",
    "document_nummer": "2024D44273",
    "document_soort": "Motie",
    "publication_id": "ce44c2c5-96db-4415-bf97-75f487bd4948",
    "publication_content_type": "application/xml",
    "publication_length": 2423,
    "cached": false,
    "binary_path": "bronmateriaal-onbewerkt\\cache\\document_publications\\ce44c2c5-96db-4415-bf97-75f487bd4948.xml"
  },
  "issues": []
}