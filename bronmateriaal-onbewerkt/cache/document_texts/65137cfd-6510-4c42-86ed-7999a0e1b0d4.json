{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 247\nAcute zorg\nNr.\n448\nMOTIE VAN HET LID DANIËLLE JANSEN\nVoorgesteld\n11 april 2024\nDe Kamer,\ngehoord de beraadslaging,\nconstaterende dat nog steeds een stijgende trend is te zien in het aantal ouderen dat overlijdt door een accidentele val;\nconstaterende dat de toegankelijkheid van de acutezorgketen onder druk staat en naar verwachting verder zal toenemen;\noverwegende dat het budget voor valpreventie structureel ongeveer 50 miljoen euro per jaar is;\noverwegende dat deze investering in valpreventie vooralsnog meer een inspanningsverplichting lijkt dan een resultaatsverplichting;\nverzoekt de regering om een resultaatsverplichting te verbinden aan de investering in valpreventie en de effecten van de huidige valpreventiemaatregelen meer en frequent inzichtelijk te maken,\nen gaat over tot de orde van de dag.\nDaniëlle Jansen",
  "content_char_count": 904,
  "source": {
    "document_id": "5f97b4f7-1128-44ff-80b9-666b1ba363e3",
    "document_nummer": "2024D14527",
    "document_soort": "Motie",
    "publication_id": "65137cfd-6510-4c42-86ed-7999a0e1b0d4",
    "publication_content_type": "application/xml",
    "publication_length": 2330,
    "cached": false,
    "binary_path": "bronmateriaal-onbewerkt\\cache\\document_publications\\65137cfd-6510-4c42-86ed-7999a0e1b0d4.xml"
  },
  "issues": []
}