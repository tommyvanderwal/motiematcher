{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 624\nInitiatiefnota van het lid De Korte over een kritische reflectie op euthanasie bij psychisch lijden van jonge mensen\nNr.\n9\nMOTIE VAN DE LEDEN BIKKER EN DIEDERIK VAN DIJK\nVoorgesteld tijdens het notaoverleg van\n16 juni 2025\nDe Kamer,\ngehoord de beraadslaging,\noverwegende dat het aantal euthanasieverzoeken van mensen onder de 30 jaar al meerdere jaren significant stijgt;\noverwegende dat juist bij deze groep wetenschappelijk is aangetoond dat het brein nog niet is uitontwikkeld;\noverwegende dat de beroepsgroep een verschil van opvatting kent over wat goede zorg is voor deze groep patiënten, maar dat euthanasie geen behandeloptie is;\noverwegende dat de ggz al jarenlang kampt met wachtlijsten, die tot verergering van de problematiek kunnen leiden;\nvoorts overwegende dat de Wet toetsing levensbeëindiging op verzoek en hulp bij zelfdoding geen noodrem heeft bij onvoorziene ontwikkelingen waarvan de oorzaken en gevolgen nog onvoldoende bekend zijn;\nverzoekt de regering te onderzoeken of en hoe een noodventiel in de Wet toetsing levensbeëindiging op verzoek en hulp bij zelfdoding behulpzaam kan zijn, zodat bij onvoorziene ontwikkelingen een pas op de plaats mogelijk is,\nen gaat over tot de orde van de dag.\nBikker\nDiederik van Dijk",
  "content_char_count": 1319,
  "source": {
    "document_id": "2500adc8-5d3d-4a21-bdb8-ca0a7d6023b4",
    "document_nummer": "2025D28154",
    "document_soort": "Motie",
    "publication_id": "dfc87387-48e5-4178-949c-0fe82b88b82c",
    "publication_content_type": "application/xml",
    "publication_length": 5403,
    "cached": false,
    "binary_path": "bronmateriaal-onbewerkt\\cache\\document_publications\\dfc87387-48e5-4178-949c-0fe82b88b82c.xml"
  },
  "issues": []
}