{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n386\nMOTIE VAN HET LID GABRIËLS\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat aan de Plastic Tafel geen consensus is bereikt over de plastic-heffing;\nconstaterende dat deze heffing dus bij de afvalverbrandingscentrales komt te liggen;\noverwegende dat het onwenselijk is dat inwoners hierdoor veel meer gaan betalen voor hun afvalstoffenheffing en recyclers meer gaan betalen voor hun residu;\nverzoekt de regering om de plastic-heffing niet volledig bij de afvalverbrandingsinstallaties te laten landen, maar deze evenredig te verdelen over de gehele keten, waaronder producenten van fossiele polymeren en bedrijven die onnodige plastics op de markt brengen zoals supermarktketens,\nen gaat over tot de orde van de dag.\nGabriëls",
  "content_char_count": 876,
  "source": {
    "document_id": "b5610b96-030d-45d0-bc07-560ef6ec7cbd",
    "document_nummer": "2025D42994",
    "document_soort": "Motie",
    "publication_id": "804e8dfc-8265-46b8-8d14-429607165e62",
    "publication_content_type": "application/xml",
    "publication_length": 4536,
    "cached": false,
    "binary_path": "bronmateriaal-onbewerkt\\cache\\document_publications\\804e8dfc-8265-46b8-8d14-429607165e62.xml"
  },
  "issues": []
}