{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n371\nMOTIE VAN HET LID BOUTKAN\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat er voor windturbines geen uitgebreide producentenverantwoordelijkheid (UPV) geldt;\noverwegende dat het Rijksinstituut voor Volksgezondheid en Milieu (RIVM) inschat dat in 2030 door slijtage 2 tot 38.000 kilogram plastic in de zee terecht komt;\noverwegende dat de meeste windturbines worden afgeschreven na ongeveer vijftien jaar;\noverwegende dat de wieken van windturbines nog niet recyclebaar zijn na het einde van de levensduur;\nverzoekt de regering om voor producenten van windturbines een uitgebreide producentenverantwoordelijkheid in te voeren,\nen gaat over tot de orde van de dag.\nBoutkan",
  "content_char_count": 819,
  "source": {
    "document_id": "1388a72d-e324-4d44-9648-ea1f5dde4363",
    "document_nummer": "2025D24569",
    "document_soort": "Motie",
    "publication_id": "f319d8f4-3546-41f4-8163-85b79e214cf2",
    "publication_content_type": "application/xml",
    "publication_length": 4412,
    "cached": false,
    "binary_path": "bronmateriaal-onbewerkt\\cache\\document_publications\\f319d8f4-3546-41f4-8163-85b79e214cf2.xml"
  },
  "issues": []
}