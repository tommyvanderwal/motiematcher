{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n57\nMOTIE VAN HET LID BOSWIJK\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat criminaliteit niet stopt bij de landsgrenzen, en dat onder andere ANPR-camera’s in de grensgebieden de politie kunnen helpen bij de opsporing van criminelen;\nconstaterende dat in Nederland op lokaal niveau een verzoek tot plaatsing voor ANPR-camera’s wordt ingediend en op landelijk niveau hierover een besluit wordt genomen, terwijl in België een besluit tot plaatsing lokaal wordt genomen;\noverwegende dat ANPR-camera’s aan de grens en informatiedeling met buurlanden essentieel zijn in de strijd tegen grensoverschrijdende criminaliteit;\nverzoekt de regering om te onderzoeken hoe de gegevensdeling binnen de Benelux verbeterd kan worden en op welke manier Nederland kan leren van de aanpak van ANPR-camera’s in België,\nen gaat over tot de orde van de dag.\nBoswijk",
  "content_char_count": 1070,
  "source": {
    "document_id": "14119ee1-d7e3-4ce2-b375-9d5e00c5e4a1",
    "document_nummer": "2024D04809",
    "document_soort": "Motie",
    "publication_id": "e49ee830-5905-44f3-b733-80c037bd6877",
    "publication_content_type": "application/xml",
    "publication_length": 2485,
    "cached": false,
    "binary_path": "bronmateriaal-onbewerkt\\cache\\document_publications\\e49ee830-5905-44f3-b733-80c037bd6877.xml"
  },
  "issues": []
}