{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2024\nNr.\n109\nMOTIE VAN HET LID VAN OOSTENBRUGGEN C.S.\nVoorgesteld\n17 april 2024\nDe Kamer,\ngehoord de beraadslaging,\nconstaterende dat de Staatscommissie rechtsstaat tot taak heeft de regering vanuit het burgerperspectief te adviseren over voorstellen of maatregelen ter bevordering van «the rule of law» en de rechtsstatelijke cultuur, het functioneren van de rechtsstaat en het garanderen van effectieve rechtsbescherming;\noverwegende dat het in een democratische rechtsstaat van essentieel belang is om burgers te beschermen tegen overheidsbeleid dat negatieve en onvoorziene gevolgen kan hebben;\nvan mening dat de EU een grote invloed heeft op het nationale rechtssysteem en de bescherming van burgerrechten en daarmee een duidelijke rol speelt in het waarborgen van de democratische rechtsstaat;\nverzoekt de regering om in het onderzoek van de Staatscommissie rechtsstaat expliciet aandacht te besteden aan het EU-perspectief op de waarborging van de democratische rechtsstaat, waarin de rol van Europese instituties en verdragen in het beschermen van burgerrechten en het waarborgen van effectieve rechtsbescherming meegenomen wordt,\nen gaat over tot de orde van de dag.\nVan Oostenbruggen\nPalmen\nInge van Dijk",
  "content_char_count": 1418,
  "source": {
    "document_id": "4bb78c2f-f1cb-4350-b706-e1183197b323",
    "document_nummer": "2024D15622",
    "document_soort": "Motie",
    "publication_id": "c6be472d-ecad-4a40-844e-c649f80efa55",
    "publication_content_type": "application/xml",
    "publication_length": 2922,
    "cached": false,
    "binary_path": "bronmateriaal-onbewerkt\\cache\\document_publications\\c6be472d-ecad-4a40-844e-c649f80efa55.xml"
  },
  "issues": []
}