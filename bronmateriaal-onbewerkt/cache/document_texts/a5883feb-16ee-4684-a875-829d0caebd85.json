{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1121\nMOTIE VAN DE LEDEN DE HOOP EN BAMENGA\nVoorgesteld\n11 september 2024\nDe Kamer,\ngehoord de beraadslaging,\noverwegende dat de fatbikeoverlast nu slechts bestreden kan worden door intensieve handhaving, en fatbikeverkeershufters nu veelal anoniem en ongrijpbaar zijn;\noverwegende dat het voor de handhavers zonder gespecialiseerde technische kennis lastig is om vast te stellen of een fatbike of e-fiets aan de regels voldoet en/of het model is goedgekeurd voor de openbare weg;\nverzoekt de Minister om te onderzoeken of en hoe een kentekenplicht uitgebreid kan worden naar al het gemotoriseerde wegverkeer, inclusief e-bikes, fatbikes en andere of toekomstige voertuigen voor de openbare weg,\nen gaat over tot de orde van de dag.\nDe Hoop\nBamenga",
  "content_char_count": 860,
  "source": {
    "document_id": "020a823c-a2be-45d8-91ce-f1f1064bbe7b",
    "document_nummer": "2024D32770",
    "document_soort": "Motie",
    "publication_id": "a5883feb-16ee-4684-a875-829d0caebd85",
    "publication_content_type": "application/xml",
    "publication_length": 2264,
    "cached": false,
    "binary_path": "bronmateriaal-onbewerkt\\cache\\document_publications\\a5883feb-16ee-4684-a875-829d0caebd85.xml"
  },
  "issues": []
}