{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 516\nWijziging van de Wet veiligheid en kwaliteit lichaamsmateriaal, de Wet op de orgaandonatie en enkele andere wetten in verband met ontwikkelingen in de lichaamsmateriaaldonatiepraktijk (Wet actualisering lichaamsmateriaalwetgeving)\nNr.\n12\nMOTIE VAN HET LID SLAGT-TICHELMAN\nVoorgesteld\n12 maart 2025\nDe Kamer,\ngehoord de beraadslaging,\nconstaterende dat het van groot belang is dat er bij orgaandonatie en orgaantransplantatie sprake is van toestemming op basis van goede, heldere informatie;\nconstaterende dat informed consent een essentieel principe is bij de donatie van organen en ander lichaamsmateriaal, maar dat de toepassing hiervan in sommige landen tekortschiet;\noverwegende dat goede, correcte informatie van groot belang is voor veel patiënten en donoren;\noverwegende dat patiënten die in het buitenland een transplantatie zullen ondergaan, soms vragen hebben en dat de informatievoorziening omtrent de toepassing van informed consent in de praktijk in andere landen verbetering behoeft;\nverzoekt de regering om de informatiepositie van zorgverleners met betrekking tot de toepassing van informed consent in het buitenland te versterken met actuele en toegankelijke informatie,\nen gaat over tot de orde van de dag.\nSlagt-Tichelman",
  "content_char_count": 1318,
  "source": {
    "document_id": "2a6c310b-b971-43cd-9a75-106e4b30597d",
    "document_nummer": "2025D10601",
    "document_soort": "Motie",
    "publication_id": "1e61b3da-8d3e-4784-9c25-b50bf472eb52",
    "publication_content_type": "application/xml",
    "publication_length": 2692,
    "cached": false,
    "binary_path": "bronmateriaal-onbewerkt\\cache\\document_publications\\1e61b3da-8d3e-4784-9c25-b50bf472eb52.xml"
  },
  "issues": []
}