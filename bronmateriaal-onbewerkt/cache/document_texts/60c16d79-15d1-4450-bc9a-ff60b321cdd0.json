{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1144\nMOTIE VAN HET LID BECKERMAN\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat verkoop, sloop zonder vernieuwingsnieuwbouw en liberalisatie van sociale huurwoningen ervoor zorgen dat woningzoekenden nog vele jaren langer moeten wachten en dus indruisen tegen de progressieve realisatie van het recht op behoorlijke huisvesting;\noverwegende dat dit recht voorschrijft dat de Nederlandse Staat juist een bijzondere verantwoordelijkheid heeft voor huishoudens met lage inkomens;\nverzoekt de regering dit fundamentele grond- en mensenrecht te verwezenlijken door een pas op de plaats te maken met de verkoop, sloop zonder vervangingsnieuwbouw en liberalisatie van sociale huurwoningen,\nen gaat over tot de orde van de dag.\nBeckerman",
  "content_char_count": 880,
  "source": {
    "document_id": "19f886ca-0717-4dab-a77f-a51b5e77c13a",
    "document_nummer": "2024D04628",
    "document_soort": "Motie",
    "publication_id": "60c16d79-15d1-4450-bc9a-ff60b321cdd0",
    "publication_content_type": "application/xml",
    "publication_length": 2213,
    "cached": false,
    "binary_path": "bronmateriaal-onbewerkt\\cache\\document_publications\\60c16d79-15d1-4450-bc9a-ff60b321cdd0.xml"
  },
  "issues": []
}