{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 495\nUitvoering van verordening (EU) 2022/1925 van het Europees parlement en de Raad van 14 september 2022 over betwistbare en eerlijke markten in de digitale sector, en tot wijziging van Richtlijnen (EU) 2019/1937 en (EU) 2020/1828 (Uitvoeringswet digitalemarktenverordening)\nNr.\n8\nMOTIE VAN HET LID KATHMANN\nVoorgesteld\n4 september 2024\nDe Kamer,\ngehoord de beraadslaging,\nvan mening dat gebruikers van onlinediensten eenvoudig en ondubbelzinnig moeten worden geïnformeerd over hun rechten en de data die zij weggeven;\noverwegende dat bijna niemand de algemene gebruiksvoorwaarden van onlinediensten goed leest en er daardoor geen sprake is van geïnformeerde toestemming;\nverzoekt de regering om in Europa het standpunt in te nemen dat een aanzienlijk toegankelijkere vorm van algemene gebruiksvoorwaarden bij digitale diensten, al dan niet via een uniforme lijst van gebruiksvoorwaarden die generiek gelden, noodzakelijk is,\nen gaat over tot de orde van de dag.\nKathmann",
  "content_char_count": 1046,
  "source": {
    "document_id": "2f2c6c6f-7663-410c-9f47-edbebaa68704",
    "document_nummer": "2024D31570",
    "document_soort": "Motie",
    "publication_id": "35ccf362-7a50-47ea-b403-ff05303ce474",
    "publication_content_type": "application/xml",
    "publication_length": 2378,
    "cached": false,
    "binary_path": "bronmateriaal-onbewerkt\\cache\\document_publications\\35ccf362-7a50-47ea-b403-ff05303ce474.xml"
  },
  "issues": []
}