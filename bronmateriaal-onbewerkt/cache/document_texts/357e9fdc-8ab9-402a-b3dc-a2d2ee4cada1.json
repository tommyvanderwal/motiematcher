{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 587\nJustitiële Inrichtingen\nNr.\n1016\nMOTIE VAN HET LID LAHLAH\nVoorgesteld\n19 december 2024\nDe Kamer,\ngehoord de beraadslaging,\noverwegende dat het kabinet het aantal bedden in Veldzicht voor asielzoekers met ernstige psychische problemen wil afbouwen, waardoor asielzoekers met een lagere beveiligingsbehoefte sneller terechtkomen bij de reguliere ggz;\noverwegende dat Veldzicht specifieke transculturele expertise heeft over deze doelgroep, maar de reguliere ggz hier nog onvoldoende op is toegerust;\noverwegende dat de overgangsperiode van drie maanden te kort is voor de reguliere ggz om deze expertise op te bouwen, waardoor mogelijk gevaarlijke situaties ontstaan voor medewerkers en patiënten;\nverzoekt de regering een overgangsperiode van een jaar te hanteren waarin de ggz-sector, gemeenten en financiers in samenspraak met de ministeries van JenV en VWS een plan kunnen opstellen om de nodige kennis en expertise over deze doelgroep voldoende over te kunnen dragen,\nen gaat over tot de orde van de dag.\nLahlah",
  "content_char_count": 1092,
  "source": {
    "document_id": "ace0c704-0a55-400c-a3be-41e5c8a01b37",
    "document_nummer": "2024D51554",
    "document_soort": "Motie",
    "publication_id": "357e9fdc-8ab9-402a-b3dc-a2d2ee4cada1",
    "publication_content_type": "application/xml",
    "publication_length": 2447,
    "cached": false,
    "binary_path": "bronmateriaal-onbewerkt\\cache\\document_publications\\357e9fdc-8ab9-402a-b3dc-a2d2ee4cada1.xml"
  },
  "issues": []
}