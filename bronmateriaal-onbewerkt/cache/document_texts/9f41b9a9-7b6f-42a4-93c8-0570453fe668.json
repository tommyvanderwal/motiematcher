{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 513\nWijziging van de Wet kinderopvang in verband met verbetermaatregelen van de gastouderopvang\nNr.\n17\nMOTIE VAN HET LID WELZIJN C.S.\nVoorgesteld\n25 september 2024\nDe Kamer,\ngehoord de beraadslaging,\nconstaterende dat het aantal gastouders drastisch is afgenomen en in acht jaar tijd is gehalveerd;\nconstaterende dat bijna 38% van de gebruikers in ploegendiensten in cruciale sectoren werkt en vaak een bescheiden portemonnee heeft, en 60% daarvan in dorpen en buitengebieden leeft, waar reguliere opvang door kinderdagverblijven vaak niet eens beschikbaar is;\nvan oordeel dat de gastouderopvang als onmisbare vorm van flexibele en kleinschalige opvang meer erkenning en ondersteuning verdient en moet worden gestimuleerd, zodat de instroom weer toeneemt;\nverzoekt de regering om in overleg met betrokken brancheorganisaties en de GGD met een plan van aanpak te komen om de regeldruk in de kinderopvang en meer specifiek in de gastouderopvang te verlagen terwijl de uurtarieven laag kunnen blijven,\nen gaat over tot de orde van de dag.\nWelzijn\nVan der Plas\nInge van Dijk",
  "content_char_count": 1144,
  "source": {
    "document_id": "4316b57e-7a1d-4694-baec-5119305d15d2",
    "document_nummer": "2024D35160",
    "document_soort": "Motie",
    "publication_id": "9f41b9a9-7b6f-42a4-93c8-0570453fe668",
    "publication_content_type": "application/xml",
    "publication_length": 2590,
    "cached": false,
    "binary_path": "bronmateriaal-onbewerkt\\cache\\document_publications\\9f41b9a9-7b6f-42a4-93c8-0570453fe668.xml"
  },
  "issues": []
}