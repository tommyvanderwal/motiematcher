{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 584\nWijziging van de Handelsregisterwet 2007 en de Implementatiewet registratie uiteindelijk belanghebbenden van trusts en soortgelijke juridische constructies ter beperking van de toegang tot informatie over uiteindelijk belanghebbenden van vennootschappen en andere juridische entiteiten alsmede van de toegang tot informatie over uiteindelijk belanghebbenden van trusts en soortgelijke juridische constructies (Wijzigingswet beperking toegang UBO-registers)\nNr.\n17\nMOTIE VAN HET LID AUKJE DE VRIES\nVoorgesteld tijdens het Wetgevingsoverleg van\n10 februari 2025\nDe Kamer,\ngehoord de beraadslaging,\noverwegende dat de administratieve lasten en regeldruk als gevolg van de Anti-witwasrichtlijn doorgeslagen zijn;\noverwegende dat er te vaak gelijksoortige informatie aangeleverd moet worden;\nconstaterende dat de huidige vulgraad van het UBO-register 80% is;\nvan mening dat het wenselijk is dat er een toegankelijk, up-to-date en kwalitatief goed en compleet gevuld UBO-register is waar poortwachters op kunnen vertrouwen;\nverzoekt de regering actie te ondernemen om de vulgraad van het UBO-register te verhogen;\nverzoekt de regering te onderzoeken of er gegevensuitwisseling mogelijk kan worden gemaakt tussen het Handelsregister van de Kamer van Koophandel en het UBO-register en tussen de Basisregistratie Personen en het UBO-register, en de Tweede Kamer daarover voor het zomerreces 2025 te informeren,\nen gaat over tot de orde van de dag.\nAukje de Vries",
  "content_char_count": 1531,
  "source": {
    "document_id": "df0a08d3-9f3e-46d3-a0b3-e1cce7e103a8",
    "document_nummer": "2025D05559",
    "document_soort": "Motie",
    "publication_id": "ce89c351-0be0-45f4-99f5-a8b923cc0a6b",
    "publication_content_type": "application/xml",
    "publication_length": 2924,
    "cached": false,
    "binary_path": "bronmateriaal-onbewerkt\\cache\\document_publications\\ce89c351-0be0-45f4-99f5-a8b923cc0a6b.xml"
  },
  "issues": []
}