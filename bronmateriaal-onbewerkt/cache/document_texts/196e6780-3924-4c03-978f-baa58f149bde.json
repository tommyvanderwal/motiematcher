{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 511\nWijziging van de Wet maximering huurprijsverhogingen geliberaliseerde huurovereenkomsten, van Boek 7 van het Burgerlijk Wetboek, van de Uitvoeringswet huurprijzen woonruimte en van de Wet goed verhuurderschap (verlenging, wijziging en handhaving van de maximering en verkorting van de verjaringstermijn voor huurverhogingen)\nNr.\n17\nMOTIE VAN HET LID BECKERMAN\nVoorgesteld\n3 april 2024\nDe Kamer,\ngehoord de beraadslaging,\nconstaterende dat huurders van corporatiewoningen in 2024 een huurprijsstijging van tot wel 5,8% en in de vrije sector tot wel 5,5% staat te wachten;\noverwegende dat een lagere huur voor mensen die een sociale huurwoning huren bij een woningcorporatie wenselijk is en dat de huren dan omlaaggaan in plaats van omhoog;\noverwegende dat door een tekort aan sociale huurwoningen en betaalbare koopwoningen er veel huurders klem zitten in een te dure vrijesectorwoning;\nverzoekt de regering om de huurprijzen van woningen in alle sectoren dit jaar te bevriezen,\nen gaat over tot de orde van de dag.\nBeckerman",
  "content_char_count": 1102,
  "source": {
    "document_id": "3666a8d1-4e63-4689-97f2-b753d207af43",
    "document_nummer": "2024D13246",
    "document_soort": "Motie",
    "publication_id": "196e6780-3924-4c03-978f-baa58f149bde",
    "publication_content_type": "application/xml",
    "publication_length": 2453,
    "cached": false,
    "binary_path": "bronmateriaal-onbewerkt\\cache\\document_publications\\196e6780-3924-4c03-978f-baa58f149bde.xml"
  },
  "issues": []
}