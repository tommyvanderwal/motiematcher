{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n32\nMOTIE VAN DE LEDEN BOOMSMA EN CEDER\nVoorgesteld\n5 juni 2025\nDe Kamer,\ngehoord de beraadslaging,\noverwegende dat de aanpak van mensenhandel versnipperd is, veel verschillende organisaties zich op verschillende manieren hiermee bezighouden en iedere regio een eigen invulling geeft aan de aanpak van mensenhandel;\nvan mening dat de aanpak van mensenhandel kan worden verbeterd en slachtoffers beter kunnen worden geholpen als zou worden gecoördineerd welke aspecten in de aanpak goed werken en hier een eenduidig landelijk kader van zou worden gemaakt;\nconstaterende dat de Nationaal Rapporteur Mensenhandel in oktober 2024 een advies heeft uitgebracht over de versterking van de governance van mensenhandel, waarin onder andere is geadviseerd om naast een rapporteur ook een coördinator en één gremium in te stellen dat de aanpak van mensenhandel op verschillende niveaus strategisch kan aansturen;\nverzoekt de regering zo snel mogelijk een coördinatiecommissie in te stellen die verantwoordelijk wordt voor een eenduidige landelijke aanpak van mensenhandel conform het governance-advies van de Nationaal Rapporteur Mensenhandel,\nen gaat over tot de orde van de dag.\nBoomsma\nCeder",
  "content_char_count": 1600,
  "source": {
    "document_id": "af51e131-0c2d-4328-9a1e-52cb351477c2",
    "document_nummer": "2025D26459",
    "document_soort": "Motie",
    "publication_id": "0fa369f9-e81a-4f94-a8e0-2f9f3b172efb",
    "publication_content_type": "application/xml",
    "publication_length": 5915,
    "cached": false,
    "binary_path": "bronmateriaal-onbewerkt\\cache\\document_publications\\0fa369f9-e81a-4f94-a8e0-2f9f3b172efb.xml"
  },
  "issues": []
}