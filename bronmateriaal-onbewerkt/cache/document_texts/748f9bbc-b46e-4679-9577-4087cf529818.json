{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2803\nMOTIE VAN HET LID BREKELMANS C.S.\nVoorgesteld\n18 januari 2024\nDe Kamer,\ngehoord de beraadslaging,\noverwegende dat Hamas op 7 oktober grote aantallen onschuldige Israëlische burgers heeft gedood;\noverwegende dat Hamas nog steeds Israëlische burgers gegijzeld houdt en raketaanvallen op burgerdoelen uitvoert;\nconstaterende dat de organisatie Hamas op de EU-terreurlijst staat maar leiders en kaderleden van de organisatie nauwelijks op terreur- of sanctielijsten voorkomen;\nconstaterende dat bij organisaties als de Iraanse Revolutionaire Garde wel een substantieel aantal leden op sanctielijsten is geplaatst;\nverzoekt het kabinet zich er in Europees verband voor in te zetten dat alle (politieke en militaire) topfiguren en zo veel mogelijk kaderleden die betrokken zijn bij met name de gevechtsoperaties en financiering van Hamas op de terreurlijst of sanctielijst worden geplaatst,\nen gaat over tot de orde van de dag.\nBrekelmans\nCeder\nBoswijk\nTuinman\nPaternotte",
  "content_char_count": 1104,
  "source": {
    "document_id": "90f5f196-202c-42d9-ab39-5e82b14cc0ec",
    "document_nummer": "2024D01490",
    "document_soort": "Motie",
    "publication_id": "748f9bbc-b46e-4679-9577-4087cf529818",
    "publication_content_type": "application/xml",
    "publication_length": 2634,
    "cached": false,
    "binary_path": "bronmateriaal-onbewerkt\\cache\\document_publications\\748f9bbc-b46e-4679-9577-4087cf529818.xml"
  },
  "issues": []
}