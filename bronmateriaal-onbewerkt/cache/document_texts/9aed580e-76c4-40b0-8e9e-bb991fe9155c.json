{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n494\nMOTIE VAN HET LID PIERIK\nVoorgesteld\n24 april 2025\nDe Kamer,\ngehoord de beraadslaging,\nconstaterende dat er in het kabinetsstandpunt Bereikbaarheid op peil erkenning is voor verschillen in bereikbaarheid per regio, maar dat bereikbaarheidsongelijkheid, zoals verschillen in bereikbaarheid per leeftijdsgroep en per regio, nog onvoldoende wordt geadresseerd;\noverwegende dat investeringen per inwoner in provincies zoals Drenthe, Overijssel, Flevoland, Gelderland, Utrecht en Zeeland structureel lager liggen dan in andere provincies, terwijl juist deze gebieden kampen met een minder goede bereikbaarheid, wat de leefbaarheid en economische ontwikkeling belemmert;\noverwegende dat juist een goede bereikbaarheid van dorpen en kernen in de regio cruciaal is voor hun leefbaarheid en economische ontwikkeling;\nverzoekt de regering om bij de verdere uitwerking van de regionale ontwikkelstrategieÃ«n en MIRT-investeringen structureel rekening te houden met bereikbaarheidsongelijkheid,\nen gaat over tot de orde van de dag.\nPierik",
  "content_char_count": 1129,
  "source": {
    "document_id": "cf0fea5d-9b58-4b3a-b59e-fe16da803d5e",
    "document_nummer": "2025D18853",
    "document_soort": "Motie",
    "publication_id": "9aed580e-76c4-40b0-8e9e-bb991fe9155c",
    "publication_content_type": "application/xml",
    "publication_length": 4678,
    "cached": false,
    "binary_path": "bronmateriaal-onbewerkt\\cache\\document_publications\\9aed580e-76c4-40b0-8e9e-bb991fe9155c.xml"
  },
  "issues": []
}