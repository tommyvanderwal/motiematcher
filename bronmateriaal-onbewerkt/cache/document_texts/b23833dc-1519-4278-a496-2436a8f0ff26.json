{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 802\nToepassing van de Wet open overheid\nNr.\n86\nMOTIE VAN HET LID PALMEN\nVoorgesteld\n5 maart 2024\nDe Kamer,\ngehoord de beraadslaging,\nconstaterende dat, ondanks een explosieve groei van overheidsbesluiten en informatie, de Open State Foundation concludeert dat het beheer en openbaren van overheidsinformatie door de overheid slechts als bijzaak wordt beschouwd;\nconstaterende dat er tussen de 8.000 en 10.000 ambtenaren zijn aangetrokken om te ondersteunen bij de uitvoering van de Wet open overheid, om zo de informatiehuishouding van het Rijk op orde te krijgen;\noverwegende dat het aantrekken van inhoudelijke expertise voor openbaarmaking uiteraard een zeer goede ontwikkeling is, maar dat deze aantallen buiten proportie zijn;\nverzoekt de regering te onderzoeken welke aanpassingen leiden tot het sneller, actief en meer geautomatiseerd openbaar maken van overheidsinformatie waarbij de inzet van extra ambtenaren, in de parafenlijn, beperkt kan worden,\nen gaat over tot de orde van de dag.\nPalmen",
  "content_char_count": 1076,
  "source": {
    "document_id": "e17b068e-659a-468d-abd0-96b05882c029",
    "document_nummer": "2024D08300",
    "document_soort": "Motie",
    "publication_id": "b23833dc-1519-4278-a496-2436a8f0ff26",
    "publication_content_type": "application/xml",
    "publication_length": 2427,
    "cached": false,
    "binary_path": "bronmateriaal-onbewerkt\\cache\\document_publications\\b23833dc-1519-4278-a496-2436a8f0ff26.xml"
  },
  "issues": []
}