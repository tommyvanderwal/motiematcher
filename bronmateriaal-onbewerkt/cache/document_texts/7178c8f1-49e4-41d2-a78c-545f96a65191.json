{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n36\nMOTIE VAN HET LID DIJK C.S.\nVoorgesteld\n18 september 2025\nDe Kamer,\ngehoord de beraadslaging,\nconstaterende dat volgens de Wereldgezondheidsorganisatie ongeveer 3.800 kinderen dringend medische hulp nodig hebben of wachten op medische evacuatie;\nconstaterende dat er volgens de WHO, UNICEF, Artsen zonder Grenzen en Save the Children niet genoeg capaciteit is in de regio om deze kinderen op te nemen;\nconstaterende dat de WHO Europese landen actief heeft opgeroepen om ernstig zieke en gewonde kinderen uit Gaza op te nemen en via het EU-mechanisme medische evacuaties te ondersteunen;\nconstaterende dat niet alle noodzakelijke medisch-specialistische zorg tijdig zal kunnen worden gevonden of opgeschaald in de regio;\noverwegende dat landen als het Verenigd Koninkrijk, Italië en Frankrijk geëvacueerde patiënten opnemen;\noverwegende dat er kinderen zijn die met instemming van de Israëlische regering al medisch zijn geëvacueerd naar de regio vanuit Gaza, maar daar nu niet de zorg krijgen die ze nodig hebben;\noverwegende dat Nederlandse ziekenhuizen aangegeven hebben capaciteit en bereidheid te hebben;\nverzoekt de regering tijdelijke medische evacuaties van ernstig gewonde of zieke Gazaanse kinderen voor wie in de regio geen adequate zorg is, met naaste familie naar Nederlandse ziekenhuizen te organiseren, met het recht op terugkeer,\nen gaat over tot de orde van de dag.\nDijk\nOuwehand\nJetten\nDassen\nVan Baarle\nBikker\nTimmermans\nBontenbal\nVan Hijum",
  "content_char_count": 1588,
  "source": {
    "document_id": "2354ef7c-5565-4c70-9355-4549330354e6",
    "document_nummer": "2025D40119",
    "document_soort": "Motie",
    "publication_id": "7178c8f1-49e4-41d2-a78c-545f96a65191",
    "publication_content_type": "application/xml",
    "publication_length": 6258,
    "cached": false,
    "binary_path": "bronmateriaal-onbewerkt\\cache\\document_publications\\7178c8f1-49e4-41d2-a78c-545f96a65191.xml"
  },
  "issues": []
}