{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1000\nMOTIE VAN HET LID BRUYNING\nVoorgesteld\n28 maart 2024\nDe Kamer,\ngehoord de beraadslaging,\nconstaterende dat jongeren met een hulpvraag met aanwijzingen van onderliggende psychische problematiek zonder de juiste diagnose geplaatst worden in een instelling voor gesloten jeugdzorg;\nconstaterende dat deze jongeren gedurende de plaatsing vaak alsnog geen diagnose of goede probleemanalyse krijgen, terwijl zij daar wel recht op hebben in het kader van kwalitatieve en passende zorg;\nconstaterende dat onder de Wvggz strikte voorwaarden zijn geformuleerd voor verplichte zorg, waaronder het dreigende ernstige nadeel voor de patiÃ«nt, het gebrek aan alternatief, de proportionaliteit en effectiviteit van de verplichte zorg;\nverzoekt de regering om de benodigde maatregelen te nemen om ervoor te zorgen dat alle kinderen die worden geplaatst in een instelling voor gesloten jeugdzorg, binnen een week worden gezien en beoordeeld door een jeugdpsychiater;\nverzoekt de regering voor de gesloten jeugdzorg voortaan exact dezelfde voorwaarden te hanteren als die voor een zorgmachtiging onder de Wvggz gelden, en de Kamer over de voortgang hiervan voor de zomer van 2024 te rapporteren,\nen gaat over tot de orde van de dag.\nBruyning",
  "content_char_count": 1319,
  "source": {
    "document_id": "dece2ef4-74c9-40bc-90e2-32d86bc06110",
    "document_nummer": "2024D12344",
    "document_soort": "Motie",
    "publication_id": "f7387724-3b04-4850-99ac-26ff7baaef92",
    "publication_content_type": "application/xml",
    "publication_length": 2694,
    "cached": false,
    "binary_path": "bronmateriaal-onbewerkt\\cache\\document_publications\\f7387724-3b04-4850-99ac-26ff7baaef92.xml"
  },
  "issues": []
}