{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n991\nMOTIE VAN HET LID VAN NISPEN C.S.\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat een niet-betaalde verkeersboete buitensporig wordt verhoogd, met 50% en daarna nog eens met 100%, waardoor een boete die om wat voor reden dan ook niet betaald is, kan verdrievoudigen;\nconstaterende dat hier geen sprake meer is van proportionele incassokosten die in andere rechtsgebieden worden gehanteerd om redelijke kosten bij niet-betaling te vergoeden en om als stok achter de deur te dienen om bedragen tijdig te betalen;\nverzoekt de regering de aanmaningskosten bij verkeersboetes aanzienlijk terug te brengen en daarbij aansluiting te vinden bij de verhogingen van niet-betaalde strafbeschikkingen en boetes opgelegd door de rechter, te weten â‚¬ 20 na de eerste aanmaning en 20% van het openstaande bedrag bij de tweede aanmaning,\nen gaat over tot de orde van de dag.\nVan Nispen\nLahlah\nEl Abassi",
  "content_char_count": 1028,
  "source": {
    "document_id": "7e219d2b-cf85-49d3-b1ef-9875444346f1",
    "document_nummer": "2025D43045",
    "document_soort": "Motie",
    "publication_id": "cb7d7b68-932d-4356-a304-83a32da5fd78",
    "publication_content_type": "application/xml",
    "publication_length": 4750,
    "cached": false,
    "binary_path": "bronmateriaal-onbewerkt\\cache\\document_publications\\cb7d7b68-932d-4356-a304-83a32da5fd78.xml"
  },
  "issues": []
}