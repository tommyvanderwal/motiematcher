{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n04\nOntwikkelingsraad\nNr.\n278\nMOTIE VAN HET LID CEDER\nVoorgesteld\n15 mei 2025\nDe Kamer,\ngehoord de beraadslaging,\noverwegende dat de ontmanteling van USAID grote gevolgen heeft en zeer waarschijnlijk leidt tot het verdwijnen van organisaties die zich inzetten voor het versterken van mensenrechten, minderheden en democratie;\noverwegende dat de wereldwijde druk op democratie, mensenrechten en maatschappelijke organisaties in recente jaren zeer zwaar toeneemt volgens onderzoeken van onder meer CIVIC, The Economist Democracy Index en Freedom House;\nroept de regering op zich er in Europees verband krachtig voor in te zetten dat de rol van maatschappelijke organisaties gewaarborgd wordt in de externe instrumenten binnen zowel de Global Gateway als binnen het nieuwe EU Meerjarig Financieel Kader,\nen gaat over tot de orde van de dag.\nCeder",
  "content_char_count": 922,
  "source": {
    "document_id": "4603399c-9e57-48e8-af94-2ce23b60e3c3",
    "document_nummer": "2025D21811",
    "document_soort": "Motie",
    "publication_id": "5e82b1dc-198c-40a6-8b2e-1c35c5758a8a",
    "publication_content_type": "application/xml",
    "publication_length": 4542,
    "cached": false,
    "binary_path": "bronmateriaal-onbewerkt\\cache\\document_publications\\5e82b1dc-198c-40a6-8b2e-1c35c5758a8a.xml"
  },
  "issues": []
}