{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 623\nActuele situatie in Noord-Afrika en het Midden-Oosten\nNr.\n353\nMOTIE VAN HET LID PATERNOTTE C.S.\nVoorgesteld\n13 mei 2025\nDe Kamer,\ngehoord de beraadslaging,\nconstaterende dat het kabinet erkent dat Israël zich niet gedraagt conform artikel 2 van het associatieverdrag;\noverwegende dat het onderzoeken van de naleving ervan en het blokkeren van het actieplan een goede stap is, maar niet effectief is om uithongering te voorkomen en het geweld in Gaza te stoppen;\noverwegende dat het opschorten van handelsvoordelen wél een effectieve manier is om concrete druk uit te oefenen en een passende reactie vormt op het schenden van het oorlogsrecht;\nverzoekt het kabinet te pleiten voor directe opschorting van de handelsafspraken tussen de EU en Israël zoals verwoord in het associatieakkoord,\nen gaat over tot de orde van de dag.\nPaternotte\nPiri\nBoswijk\nDobbe\nTeunissen\nDassen",
  "content_char_count": 949,
  "source": {
    "document_id": "12c4b06a-409e-4e3d-abd4-5ec1dd0eee83",
    "document_nummer": "2025D21136",
    "document_soort": "Motie",
    "publication_id": "3953df4b-cfc2-4308-8334-bd927d764dee",
    "publication_content_type": "application/xml",
    "publication_length": 5119,
    "cached": false,
    "binary_path": "bronmateriaal-onbewerkt\\cache\\document_publications\\3953df4b-cfc2-4308-8334-bd927d764dee.xml"
  },
  "issues": []
}