{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 196\nDuurzame ontwikkeling en beleid\nNr.\n838\nMOTIE VAN HET LID FLACH\nVoorgesteld\n23 januari 2025\nDe Kamer,\ngehoord de beraadslaging,\noverwegende dat door enkele gemeenten geÃ«xperimenteerd wordt met inzet van het instrument gemeentelijke baatbelasting om gebouwgebonden financiering van energiebesparende maatregelen mogelijk te maken vanwege publieke baten, zoals de aanpak van energiearmoede en netcongestie en de uitvoering van warmteplannen, maar dat de juridische ruimte hiervoor onduidelijk is;\noverwegende dat de huidige regelingen persoonsgebonden zijn, waardoor er investeringsdrempels blijven en het gebruik ervan afhankelijk is van het doenvermogen van huishoudens;\noverwegende dat onderzoek uitwijst dat inzet van de gemeentelijke baatbelasting voldoet aan de letter van de Gemeentewet, maar mogelijk niet aan de bedoeling van de wetgever destijds, en dat geadviseerd wordt om werk te maken van een experimenteerregeling als opmaat naar eventuele aanpassing van de wet;\nverzoekt de regering te bezien hoe inzet van de gemeentelijke baatbelasting voor gebouwgebonden financiering van energiebesparende maatregelen mogelijk gemaakt kan worden, door gemeenten te faciliteren bij het experimenteren met de genoemde gebouwgebonden financiering en te bezien welke wettelijke aanpassingen eventueel nodig zijn,\nen gaat over tot de orde van de dag.\nFlach",
  "content_char_count": 1430,
  "source": {
    "document_id": "d6b29ff7-7431-49f3-9cf7-0d18ae7f9867",
    "document_nummer": "2025D02362",
    "document_soort": "Motie",
    "publication_id": "ba17b87c-c8c5-4dcc-950b-bb8f4a3a1ef2",
    "publication_content_type": "application/xml",
    "publication_length": 2783,
    "cached": false,
    "binary_path": "bronmateriaal-onbewerkt\\cache\\document_publications\\ba17b87c-c8c5-4dcc-950b-bb8f4a3a1ef2.xml"
  },
  "issues": []
}