{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n146\nMOTIE VAN HET LID ERGIN\nVoorgesteld\n12 december 2024\nDe Kamer,\ngehoord de beraadslaging,\nconstaterende dat het kabinet voornemens is om 305 miljoen euro te bezuinigen op subsidies gericht op kansengelijkheid, de aanpak van thuiszittende kinderen en voorzieningen zoals gymlessen;\noverwegende dat deze subsidies essentieel zijn voor het bevorderen van gelijke kansen en het ondersteunen van kwetsbare kinderen in hun ontwikkeling;\noverwegende dat dergelijke bezuinigingen op lange termijn juist leiden tot hogere kosten door sociale achterstanden, gezondheidsproblemen en verminderde arbeidsparticipatie;\nvan mening dat investeren in kinderen en kansengelijkheid een fundamentele verantwoordelijkheid is van de overheid en een investering in de toekomst van onze samenleving;\nverzoekt de regering om de bezuinigingen op kansengelijkheid en op de thuiszittersaanpak te schrappen,\nen gaat over tot de orde van de dag.\nErgin",
  "content_char_count": 1130,
  "source": {
    "document_id": "3b2405cc-782e-4590-a552-9344c446e9e9",
    "document_nummer": "2024D49621",
    "document_soort": "Motie",
    "publication_id": "3237f7cd-f3d8-4219-8a8c-d10c5ac74e12",
    "publication_content_type": "application/xml",
    "publication_length": 2559,
    "cached": false,
    "binary_path": "bronmateriaal-onbewerkt\\cache\\document_publications\\3237f7cd-f3d8-4219-8a8c-d10c5ac74e12.xml"
  },
  "issues": []
}