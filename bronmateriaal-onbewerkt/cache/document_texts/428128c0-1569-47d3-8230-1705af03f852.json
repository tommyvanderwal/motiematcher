{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n957\nMOTIE VAN DE LEDEN BOOMSMA EN VAN ZANTEN\nVoorgesteld\n11 juni 2025\nDe Kamer,\ngehoord de beraadslaging,\noverwegende dat het huidige asielstelsel, waarin mensen alleen op EU-grondgebied asiel kunnen aanvragen, leidt tot irreguliere migratie, mensensmokkel, veel slachtoffers op zee, terwijl de meest kwetsbare mensen vaak achterblijven;\noverwegende dat er behoefte is aan een ander asielstelsel waarbij Nederland en andere EU-lidstaten zelf kunnen bepalen of mensen, en welke mensen, via hervestiging of legale routes hierheen komen;\noverwegende dat hulp vaak beter kan worden geboden aan meer mensen in veilige derde landen;\nverzoekt de regering met gelijkgestemde EU-landen samen op te trekken om te komen tot een fundamentele herziening van het asielbeleid, waarbij de uitvoering van asielprocedures en de opvang van asielzoekers in principe plaatsvindt in veilige derde landen in de regio van de landen van herkomst, waarbij lidstaten zelf kunnen bepalen of mensen, en welke mensen, op uitnodiging in aanmerking komen voor hervestiging, en daartoe waar nodig de internationale en Europese verdragen aan te passen;\nverzoekt de regering de Kamer periodiek terug te koppelen over de verworven steun en voortgang hiervoor,\nen gaat over tot de orde van de dag.\nBoomsma\nVan Zanten",
  "content_char_count": 1370,
  "source": {
    "document_id": "07bb3111-76f9-4031-9f5a-dd72ada428f2",
    "document_nummer": "2025D27283",
    "document_soort": "Motie",
    "publication_id": "428128c0-1569-47d3-8230-1705af03f852",
    "publication_content_type": "application/xml",
    "publication_length": 5082,
    "cached": false,
    "binary_path": "bronmateriaal-onbewerkt\\cache\\document_publications\\428128c0-1569-47d3-8230-1705af03f852.xml"
  },
  "issues": []
}