{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1414\nMOTIE VAN DE LEDEN KOEKKOEK EN KATHMANN\nVoorgesteld tijdens het notaoverleg van\n29 september 2025\nDe Kamer,\ngehoord de beraadslaging,\nconstaterende dat TikTok en andere socialemediaplatforms financieel profiteren van het actief promoten van extreme livestreams aan gebruikers die daar niet bewust naar op zoek zijn;\nconstaterende dat er op dit moment in de Europese wetgeving wel regels bestaan voor politieke advertenties maar nauwelijks voor donaties in de online omgeving;\noverwegende dat een verbod op anonieme donaties helpt in het waarborgen van transparantie en dat de verspreiding van haatdragende content actief moet worden bestreden;\nverzoekt de regering zich op Europees niveau in te zetten voor wetgeving die anonieme donaties via socialemediaplatforms verbiedt en herleidbaarheid van geldstromen verplicht stelt;\nverzoekt de regering in overleg met socialemediaplatforms en toezichthouders strengere maatregelen af te dwingen tegen de verspreiding van haatdragende content via livestreams, en de Kamer periodiek te informeren over de voortgang en de inzet van Nederland in dit dossier,\nen gaat over tot de orde van de dag.\nKoekkoek\nKathmann",
  "content_char_count": 1285,
  "source": {
    "document_id": "6e2e100d-9fd5-4db0-afd0-dcc164a20975",
    "document_nummer": "2025D42260",
    "document_soort": "Motie",
    "publication_id": "aa18992d-53ef-42c0-9f3b-aad662eeb785",
    "publication_content_type": "application/xml",
    "publication_length": 4999,
    "cached": false,
    "binary_path": "bronmateriaal-onbewerkt\\cache\\document_publications\\aa18992d-53ef-42c0-9f3b-aad662eeb785.xml"
  },
  "issues": []
}