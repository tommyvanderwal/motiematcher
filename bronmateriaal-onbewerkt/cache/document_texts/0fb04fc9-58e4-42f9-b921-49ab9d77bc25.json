{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n508\nMOTIE VAN HET LID DE HOOP\nVoorgesteld\n27 mei 2025\nDe Kamer,\ngehoord de beraadslaging,\noverwegende dat het voor het verduurzamen van de automobiliteit van groot belang is dat elektrische auto's niet zwaarder worden belast dan fossiele auto's;\noverwegende dat de nu voorgestelde correctie op de mrb een kortingspercentage van het bedrag is en niet een korting op het gewicht en dat daarmee grotere, zwaardere en duurdere EV's een groter voordeel krijgen dan kleine en middenklasse-EV's;\noverwegende dat de belastingcorrectie hiermee bij de verkeerde doelgroep terechtkomt en kleine EV's nog steeds zwaarder belast zijn dan vergelijkbare fossiele auto's;\nverzoekt de regering om de mrb-korting voor EV's in te richten als een gewichtscorrectie voor een vast aantal kilo's (bijvoorbeeld 500 kilogram) waarover de mrb-korting wordt berekend in plaats van een percentage van het totale belastingbedrag,\nen gaat over tot de orde van de dag.\nDe Hoop",
  "content_char_count": 1045,
  "source": {
    "document_id": "ecf0544f-bbb4-4ed4-9665-edb88c0aa2a3",
    "document_nummer": "2025D24534",
    "document_soort": "Motie",
    "publication_id": "0fb04fc9-58e4-42f9-b921-49ab9d77bc25",
    "publication_content_type": "application/xml",
    "publication_length": 4525,
    "cached": false,
    "binary_path": "bronmateriaal-onbewerkt\\cache\\document_publications\\0fb04fc9-58e4-42f9-b921-49ab9d77bc25.xml"
  },
  "issues": []
}