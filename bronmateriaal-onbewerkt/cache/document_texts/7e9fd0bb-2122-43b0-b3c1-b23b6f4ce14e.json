{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 624\nInitiatiefnota van het lid De Korte over een kritische reflectie op euthanasie bij psychisch lijden van jonge mensen\nNr.\n11\nMOTIE VAN DE LEDEN PAULUSMA EN WESTERVELD\nVoorgesteld tijdens het notaoverleg van\n16 juni 2025\nDe Kamer,\ngehoord de beraadslaging,\nconstaterende dat het landelijk netwerk ThaNet sinds 2023 een belangrijke rol speelt in de ondersteuning van zorgprofessionals door middel van scholing, kennisdeling en intervisie bij euthanasieverzoeken bij mensen met psychisch lijden;\noverwegende dat de opgebouwde expertise van grote meerwaarde is voor patiënten en behandelaars;\nconstaterende dat de financiering van ThaNet eind 2025 afloopt, terwijl het belang van deze voorziening onverminderd groot is;\nverzoekt de regering om de financiering van ThaNet met één jaar te verlengen en ThaNet te adviseren over financiering na 2026,\nen gaat over tot de orde van de dag.\nPaulusma\nWesterveld",
  "content_char_count": 976,
  "source": {
    "document_id": "aed231f9-a3c0-44ab-bbea-acd311708b0b",
    "document_nummer": "2025D28158",
    "document_soort": "Motie",
    "publication_id": "7e9fd0bb-2122-43b0-b3c1-b23b6f4ce14e",
    "publication_content_type": "application/xml",
    "publication_length": 5003,
    "cached": false,
    "binary_path": "bronmateriaal-onbewerkt\\cache\\document_publications\\7e9fd0bb-2122-43b0-b3c1-b23b6f4ce14e.xml"
  },
  "issues": []
}