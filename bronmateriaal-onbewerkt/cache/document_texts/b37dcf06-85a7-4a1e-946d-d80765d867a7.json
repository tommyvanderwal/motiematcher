{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n501\nGEWIJZIGDE MOTIE VAN HET LID ERGIN TER VERVANGING VAN DIE GEDRUKT ONDER NR. 495\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de vrijheid van godsdienst en levensovertuiging een fundamenteel mensenrecht is, vastgelegd in o.a. artikel 18 van het Internationaal Verdrag inzake Burgerrechten en Politieke Rechten (IVBPR) en artikel 9 van het Europees Verdrag voor de Rechten van de Mens (EVRM).\nconstaterende dat meer dan een miljoen Nederlanders hun geloof praktiseren door halal of koosjer vlees te eten;\nconstaterende dat deze religieuze vrijheid alleen gewaarborgd kan worden als ook halal en koosjer slachten blijft toegestaan;\noverwegende dat geen enkele Nederlander aan de keukentafel gedwongen mag worden zijn of haar geloof op te geven;\nvan mening dat de rituele slacht en daarmee ook de onbedwelmde slacht op geen enkele manier aan banden dient te worden gelegd\nverzoekt de regering om nooit toe te staan dat de halal- en koosjer slacht wordt verboden, door geen enkele maatregel toe te staan die de onbedwelmde of onverdoofde rituele slacht aan banden legt,\nen gaat over tot de orde van de dag.\nErgin",
  "content_char_count": 1254,
  "source": {
    "document_id": "9a404173-eb51-4362-8c35-014ba34aec6b",
    "document_nummer": "2025D43317",
    "document_soort": "Motie (gewijzigd/nader)",
    "publication_id": "b37dcf06-85a7-4a1e-946d-d80765d867a7",
    "publication_content_type": "application/xml",
    "publication_length": 4826,
    "cached": false,
    "binary_path": "bronmateriaal-onbewerkt\\cache\\document_publications\\b37dcf06-85a7-4a1e-946d-d80765d867a7.xml"
  },
  "issues": []
}