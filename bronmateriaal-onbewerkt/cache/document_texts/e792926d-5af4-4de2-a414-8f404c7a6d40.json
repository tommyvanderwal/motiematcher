{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n427\nMOTIE VAN HET LID FLACH C.S.\nVoorgesteld\n25 maart 2025\nDe Kamer,\ngehoord de beraadslaging,\noverwegende dat de toename van het aantal confrontaties tussen mensen en wolven erop wijst dat wolven steeds meer hun schuwheid voor mensen en hun vee verliezen;\noverwegende dat experts aangeven dat het voor het veilig samenleven van mensen en wolven van groot belang is dat wolven hun schuwheid voor mensen niet verliezen;\noverwegende dat adequate registratie van alle situaties waarbij wolven mensen benaderen nog steeds ontbreekt, terwijl goede registratie nodig is voor de onderbouwing van eventueel te nemen beheermaatregelen;\nverzoekt de regering in overleg met provincies zorg te dragen voor actieve en centrale registratie van situaties waarbij wolven mensen benaderen, en effectieve maatregelen te nemen om ervoor te zorgen dat wolven hun schuwheid voor mensen en hun vee niet verliezen, bijvoorbeeld door eenvoudigere inzet van verjagingsmaatregelen mogelijk te maken,\nen gaat over tot de orde van de dag.\nFlach\nVedder\nGrinwis",
  "content_char_count": 1126,
  "source": {
    "document_id": "20c2cd1e-d7c3-44f6-a5f1-fbd470bdde41",
    "document_nummer": "2025D12886",
    "document_soort": "Motie",
    "publication_id": "e792926d-5af4-4de2-a414-8f404c7a6d40",
    "publication_content_type": "application/xml",
    "publication_length": 2573,
    "cached": false,
    "binary_path": "bronmateriaal-onbewerkt\\cache\\document_publications\\e792926d-5af4-4de2-a414-8f404c7a6d40.xml"
  },
  "issues": []
}