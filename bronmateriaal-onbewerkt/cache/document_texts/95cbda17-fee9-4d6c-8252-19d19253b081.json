{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n534\nMOTIE VAN HET LID DASSEN\nVoorgesteld\n17 juni 2025\nDe Kamer,\ngehoord de beraadslaging,\nconstaterende dat in de komende jaren minimaal 3,5% van het Europese bbp aan defensie uitgegeven zal moeten worden om de collectieve Europese verdediging op orde te krijgen, met inbegrip van een eventuele Amerikaanse terugtrekking uit de NAVO;\noverwegende dat gezamenlijke bekostiging en aanschaf van defensiematerieel Europa versneld in staat stelt om de collectieve verdediging op orde te krijgen;\noverwegende dat gezamenlijke bekostiging en aanschaf Europa tot een derde van het totale defensiebudget aan onnodige kosten kan besparen;\nverzoekt de regering te bepleiten dat alle uitgaven boven de huidige NAVO-norm van 2% in Europees verband uitgegeven moeten worden om onze collectieve Europese verdediging op orde te krijgen,\nen gaat over tot de orde van de dag.\nDassen",
  "content_char_count": 950,
  "source": {
    "document_id": "73568365-3b82-4633-a888-aa9590b03fe3",
    "document_nummer": "2025D28436",
    "document_soort": "Motie",
    "publication_id": "95cbda17-fee9-4d6c-8252-19d19253b081",
    "publication_content_type": "application/xml",
    "publication_length": 4544,
    "cached": false,
    "binary_path": "bronmateriaal-onbewerkt\\cache\\document_publications\\95cbda17-fee9-4d6c-8252-19d19253b081.xml"
  },
  "issues": []
}