{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 446\nRuimtevaartbeleid\nNr.\n96\nMOTIE VAN DE LEDEN POSTMA EN THIJSSEN\nVoorgesteld\n2 september 2025\nDe Kamer,\ngehoord de beraadslaging,\nconstaterende dat de kabinetsreactie op de lange-termijn ruimtevaartagenda de ontwikkeling en versterking van de NL Space Campus onderschrijft;\noverwegende dat de NL Space Campus klaarstaat om met steun van de provincie Zuid-Holland en de gemeente Noordwijk door te groeien tot toonaangevende internationale ruimtevaarthub;\nverzoekt de regering om samen met de provincie Zuid-Holland en de gemeente Noordwijk te werken aan een concreet uitvoeringsprogramma gericht op acceleratie van de NL Space Campus, waarin onder meer is opgenomen:\n–\neen nadere uitwerking van de concrete initiatieven in de kabinetsreactie, zoals uitbreiding en rol GRC, optisch grondstation Eagle 1, en het Space for Talent-programma;\n–\nhoe inhoudelijk en financieel bijgedragen kan worden aan een faciliteit voor onderwijs, onderzoek en gezamenlijke innovatie in samenwerking met ESA/ESTEC, EUSPA en de kennisinstellingen;\n–\neen «Europastrategie» voor het aantrekken van financiering uit EU-programma's;\n–\npositionering van NL Space Campus om als één Europese Space Campus de positie van Nederland binnen de Europese ruimtevaartsector te versterken;\n–\nhet voornemen tot een pledging conference vanuit EZ voor bedrijven, PPP's en (publieke) investeerders;\nen de Kamer hierover te informeren per brief en vervolgens in de periodieke lange-termijn ruimtevaartagenda-voortgangsbrief,\nen gaat over tot de orde van de dag.\nPostma\nThijssen",
  "content_char_count": 1611,
  "source": {
    "document_id": "8fc5a7e5-ef89-41b0-b45f-7ca796ecc6e1",
    "document_nummer": "2025D36584",
    "document_soort": "Motie",
    "publication_id": "8ea50cb2-94d8-4f2d-9b27-a1db3348a0d6",
    "publication_content_type": "application/xml",
    "publication_length": 6261,
    "cached": false,
    "binary_path": "bronmateriaal-onbewerkt\\cache\\document_publications\\8ea50cb2-94d8-4f2d-9b27-a1db3348a0d6.xml"
  },
  "issues": []
}