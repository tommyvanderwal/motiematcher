{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 087\nInternationaal fiscaal (verdrags)beleid\nNr.\n352\nMOTIE VAN HET LID KOUWENHOVEN\nVoorgesteld\n11 september 2025\nDe Kamer,\ngehoord de beraadslaging,\nconstaterende dat andere Europese landen verschillende vormen van trailing taxes hanteren;\noverwegende dat een trailing tax belastingontwijking kan tegengaan en gerechtvaardigd is omdat inkomen en vermogen mede dankzij collectieve voorzieningen zoals onderwijs en infrastructuur worden opgebouwd;\noverwegende dat het voor de Kamer van belang is inzicht te krijgen in beleidsopties;\nverzoekt de regering meerdere varianten van trailing taxes uit te werken, daarbij rekening houdend met de in de brief van 4 december 2024 genoemde aspecten, en de Kamer hierover nog voor de jaarwisseling te informeren,\nen gaat over tot de orde van de dag.\nKouwenhoven",
  "content_char_count": 871,
  "source": {
    "document_id": "db54954c-6e93-44a8-a8c7-91cf2938df2d",
    "document_nummer": "2025D38544",
    "document_soort": "Motie",
    "publication_id": "3332392a-d8e5-4a2a-9adf-b0ea19580d06",
    "publication_content_type": "application/xml",
    "publication_length": 4470,
    "cached": false,
    "binary_path": "bronmateriaal-onbewerkt\\cache\\document_publications\\3332392a-d8e5-4a2a-9adf-b0ea19580d06.xml"
  },
  "issues": []
}