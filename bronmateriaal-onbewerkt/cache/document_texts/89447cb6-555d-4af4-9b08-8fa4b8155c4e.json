{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n108\nMOTIE VAN HET LID INGE VAN DIJK C.S.\nVoorgesteld\n12 november 2024\nDe Kamer,\ngehoord de beraadslaging,\noverwegende dat de complexiteit van het doorvoeren van meerdere beleidswijzigingen tegelijkertijd, met name in het IV-landschap van de Belastingdienst, het soms noodzakelijk kan maken om keuzes te maken in de prioritering en volgorde van implementatie van maatregelen;\noverwegende dat dit bijvoorbeeld speelt bij de eventuele invoering van een verbruiksbelasting op e-sigaretten en een gedifferentieerde frisdrankbelasting, die nog verder naar achter verschuiven als eerst de rode diesel wordt heringevoerd;\nverzoekt de regering te allen tijde prioriteit te geven aan maatregelen in het belang van de gezondheid van onze inwoners, met name jongeren, en alternatieve uitvoeringsopties in kaart te brengen om verdringing te voorkomen,\nen gaat over tot de orde van de dag.\nInge van Dijk\nVijlbrief\nGrinwis",
  "content_char_count": 1070,
  "source": {
    "document_id": "afb97320-ca42-4c06-be30-26673b2475ad",
    "document_nummer": "2024D43538",
    "document_soort": "Motie",
    "publication_id": "89447cb6-555d-4af4-9b08-8fa4b8155c4e",
    "publication_content_type": "application/xml",
    "publication_length": 2496,
    "cached": false,
    "binary_path": "bronmateriaal-onbewerkt\\cache\\document_publications\\89447cb6-555d-4af4-9b08-8fa4b8155c4e.xml"
  },
  "issues": []
}