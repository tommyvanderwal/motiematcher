{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXVII\nWijziging van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024 (wijziging samenhangende met de Voorjaarsnota)\nNr.\n12\nMOTIE VAN HET LID VAN BAARLE C.S.\nVoorgesteld\n19 juni 2024\nDe Kamer,\ngehoord de beraadslaging,\nconstaterende dat het illegale nederzettingenbeleid van Israël een schending is van het internationale recht;\noverwegende dat de Israëlische regering in de afgelopen periode heeft aangekondigd nog meer illegale nederzettingen te gaan bouwen in illegaal bezet gebeid;\noverwegende dat de Nederlandse regering ontmoedigingsbeleid voert, waarbij het doel van dit beleid zou zijn om bedrijven te ontmoedigen om economisch actief te zijn in illegaal bezet gebied;\noverwegende dat Israëlische wetgeving voorziet in het verbod om een onderscheid te maken tussen activiteiten in bezet en niet bezet gebied en er gevallen bekend zijn waarbij bedrijven ondanks het ontmoedigingsbeleid toch economisch actief zijn in illegaal bezet gebied;\nverzoekt de regering om het Nederlandse ontmoedigingsbeleid ten aanzien van economische activiteiten in illegaal door Israël bezet gebied op effectiviteit te onderzoeken, en de uitkomsten van dit onderzoek met de Kamer te delen,\nen gaat over tot de orde van de dag.\nVan Baarle\nDobbe\nHirsch\nBamenga",
  "content_char_count": 1369,
  "source": {
    "document_id": "49dacf57-ef13-4110-aceb-9077cee217b7",
    "document_nummer": "2024D25793",
    "document_soort": "Motie",
    "publication_id": "6b68acc2-8087-4e94-9ce5-d31dcd0c001e",
    "publication_content_type": "application/xml",
    "publication_length": 2919,
    "cached": false,
    "binary_path": "bronmateriaal-onbewerkt\\cache\\document_publications\\6b68acc2-8087-4e94-9ce5-d31dcd0c001e.xml"
  },
  "issues": []
}