{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n66\nMOTIE VAN HET LID GRINWIS C.S.\nVoorgesteld\n25 juni 2025\nDe Kamer,\ngehoord de beraadslaging,\noverwegende dat er in een toenemend aantal gemeenten sprake is van een tekort aan fysieke ruimten voor kerkgemeenschappen;\noverwegende dat het faciliteren van voldoende ruimten voor kerkgemeenschappen niet alleen noodzakelijk is voor uitoefening van de vrijheid van godsdienst, maar ook van grote waarde is voor de bredere samenleving door de maatschappelijke initiatieven die kerkgemeenschappen ontplooien in de vorm van armoedebestrijding, welzijnswerk en zingevingsvraagstukken;\noverwegende dat de vraag naar ruimten voor kerkgemeenschappen in veel gevallen onvoldoende in beeld is bij gemeentelijke overheden;\nverzoekt de regering gemeenten bij het opstellen van hun omgevingsvisie de behoefte aan fysieke ruimte voor kerk- en andere religieuze gemeenschappen in kaart te laten brengen,\nen gaat over tot de orde van de dag.\nGrinwis\nFlach\nBoswijk\nWelzijn",
  "content_char_count": 1369,
  "source": {
    "document_id": "f2740f4a-029d-430c-a9a7-8102be709610",
    "document_nummer": "2025D30026",
    "document_soort": "Motie",
    "publication_id": "8dba05fb-23b5-4a72-bdce-262604cb82ee",
    "publication_content_type": "application/xml",
    "publication_length": 5883,
    "cached": false,
    "binary_path": "bronmateriaal-onbewerkt\\cache\\document_publications\\8dba05fb-23b5-4a72-bdce-262604cb82ee.xml"
  },
  "issues": []
}