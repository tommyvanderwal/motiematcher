{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n901\nMOTIE VAN HET LID VAN ZANTEN\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat het voorzitterschap van de JBZ-Raad de noodzaak heeft benoemd tot het herzien van de Terugkeerrichtlijn;\nconstateerde dat een van de vier hoofdthema's de terugkeer van vertrekplichtige vreemdelingen is die een gevaar vormen voor de nationale veiligheid, openbare orde of veroordeelden van een misdrijf;\nvan mening dat deze groep vreemdelingen na terugkeer naar het land van herkomst, de toegang tot Europa voor lange tijd moet worden ontzegd, zoals bepaald in artikel 11, tweede lid van het terugkeerbesluit;\ndaarnaast van mening dat er een minimumduur voor het inreisverbod moet worden ingesteld voor deze groep vertrekplichtige vreemdelingen;\nverzoekt de regering bij de JBZ-Raad te pleiten voor een minimumduur ten behoeve van het inreisverbod binnen artikel 11, tweede lid van het terugkeerbesluit wanneer uitgezette vreemdelingen een ernstige bedreiging vormen voor de openbare orde, de openbare veiligheid of de nationale veiligheid,\nen gaat over tot de orde van de dag.\nVan Zanten",
  "content_char_count": 1192,
  "source": {
    "document_id": "8f74b71a-3b90-4817-b071-064110c4ae37",
    "document_nummer": "2024D37708",
    "document_soort": "Motie",
    "publication_id": "478c9cee-d5f1-448a-9953-5b2d6c915a34",
    "publication_content_type": "application/xml",
    "publication_length": 2616,
    "cached": false,
    "binary_path": "bronmateriaal-onbewerkt\\cache\\document_publications\\478c9cee-d5f1-448a-9953-5b2d6c915a34.xml"
  },
  "issues": []
}