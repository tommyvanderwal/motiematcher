{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 497\nPassend onderwijs\nNr.\n502\nMOTIE VAN HET LID WESTERVELD\nVoorgesteld\n2 juli 2025\nDe Kamer,\ngehoord de beraadslaging,\nconstaterende dat steeds vaker leerlingen met een ernstige meervoudige beperking (EMB) een toelaatbaarheidsverklaring (tlv) wordt geweigerd doordat samenwerkingsverbanden op basis van eigen gestelde normen leerlingen uitsluiten;\nconstaterende dat deze leerlingen hierdoor thuis komen te zitten, terwijl ook zij recht hebben op onderwijs en leerbaar zijn;\noverwegende dat cluster 1- en 2-leerlingen landelijk worden bekostigd;\nverzoekt de regering om beleidsopties in beeld te brengen naar de mogelijkheid van een landelijke aanmelding en bekostiging van EMB-leerlingen via het Rijk, net als bij cluster 1- en 2-leerlingen, en voor de Onderwijsbegroting in het najaar deze naar de Kamer te sturen,\nen gaat over tot de orde van de dag.\nWesterveld",
  "content_char_count": 937,
  "source": {
    "document_id": "436071f9-b38b-44d9-a0d6-94d4ce69a373",
    "document_nummer": "2025D31476",
    "document_soort": "Motie",
    "publication_id": "b09fca39-2859-4d34-9f07-643660339969",
    "publication_content_type": "application/xml",
    "publication_length": 4760,
    "cached": false,
    "binary_path": "bronmateriaal-onbewerkt\\cache\\document_publications\\b09fca39-2859-4d34-9f07-643660339969.xml"
  },
  "issues": []
}