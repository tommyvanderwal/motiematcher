{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n219\nMOTIE VAN DE LEDEN MEULENKAMP EN GRINWIS\nVoorgesteld\n3 april 2025\nDe Kamer,\ngehoord de beraadslaging,\noverwegende dat langdurige bezwaar- en beroepsprocedures leiden tot forse vertraging van woningbouwprojecten;\noverwegende dat de bouw van woningen aanzienlijk sneller moet plaatsvinden om de woningnood te bestrijden;\noverwegende dat binnen het programma STOER voorstellen worden gedaan om het bestuursrecht bij bouwzaken aan te passen, maar zaken ten aanzien van omgevingsplannen alleen te laten behandelen door de Raad van State;\nconstaterende dat de motie van de leden Grinwis en Meulenkamp over het Duitse model (\n36 600-XXII, nr. 50\n) met een ruime meerderheid is aangenomen;\nconstaterende dat de regering een onderzoek doet naar het Duitse verlofstelsel voor woningbouwprojecten waarbij sprake is van een vorm van voortoetsing, waardoor enkel zaken waarbij sprake is van fundamentele rechtsvragen van algemeen belang of waarbij wordt afgeweken van eerdere rechterlijke uitspraken, toegelaten worden voor beroep bij de Raad van State;\nverzoekt de regering om als de uitkomsten van het onderzoek naar het Duitse verlofstelsel positief zijn, een scenario uit te werken voor de behandeling van het programma STOER, zodat we de juridische procedures omtrent woningbouw aanzienlijk kunnen versnellen,\nen gaat over tot de orde van de dag.\nMeulenkamp\nGrinwis",
  "content_char_count": 1468,
  "source": {
    "document_id": "bc4e9122-d913-452d-a0bc-99c056baa8b6",
    "document_nummer": "2025D14663",
    "document_soort": "Motie",
    "publication_id": "3db556b2-8104-4704-92c8-1f150df53004",
    "publication_content_type": "application/xml",
    "publication_length": 3007,
    "cached": false,
    "binary_path": "bronmateriaal-onbewerkt\\cache\\document_publications\\3db556b2-8104-4704-92c8-1f150df53004.xml"
  },
  "issues": []
}