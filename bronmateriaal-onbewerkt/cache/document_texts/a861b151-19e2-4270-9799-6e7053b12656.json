{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 446\nWijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten)\nNr.\n27\nMOTIE VAN DE LEDEN POSTMA EN CEDER\nVoorgesteld\n11 december 2024\nDe Kamer,\ngehoord de beraadslaging,\nconstaterende dat een juiste en actuele registratie van arbeidsmigranten in de Basisregistratie Personen essentieel is om uitbuiting tegen te gaan en effectief toezicht te kunnen houden;\noverwegende dat de Wet toelating terbeschikkingstelling van arbeidskrachten pas op termijn in werking zal treden;\nvan mening dat werkgevers nu al een actieve rol moeten spelen in het bevorderen van correcte registratie van arbeidsmigranten in de Basisregistratie Personen;\nverzoekt de regering om een bevorderingsplicht, vergewisplicht en meldplicht voor alle werkgevers ten aanzien van een correcte registratie in de Basisregistratie Personen verder uit te werken, en de Kamer over de concrete haalbaarheid hiervan in Q1 2025 te informeren,\nen gaat over tot de orde van de dag.\nPostma\nCeder",
  "content_char_count": 1235,
  "source": {
    "document_id": "1801e770-41af-47b7-afc1-67bfcad29b1e",
    "document_nummer": "2024D49240",
    "document_soort": "Motie",
    "publication_id": "a861b151-19e2-4270-9799-6e7053b12656",
    "publication_content_type": "application/xml",
    "publication_length": 2658,
    "cached": false,
    "binary_path": "bronmateriaal-onbewerkt\\cache\\document_publications\\a861b151-19e2-4270-9799-6e7053b12656.xml"
  },
  "issues": []
}