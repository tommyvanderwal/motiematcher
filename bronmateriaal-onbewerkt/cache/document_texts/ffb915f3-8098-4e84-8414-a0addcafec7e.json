{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n472\nMOTIE VAN HET LID SNELLER\nVoorgesteld\n27 februari 2024\nDe Kamer,\ngehoord de beraadslaging,\nconstaterende dat er een groeiende vraag is naar andere vormen van ondernemen waarbij winstmaximalisatie niet het enige vastgelegde doel is, zoals het rentmeestervennootschap;\noverwegende dat het oprichten van een dergelijk bedrijfsmodel nu relatief kostbaar en tijdrovend is, omdat ons Burgerlijk Wetboek een dergelijke vorm niet kent;\nvan mening dat de overheid maatschappelijk ondernemen zou moeten faciliteren en stimuleren;\nverzoekt de regering in samenwerking met de universiteiten die hier nu onderzoek naar doen en het bedrijfsleven een voorstel voor een rentmeestervennootschapsbedrijfsmodel uit te werken,\nen gaat over tot de orde van de dag.\nSneller",
  "content_char_count": 881,
  "source": {
    "document_id": "64a4427c-10f7-4d29-ad0e-dbc304fcdf5d",
    "document_nummer": "2024D07016",
    "document_soort": "Motie",
    "publication_id": "ffb915f3-8098-4e84-8414-a0addcafec7e",
    "publication_content_type": "application/xml",
    "publication_length": 2234,
    "cached": false,
    "binary_path": "bronmateriaal-onbewerkt\\cache\\document_publications\\ffb915f3-8098-4e84-8414-a0addcafec7e.xml"
  },
  "issues": []
}