{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n23\nMOTIE VAN HET LID DE HOOP C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\noverwegende dat dubbelspoor tussen Zwolle en Deventer de intercity versnelt, er een sprinter aan het traject kan worden toegevoegd en er extra stations in Zwolle en Deventer mogelijk zijn;\noverwegende dat dubbelspoor kansen biedt voor woningbouw langs het traject;\noverwegende dat ProRail op dit moment onderzoek doet naar de mogelijkheden van een vierde perron op station Deventer;\nverzoekt de regering om in overleg met de regio en ProRail te treden over de mogelijkheden om de knelpunten bij station Deventer op te lossen en te komen tot dubbelspoor op het traject Deventer-Zwolle en de Kamer hierover voor de zomer 2025 te informeren,\nen gaat over tot de orde van de dag.\nDe Hoop\nStoffer\nGrinwis",
  "content_char_count": 990,
  "source": {
    "document_id": "bdd4859d-f1c1-4543-8e37-ddd17decbdd0",
    "document_nummer": "2024D46033",
    "document_soort": "Motie",
    "publication_id": "0d82c016-054c-4ec6-8e23-9e5ed9928d8c",
    "publication_content_type": "application/xml",
    "publication_length": 2489,
    "cached": false,
    "binary_path": "bronmateriaal-onbewerkt\\cache\\document_publications\\0d82c016-054c-4ec6-8e23-9e5ed9928d8c.xml"
  },
  "issues": []
}