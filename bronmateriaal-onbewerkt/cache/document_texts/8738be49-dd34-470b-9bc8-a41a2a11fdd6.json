{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 667\nWijziging van de Wet educatie en beroepsonderwijs en enkele andere wetten ter bevordering van de kansengelijkheid middels verbetering van de begeleiding naar duurzame economische zelfstandigheid van jongeren met een risico op een afstand tot de arbeidsmarkt (Wet van school naar duurzaam werk)\nNr.\n22\nMOTIE VAN DE LEDEN WESTERVELD EN TSEGGAI\nVoorgesteld\n24 juni 2025\nDe Kamer,\ngehoord de beraadslaging,\nconstaterende dat een passende stageplek een verplicht onderdeel kan zijn van de opleiding en een goede voorbereiding is op werk;\nconstaterende dat uit onderzoek van ResearchNed, ECBO en KBA Nijmegen blijkt dat 10% tot 20% van de jongeren met een beperking stagediscriminatie ervaart door het ontbreken van geschikte stageplekken, aangepaste begeleiding of hulpmiddelen;\nconstaterende dat problemen bij het vinden en behouden van een passende stageplek kunnen leiden tot studievertraging of zelfs uitval;\nverzoekt de regering om met landelijke belangenorganisaties van scholieren en studenten, jongeren met een beperking, onderwijsinstellingen en werkgevers een plan van aanpak te maken om de begeleiding en het vinden van een stageplek voor jongeren met een beperking te verbeteren en onnodige uitval tegen te gaan,\nen gaat over tot de orde van de dag.\nWesterveld\nTseggai",
  "content_char_count": 1353,
  "source": {
    "document_id": "16e6cbfd-a033-4e57-b465-d00ad899510c",
    "document_nummer": "2025D29742",
    "document_soort": "Motie",
    "publication_id": "8738be49-dd34-470b-9bc8-a41a2a11fdd6",
    "publication_content_type": "application/xml",
    "publication_length": 5627,
    "cached": false,
    "binary_path": "bronmateriaal-onbewerkt\\cache\\document_publications\\8738be49-dd34-470b-9bc8-a41a2a11fdd6.xml"
  },
  "issues": []
}