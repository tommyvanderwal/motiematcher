{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 403\nWijziging van de Tabaks- en rookwarenwet, houdende regeling van nicotineproducten zonder tabak en nicotineapparaten\nNr.\n17\nMOTIE VAN HET LID TIELEN\nVoorgesteld\n14 mei 2024\nDe Kamer,\ngehoord de beraadslaging,\nconstaterende dat sinds 1 januari e-sigaretten ofwel vapes met smaakjes verboden zijn in Nederland, maar dat uit onderzoek blijkt dat jongeren nog net zo makkelijk aan vapes met smaakjes komen als voor het verbod;\noverwegende dat dit aanbod jongeren voornamelijk bereikt via webshops, social media, dealers of verkoop onder de toonbank;\nverzoekt de regering om met de NVWA de inzet op het oprollen en bestraffen van illegaal aanbod aan te scherpen, met daarbij meer focus op onlineaanbod;\nverzoekt de regering tevens om prioriteit te geven aan Europese harmonisatie op het gebied van tabaks- en rookmaatregelen in plaats van alleen aan nationale maatregelen, om zo ongewenste grenseffecten en regen-in-de-drupbeleid te voorkomen,\nen gaat over tot de orde van de dag.\nTielen",
  "content_char_count": 1059,
  "source": {
    "document_id": "c6e2612f-271e-414c-bed1-ce96ec9bd929",
    "document_nummer": "2024D19049",
    "document_soort": "Motie",
    "publication_id": "c129af59-947f-455d-83fb-fe5a891c8d8b",
    "publication_content_type": "application/xml",
    "publication_length": 2411,
    "cached": false,
    "binary_path": "bronmateriaal-onbewerkt\\cache\\document_publications\\c129af59-947f-455d-83fb-fe5a891c8d8b.xml"
  },
  "issues": []
}