{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n225\nGEWIJZIGDE MOTIE VAN HET LID BECKERMAN TER VERVANGING VAN DIE GEDRUKT ONDER NR. 213\nVoorgesteld\n8 april 2025\nDe Kamer,\ngehoord de beraadslaging,\noverwegende dat Nederland midden in een wooncrisis zit en er tegelijkertijd nog veel gesloopt wordt, waardoor woningen verdwijnen;\nconstaterende dat renovatie niet alleen duurzamer is, maar er ook architecten klaarstaan om dat aan te pakken om te renoveren en transformeren;\nvoorts constaterende dat inwoners van de EU, verenigd via HouseEurope!, een burgerinitiatief gestart zijn om renovatie en transformatie van bestaande gebouwen, in plaats van sloop, de nieuwe norm te maken;\nverzoekt de regering een «recht op renovatie» te onderzoeken waarbij wordt meegenomen hoe renovatie aantrekkelijker gemaakt kan worden via bijvoorbeeld een btw-verlaging op hergebruik van materialen en renovatie en via het meenemen van materiaalgebonden CO\n2\nin duurzaamheidsberekeningen,\nen gaat over tot de orde van de dag.\nBeckerman",
  "content_char_count": 1072,
  "source": {
    "document_id": "e752bccb-af56-45f7-82b7-86a1897c4559",
    "document_nummer": "2025D14917",
    "document_soort": "Motie (gewijzigd/nader)",
    "publication_id": "7bcc8e62-c003-49ff-aeb3-13cb502788f9",
    "publication_content_type": "application/xml",
    "publication_length": 2436,
    "cached": false,
    "binary_path": "bronmateriaal-onbewerkt\\cache\\document_publications\\7bcc8e62-c003-49ff-aeb3-13cb502788f9.xml"
  },
  "issues": []
}