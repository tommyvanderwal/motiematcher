{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2252\nMOTIE VAN HET LID DASSEN\nVoorgesteld\n18 juni 2025\nDe Kamer,\ngehoord de beraadslaging,\nconstaterende dat het Internationaal Atoomenergieagentschap, IAEA, tot dẹ zorgelijke conclusie is gekomen dat Iran zich niet houdt aan de afspraken onder het non-proliferatieverdrag;\nconstaterende dat Israël echter geen bewijs heeft geleverd van een imminente nucleaire dreiging vanuit Iran, waarmee de Israëlische aanval op Iran een flagrante schending is van het internationaal recht;\noverwegende dat de Israëlische aanval op Iran verdere escalatie van de spanningen in het Midden-Oosten tot gevolg zal hebben, met grote gevolgen voor de veiligheid van zowel de Israëlische bevolking als de Iraanse bevolking als wel de rest van de wereld;\nverzoekt de regering de schending van het non-proliferatieverdrag door Iran te veroordelen;\nverzoekt de regering de Israëlische aanval op Iran te veroordelen;\nverzoekt de regering zowel in bilateraal als in Europees verband de druk op beide landen te maximaliseren om tot de-escalatie te komen,\nen gaat over tot de orde van de dag.\nDassen",
  "content_char_count": 1172,
  "source": {
    "document_id": "248b711b-0496-40ac-b261-34c6c2288be6",
    "document_nummer": "2025D28788",
    "document_soort": "Motie",
    "publication_id": "158cb75a-6c47-4bf3-afd8-755f823383c3",
    "publication_content_type": "application/xml",
    "publication_length": 4703,
    "cached": false,
    "binary_path": "bronmateriaal-onbewerkt\\cache\\document_publications\\158cb75a-6c47-4bf3-afd8-755f823383c3.xml"
  },
  "issues": []
}