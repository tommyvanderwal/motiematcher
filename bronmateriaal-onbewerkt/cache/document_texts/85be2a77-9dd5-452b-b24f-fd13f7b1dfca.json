{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 531\nUitvoering van verordening (EU) 2022/2065 van het Europees parlement en de Raad van 19 oktober 2022 betreffende een eengemaakte markt voor digitale diensten en tot wijziging van Richtlijn 2000/31/EG (Uitvoeringswet digitaledienstenverordening)\nNr.\n21\nMOTIE VAN HET LID VAN MEIJEREN\nVoorgesteld\n9 oktober 2024\nDe Kamer,\ngehoord de beraadslaging,\noverwegende dat de overheid zich niet mag bemoeien met wat mensen zeggen of schrijven, zolang dat niet in strijd is met de wet;\noverwegende dat of iets in strijd is met de wet uitsluitend achteraf dient te worden beoordeeld door een rechter;\nconstaterende dat overheden zich onder het mom van «het tegengaan van de verspreiding van desinformatie» actief bemoeien met uitlatingen die worden gedaan, terwijl die uitlatingen niet in strijd zijn met de wet;\nroept de regering op zich niet langer te bemoeien met wat mensen zeggen of schrijven zolang het niet in strijd is met de wet, en er bij de Europese Commissie op aan te dringen dit ook niet te doen,\nen gaat over tot de orde van de dag.\nVan Meijeren",
  "content_char_count": 1124,
  "source": {
    "document_id": "3daaba58-62b6-4dc9-a089-cb23a8b4e947",
    "document_nummer": "2024D37482",
    "document_soort": "Motie",
    "publication_id": "85be2a77-9dd5-452b-b24f-fd13f7b1dfca",
    "publication_content_type": "application/xml",
    "publication_length": 2478,
    "cached": false,
    "binary_path": "bronmateriaal-onbewerkt\\cache\\document_publications\\85be2a77-9dd5-452b-b24f-fd13f7b1dfca.xml"
  },
  "issues": []
}