{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 537\nVoorstel van het lid Bontenbal tot wijziging van het Reglement van Orde in verband met het beperken van de mogelijkheid om moties in te dienen\nNr.\n11\nMOTIE VAN HET LID CEDER\nVoorgesteld\n30 januari 2025\nDe Kamer,\ngehoord de beraadslaging,\noverwegende dat de context, het dictum en de appreciatie van moties, die leidend zijn voor de interpretatie van moties, wegvallen bij het weergeven van stemmingsuitslagen op websites en apps van de Kamer;\nconstaterende dat deze stemmingsuitslagen wel geregeld rondgaan op onder andere social media;\noverwegende dat dit alles geen recht doet aan moties, indieners daarvan, de voor- of tegenstemmers en bovendien geregeld tot een vertekende situatie leidt;\nverzoekt het presidium om te onderzoeken of op websites en apps van de Kamer waar stemmingsuitslagen worden geplaatst zowel de appreciatie van de bewindspersoon als het volledige dictum van de motie overzichtelijk weergegeven kan worden, en de Kamer hier voor het voorjaarreces over te berichten,\nen gaat over tot de orde van de dag.\nCeder",
  "content_char_count": 1110,
  "source": {
    "document_id": "aa22dbc7-8ef1-48da-8ae0-ddf47a96b9cd",
    "document_nummer": "2025D03561",
    "document_soort": "Motie",
    "publication_id": "4acbee70-8da6-4daf-8b6b-2827d8ffa31b",
    "publication_content_type": "application/xml",
    "publication_length": 2462,
    "cached": false,
    "binary_path": "bronmateriaal-onbewerkt\\cache\\document_publications\\4acbee70-8da6-4daf-8b6b-2827d8ffa31b.xml"
  },
  "issues": []
}