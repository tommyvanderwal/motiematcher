{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1292\nMOTIE VAN HET LID MUTLUER\nVoorgesteld\n2 september 2025\nDe Kamer,\ngehoord de beraadslaging,\nconstaterende dat te veel levensdelicten en ernstige zedendelicten onopgelost blijven;\noverwegende dat de aanpak van cold cases nu per eenheid verschilt en daardoor ongelijk en versnipperd is;\nvan mening dat de volgende punten aan een betere aanpak van cold cases kunnen bijdragen:\n–\neen betere en meer uniforme aanpak in politieteams, waarbij in iedere eenheid een basisvoorziening met expertise aanwezig is en nabestaanden en achterblijvers structureel ondersteund worden;\n–\nlandelijke coördinatie en registratie in een centrale database;\n–\neen protocol voor het selecteren van kansrijke zaken;\n–\nstructurele opleiding en specialisatie in cold cases binnen de recherche;\n–\nintensievere samenwerking met universiteiten, hogescholen en oud-rechercheurs;\nverzoekt de regering bovenstaande punten samen met de praktijk uit te werken en om te zetten in beleid met betrekking tot de aanpak van cold cases,\nen gaat over tot de orde van de dag.\nMutluer",
  "content_char_count": 1132,
  "source": {
    "document_id": "394bf530-bb63-4b7e-81e8-b478f9470445",
    "document_nummer": "2025D36659",
    "document_soort": "Motie",
    "publication_id": "5c0326da-c3a6-4c94-8be3-96a428513625",
    "publication_content_type": "application/xml",
    "publication_length": 5409,
    "cached": false,
    "binary_path": "bronmateriaal-onbewerkt\\cache\\document_publications\\5c0326da-c3a6-4c94-8be3-96a428513625.xml"
  },
  "issues": []
}