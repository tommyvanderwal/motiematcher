{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 043\nToekomst pensioenstelsel\nNr.\n672\nMOTIE VAN HET LID JOSEPH C.S.\nVoorgesteld\n11 december 2024\nDe Kamer,\ngehoord de beraadslaging,\nconstaterende dat met de Wet toekomst pensioenen een hoorrecht voor verenigingen van slapers en gepensioneerden is ge√Øntroduceerd ten aanzien van de door sociale partners op te stellen transitieplannen bij de overgang naar nieuwe pensioenregelingen;\noverwegende dat sociale partners in het kader van dat hoorrecht verenigingen tijdig en serieus hebben betrokken, wat van toegevoegde waarde is geweest;\noverwegende dat juist ook de komende tijd, bij de implementatie van de gemaakte afspraken alsook daarna, betrokkenheid van verenigingen van slapers en gepensioneerden (onder meer voor het draagvlak) van belang is;\nverzoekt de regering te verkennen hoe verenigingen van slapers en gepensioneerden blijvend betrokken kunnen worden bij de implementatie van de gemaakte afspraken alsook daarna;\nverzoekt de regering daarbij ook de uitkomsten van de onderzoeken naar hoorrecht te betrekken, en in het eerste kwartaal van 2025 de resultaten van de verkenning naar de Kamer te sturen,\nen gaat over tot de orde van de dag.\nJoseph\nInge van Dijk\nVermeer",
  "content_char_count": 1251,
  "source": {
    "document_id": "1acfc394-9097-4350-ae21-fe2ce90e0247",
    "document_nummer": "2024D49074",
    "document_soort": "Motie",
    "publication_id": "ac468839-52e9-4dba-b781-e45fbf2eb999",
    "publication_content_type": "application/xml",
    "publication_length": 2720,
    "cached": false,
    "binary_path": "bronmateriaal-onbewerkt\\cache\\document_publications\\ac468839-52e9-4dba-b781-e45fbf2eb999.xml"
  },
  "issues": []
}