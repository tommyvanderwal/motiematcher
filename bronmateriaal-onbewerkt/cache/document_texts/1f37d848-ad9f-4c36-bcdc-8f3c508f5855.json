{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1282\nMOTIE VAN HET LID MICHON-DERKZEN C.S.\nDe Kamer,\ngehoord de beraadslaging,\nconstaterende dat het budget van de politie in de periode 2017 tot 2025 is gestegen van 5,5 miljard euro tot 8,2 miljard euro;\nconstaterende dat er desondanks nauwelijks meer blauw op straat bij is gekomen;\nconstaterende dat de Kamer op veel thema's de politie ondersteunt in de terugkeer naar de kerntaak, zoals blijkt uit de parlementaire verkenning personen met verward gedrag;\nconstaterende dat de politie een interne Taskforce Ombuigingen heeft ingesteld, waaruit blijkt dat de politie op termijn afstevent op een tekort van 300 miljoen euro;\nvan mening dat de gebiedsgebonden politiezorg, openbareordehandhaving en opsporing kerntaken van de politie zijn, waarin zichtbare politie in de wijk een essentieel element is;\nverzoekt de regering om de tekorten binnen de politie niet neer te laten slaan op de operationele politieorganisatie en niet te bezuinigen op de kerntaak van de politie,\nen gaat over tot de orde van de dag.\nMichon-Derkzen\nWijen-Nass\nEerdmans\nMutluer",
  "content_char_count": 1143,
  "source": {
    "document_id": "5388ab5a-3839-4763-b3e8-f0e76297add5",
    "document_nummer": "2025D36649",
    "document_soort": "Motie",
    "publication_id": "1f37d848-ad9f-4c36-bcdc-8f3c508f5855",
    "publication_content_type": "application/xml",
    "publication_length": 4955,
    "cached": false,
    "binary_path": "bronmateriaal-onbewerkt\\cache\\document_publications\\1f37d848-ad9f-4c36-bcdc-8f3c508f5855.xml"
  },
  "issues": []
}