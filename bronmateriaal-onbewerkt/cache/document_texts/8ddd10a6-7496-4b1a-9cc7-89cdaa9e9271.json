{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n34\nMOTIE VAN HET LID BONTENBAL C.S\nVoorgesteld\n10 april 2024\nDe Kamer,\ngehoord de beraadslaging,\nconstaterende dat het kabinet met een spoedwet de kostenstijging van collectieve warmtelevering voor warmteklanten wil beperken;\noverwegende dat de betaalbaarheid van de realisatie van warmtenetten daarmee verder onder druk komt te staan;\noverwegende dat het beperken van de kosten aan de kant van de warmtebedrijven kan helpen om hieraan (deels) tegemoet te komen;\nverzoekt de regering te onderzoeken of de kosten die warmtebedrijven maken, kunnen worden verlaagd, zoals de energiebelasting die warmtebedrijven betalen voor het verbruik van gas voor de hulpwarmtecentrales in hun warmtenetten,\nen gaat over tot de orde van de dag.\nBontenbal\nGrinwis\nFlach",
  "content_char_count": 1030,
  "source": {
    "document_id": "0307c5a1-1c4f-41b5-b460-caa415d03114",
    "document_nummer": "2024D14311",
    "document_soort": "Motie",
    "publication_id": "8ddd10a6-7496-4b1a-9cc7-89cdaa9e9271",
    "publication_content_type": "application/xml",
    "publication_length": 2476,
    "cached": false,
    "binary_path": "bronmateriaal-onbewerkt\\cache\\document_publications\\8ddd10a6-7496-4b1a-9cc7-89cdaa9e9271.xml"
  },
  "issues": []
}