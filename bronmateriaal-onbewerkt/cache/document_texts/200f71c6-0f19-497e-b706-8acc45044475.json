{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n134\nMOTIE VAN HET LID SIX DIJKSTRA C.S.\nVoorgesteld\n3 april 2025\nDe Kamer,\ngehoord de beraadslaging,\nconstaterende dat de NCTV en de politie volgens de ADR onvoldoende maatregelen getroffen hebben om staatsgeheimen te beschermen tegen buitenlandse spionage, waardoor grote hoeveelheden staatsgeheime informatie van de AIVD en MIVD gedurende lange tijd konden lekken naar de Marokkaanse inlichtingendienst;\nconstaterende dat de impact van dit lek nog steeds niet volledig in beeld is, waardoor circa 200 USB-sticks met daarop mogelijk staatsgeheime informatie nog steeds kwijt zijn;\noverwegende dat buitenlandse mogendheden staatsgeheime informatie kunnen gebruiken om Nederlandse burgers onder druk te zetten of op een\nandere manier de Nederlandse belangen te schaden;\noverwegende dat het betreffende lek de bereidwilligheid van partnerlanden om inlichtingen met Nederland te delen onder druk kan zetten;\nverzoekt de regering te komen tot een volledige damage and impact assessment, waarbij in kaart gebracht wordt welke gegevens mogelijk gelekt zijn bij de NCTV en het CTER-cluster van de politie en wat de potentiÃ«le gevolgen daarvan voor Nederland zijn,\nen gaat over tot de orde van de dag.\nSix Dijkstra\nVan der Werf\nMutluer\nMichon-Derkzen",
  "content_char_count": 1434,
  "source": {
    "document_id": "9448fcb2-9bd7-431e-80cb-027a4e0ef03f",
    "document_nummer": "2025D14795",
    "document_soort": "Motie",
    "publication_id": "200f71c6-0f19-497e-b706-8acc45044475",
    "publication_content_type": "application/xml",
    "publication_length": 3053,
    "cached": false,
    "binary_path": "bronmateriaal-onbewerkt\\cache\\document_publications\\200f71c6-0f19-497e-b706-8acc45044475.xml"
  },
  "issues": []
}