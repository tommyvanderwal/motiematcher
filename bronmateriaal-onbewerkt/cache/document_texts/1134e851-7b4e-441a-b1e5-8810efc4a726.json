{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n21\nMOTIE VAN HET LID MOHANDIS\nVoorgesteld tijdens het Wetgevingsoverleg van\n11 november 2024\nDe Kamer,\ngehoord de beraadslaging,\noverwegende dat de Raad voor Cultuur in zijn advies op de subsidiëring van Opera Zuid de Minister ertoe oproept om actieve ondersteuning en aanvullende financiering te bieden, omdat de raad zélf geen hogere financiering kan bepleiten dan het maximaal beschikbare subsidiebedrag;\noverwegende dat bij uitblijven van voldoende ondersteuning Opera Zuid niet zal kunnen voortbestaan en daarmee de regionale culturele infrastructuur ernstig zal worden geraakt;\nverzoekt de regering om Opera Zuid de door de Raad voor Cultuur bepleite actieve ondersteuning en aanvullende financiering te bieden,\nen gaat over tot de orde van de dag.\nMohandis",
  "content_char_count": 969,
  "source": {
    "document_id": "ccd9ff8a-c3e0-4852-b9ac-78ae8d05569e",
    "document_nummer": "2024D43123",
    "document_soort": "Motie",
    "publication_id": "1134e851-7b4e-441a-b1e5-8810efc4a726",
    "publication_content_type": "application/xml",
    "publication_length": 2357,
    "cached": false,
    "binary_path": "bronmateriaal-onbewerkt\\cache\\document_publications\\1134e851-7b4e-441a-b1e5-8810efc4a726.xml"
  },
  "issues": []
}