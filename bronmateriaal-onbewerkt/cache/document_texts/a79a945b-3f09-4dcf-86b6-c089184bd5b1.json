{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n28\nMOTIE VAN DE LEDEN CEDER EN TSEGGAI\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nconstaterende dat beheersing van de Nederlandse taal een belangrijke factor is in de succesvolle integratie van arbeidsmigranten in de samenleving;\noverwegende dat taalvaardigheid niet alleen bijdraagt aan de sociale cohesie, maar ook aan een betere samenwerking en veiligheid op de werkvloer;\noverwegende dat een taalniveau van A2 een minimumvereiste is voor een succesvolle integratie en veilige werkprocessen;\noverwegende dat werkgevers een grote rol kunnen spelen in het faciliteren van taalontwikkeling voor arbeidsmigranten;\nverzoekt de regering werkgevers te bespreken hoe arbeidsmigranten die langer dan vier maanden in dienst zijn, een taaleis op niveau A2 op te leggen en indien nodig daarvoor passende taaltraining onder werktijd te bieden als onderdeel van hun integratie,\nen gaat over tot de orde van de dag.\nCeder\nTseggai",
  "content_char_count": 1175,
  "source": {
    "document_id": "316a2eca-da2e-41dd-8342-3075eb2582da",
    "document_nummer": "2024D46024",
    "document_soort": "Motie",
    "publication_id": "a79a945b-3f09-4dcf-86b6-c089184bd5b1",
    "publication_content_type": "application/xml",
    "publication_length": 2673,
    "cached": false,
    "binary_path": "bronmateriaal-onbewerkt\\cache\\document_publications\\a79a945b-3f09-4dcf-86b6-c089184bd5b1.xml"
  },
  "issues": []
}