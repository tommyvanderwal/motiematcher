{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1285\nMOTIE VAN HET LID EL ABASSI\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat de koopkracht van huishoudens onder druk staat door stijgende gasrekeningen, hogere huren en de hoge kosten van boodschappen;\nverzoekt de regering:\n•\nde gasrekening voor huishoudens te verlagen door middel van gerichte maatregelen die de energiekosten op een structurele manier verlagen;\n•\nde huren te verlagen, waarbij prioriteit wordt gegeven aan de sociale huurmarkt, zodat huurders niet geconfronteerd worden met onbetaalbare huurverhogingen;\n•\nde btw op boodschappen te verlagen, zodat de kosten van dagelijkse producten voor huishoudens worden verminderd;\n•\nin de Voorjaarsnota 2025 maatregelen voor te stellen die deze lastenverlichtingen daadwerkelijk realiseren, als keiharde voorwaarde voor de goedkeuring van de nota,\nen gaat over tot de orde van de dag.\nEl Abassi",
  "content_char_count": 1007,
  "source": {
    "document_id": "eae33912-3894-4ed1-bb22-712ddf18c0d3",
    "document_nummer": "2025D06055",
    "document_soort": "Motie",
    "publication_id": "5874b3b0-b26b-47ec-b785-04c548e71f00",
    "publication_content_type": "application/xml",
    "publication_length": 2892,
    "cached": false,
    "binary_path": "bronmateriaal-onbewerkt\\cache\\document_publications\\5874b3b0-b26b-47ec-b785-04c548e71f00.xml"
  },
  "issues": []
}