{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n481\nMOTIE VAN HET LID EL ABASSI\nVoorgesteld\n23 september 2025\nDe Kamer,\ngehoord de beraadslaging,\nconstaterende dat de zogeheten prinsenvlag (oranje-wit-blauw) historisch werd gebruikt door de NSB, de nationaalsocialistische beweging die collaboreerde met de nazibezetter tijdens de Tweede Wereldoorlog;\noverwegende dat deze vlag sindsdien is omarmd door extreemrechtse groepen en wordt gebruikt als symbool van nationalistische en antidemocratische stromingen;\nconstaterende dat bij recente demonstraties op het Malieveld deze vlag zichtbaar werd meegedragen door personen die zich tegelijkertijd schuldig maakten aan antisemitische en racistische uitlatingen;\nconstaterende dat meerdere politieke partijen in de Kamer in het verleden deze vlag hebben meegedragen of afgebeeld, ondanks de beladen historische en ideologische lading ervan;\nspreekt uit dat symbolen die verbonden zijn met fascistische en nationaalsocialistische bewegingen, zoals de zogeheten prinsenvlag, geen plaats hebben in of rond het parlement;\nverzoekt het presidium maatregelen te nemen om het gebruik en vertoon van deze vlag binnen en in de directe omgeving van de vergaderzalen van de Tweede Kamer te weren,\nen gaat over tot de orde van de dag.\nEl Abassi",
  "content_char_count": 1338,
  "source": {
    "document_id": "c7aba2ee-0e1e-436b-9851-167aee7bd957",
    "document_nummer": "2025D41253",
    "document_soort": "Motie",
    "publication_id": "986fe0c4-7c53-49f0-8eab-1dde304fbd0b",
    "publication_content_type": "application/xml",
    "publication_length": 4914,
    "cached": false,
    "binary_path": "bronmateriaal-onbewerkt\\cache\\document_publications\\986fe0c4-7c53-49f0-8eab-1dde304fbd0b.xml"
  },
  "issues": []
}