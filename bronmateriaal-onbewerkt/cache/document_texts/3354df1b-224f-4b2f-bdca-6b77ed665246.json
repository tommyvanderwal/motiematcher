{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n506\nMOTIE VAN HET LID SOEPBOER\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat er op dit moment geen uniforme landelijke kaders bestaan voor de opslagfactor en dat de tijd die een leraar krijgt voor het primaire onderwijsproces per school inderdaad grote verschillen laat zien;\nvan oordeel dat deze verschillen niet alleen onwenselijke concurrentie in de hand werken tussen scholen bij het werven van leerkrachten, maar ook een negatieve impact hebben op toegankelijkheid en kwaliteit van het onderwijs;\noverwegende dat het primaire onderwijsproces prioriteit nummer één moet zijn bij de inzet van leerkrachten en dat koste wat kost moet worden geborgd dat hun kostbare tijd op geen enkele wijze onnodig aan iets anders zal worden verspild;\nverzoekt de regering tot een voor het hele primair en voortgezet onderwijs landelijk uniforme en juridisch bindende opslagfactor te komen die maximaal ten dienste staat van het primaire onderwijsproces en zorg te dragen voor de naleving ervan,\nen gaat over tot de orde van de dag.\nSoepboer",
  "content_char_count": 1170,
  "source": {
    "document_id": "4f5029aa-31c0-429a-9c2a-bd45b98b3ef5",
    "document_nummer": "2025D03254",
    "document_soort": "Motie",
    "publication_id": "3354df1b-224f-4b2f-bdca-6b77ed665246",
    "publication_content_type": "application/xml",
    "publication_length": 2525,
    "cached": false,
    "binary_path": "bronmateriaal-onbewerkt\\cache\\document_publications\\3354df1b-224f-4b2f-bdca-6b77ed665246.xml"
  },
  "issues": []
}