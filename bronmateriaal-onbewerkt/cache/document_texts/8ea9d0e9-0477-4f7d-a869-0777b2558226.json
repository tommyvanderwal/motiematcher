{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n79\nMOTIE VAN HET LID MICHON-DERKZEN C.S.\nVoorgesteld\n21 november 2024\nDe Kamer,\ngehoord de beraadslaging,\nconstaterende dat relschoppers tegenwoordig beter zijn georganiseerd en voorbereid op confrontaties met de ME;\nconstaterende dat de aard, duur en intensiteit van rellen een zware druk leggen op politieagenten die onder loodzware omstandigheden hun werk doen;\noverwegende dat de politie zorgen heeft uitgesproken of de beschikbare uitrusting en verdedigingsmiddelen nog wel volstaan bij de uitoefening van de taak van de ME;\noverwegende dat de Minister onlangs 13,5 miljoen structureel ter beschikking heeft gesteld voor verbetering van de aanpak van openbareordeverstoringen;\nverzoekt de regering in overleg met de politie te onderzoeken of de uitrusting en de gewelds- en verdedigingsmiddelen van de Mobiele Eenheid kunnen worden uitgebreid, en de Kamer hierover in het voorjaar van 2025 te informeren,\nen gaat over tot de orde van de dag.\nMichon-Derkzen\nHelder\nDiederik van Dijk\nEerdmans",
  "content_char_count": 1187,
  "source": {
    "document_id": "baf8de29-8f47-4a11-9e51-f591dd1250c5",
    "document_nummer": "2024D45474",
    "document_soort": "Motie",
    "publication_id": "8ea9d0e9-0477-4f7d-a869-0777b2558226",
    "publication_content_type": "application/xml",
    "publication_length": 2731,
    "cached": false,
    "binary_path": "bronmateriaal-onbewerkt\\cache\\document_publications\\8ea9d0e9-0477-4f7d-a869-0777b2558226.xml"
  },
  "issues": []
}