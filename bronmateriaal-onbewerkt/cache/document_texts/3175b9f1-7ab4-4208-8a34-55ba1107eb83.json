{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n818\nMOTIE VAN DE LEDEN BECKERMAN EN HAAGE\nVoorgesteld\n22 mei 2025\nDe Kamer,\ngehoord de beraadslaging,\noverwegende dat het buitenschoolse aanbod van School en Omgeving essentieel is voor de integrale aanpak van problemen in de twintig focusgebieden van het Nationaal Programma Leefbaarheid en Veiligheid (NPLV);\noverwegende dat de allianties in deze gebieden samen met het Rijk werken aan een meerjarige integrale aanpak, waarin de nieuwe SPUK Kansrijke Wijk een belangrijke rol speelt;\nconstaterende dat de nieuwe vormgeving van School en Omgeving ertoe leidt dat dit aanbod in sommige focusgebieden niet of slechts deels binnen SPUK valt, wat de integrale aanpak belemmert;\nvan mening dat de inzet van School en Omgeving onmisbaar blijft voor een effectieve, integrale aanpak in de NPLV-focusgebieden, en dat de nu voorgestelde bekostiging na 2028 voor alle twintig gebieden juist risico's meebrengt voor het voortzetten van deze aanpak;\nverzoekt de regering om de integrale aanpak voor kinderen in focuswijken centraal te stellen en ook na 2028 School en Omgeving mogelijk te blijven maken binnen bijvoorbeeld een nieuwe SPUK-regeling of een alternatief,\nen gaat over tot de orde van de dag.\nBeckerman\nHaage",
  "content_char_count": 1309,
  "source": {
    "document_id": "59b8ec9f-df87-4a4c-891e-3d79c999fd64",
    "document_nummer": "2025D23410",
    "document_soort": "Motie",
    "publication_id": "3175b9f1-7ab4-4208-8a34-55ba1107eb83",
    "publication_content_type": "application/xml",
    "publication_length": 5136,
    "cached": false,
    "binary_path": "bronmateriaal-onbewerkt\\cache\\document_publications\\3175b9f1-7ab4-4208-8a34-55ba1107eb83.xml"
  },
  "issues": []
}