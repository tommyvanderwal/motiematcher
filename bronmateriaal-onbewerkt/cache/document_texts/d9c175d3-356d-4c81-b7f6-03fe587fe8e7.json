{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n21\nMOTIE VAN DE LEDEN BOOMSMA EN VAN ZANTEN\nVoorgesteld\n7 november 2024\nDe Kamer,\ngehoord de beraadslaging,\noverwegende dat een groot aantal statushouders lange tijd in asielopvangcentra verblijft die daar niet voor bedoeld zijn, wat naar schatting tot 600 miljoen euro extra kost, en het zaak is de doorstroom sterk te bevorderen;\noverwegende dat het kabinet wil inzetten op doorstroomlocaties, maar asielzoekers ook nog steeds zullen moeten doorstromen naar huurwoningen;\noverwegende dat veel statushouders alleenstaande mannen zijn die geen eigen eengezinswoning hoeven te krijgen maar deze kunnen delen;\nverzoekt de regering om woningdelen bij statushouders te stimuleren, zodat woningdelen zo veel mogelijk de norm wordt voor alleenstaande statushouders, belemmeringen daartoe zo veel mogelijk weg te werken, en in samenwerking met gemeenten en het COA een plan daartoe voor te leggen aan de Tweede Kamer,\nen gaat over tot de orde van de dag.\nBoomsma\nVan Zanten",
  "content_char_count": 1152,
  "source": {
    "document_id": "fd5473e1-7f36-42de-ba59-714bcd23f739",
    "document_nummer": "2024D42661",
    "document_soort": "Motie",
    "publication_id": "d9c175d3-356d-4c81-b7f6-03fe587fe8e7",
    "publication_content_type": "application/xml",
    "publication_length": 2629,
    "cached": false,
    "binary_path": "bronmateriaal-onbewerkt\\cache\\document_publications\\d9c175d3-356d-4c81-b7f6-03fe587fe8e7.xml"
  },
  "issues": []
}