{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n151\nMOTIE VAN HET LID BUSHOFF\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat bestuurders van zorgondernemers zoals Co-Med en zorgbureau Victorie zichzelf verrijkten met gemeenschapsgeld middels declaratiefraude, wanbestuur, misleiding en het uitgeven van enorme winsten deels verkregen uit subsidies;\nconstaterende dat er jaarlijks 10 miljard euro aan publiek geld wegvloeit naar dubieuze winstuitkeringen, dividenduitkeringen en fraude in de zorg maar niet altijd tot vervolging kan worden overgegaan, bijvoorbeeld omdat niet kan worden aangetoond waar winsten van afkomstig zijn;\nverzoekt de regering om te bewerkstelligen dat elke euro kan worden teruggevorderd bij fraude en bij uitgekeerde winsten als is vastgesteld dat zorgaanbieders geen goede kwaliteit van zorg verleenden, regels voor declaraties overtraden of geld uit de organisatie haalden terwijl de financiÃ«le situatie aantoonbaar slecht was met faillissement als gevolg,\nen gaat over tot de orde van de dag.\nBushoff",
  "content_char_count": 1110,
  "source": {
    "document_id": "68804260-cdc3-4a51-8d5f-43658d924a35",
    "document_nummer": "2025D23221",
    "document_soort": "Motie",
    "publication_id": "428e0674-33f7-498b-a099-b63e0fa862e4",
    "publication_content_type": "application/xml",
    "publication_length": 4756,
    "cached": false,
    "binary_path": "bronmateriaal-onbewerkt\\cache\\document_publications\\428e0674-33f7-498b-a099-b63e0fa862e4.xml"
  },
  "issues": []
}