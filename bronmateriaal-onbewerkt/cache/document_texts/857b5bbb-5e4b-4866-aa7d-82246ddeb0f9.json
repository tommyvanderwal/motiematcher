{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 843\nSeksuele intimidatie en geweld\nNr.\n106\nMOTIE VAN HET LID DIEDERIK VAN DIJK C.S.\nVoorgesteld\n13 maart 2024\nDe Kamer,\ngehoord de beraadslaging,\noverwegende dat met de uitgevoerde verkenning bepaald niet uitgesloten is dat er binnen de porno-industrie geweld, verkrachting en seks met minderjarigen plaatsvindt;\noverwegende dat er geen sprake is geweest van een diepgravende verkenning;\nconstaterende dat er in Frankrijk een grootschalig en breedgedragen offensief is gestart tegen misstanden in de porno-industrie naar aanleiding van een rapport waaruit blijkt dat bijna een derde van al het internetverkeer porno betreft en dat in zo'n 90% van de bestudeerde films geweld werd gebruikt;\nverzoekt de regering om naar Frans voorbeeld, samen met politie en justitie, een grootschalig en breedgedragen offensief te starten tegen misstanden in de porno-industrie waarbij onderzoek gedaan wordt naar de omvang van de industrie, het gebruik van geweld, de impact op slachtoffers en de impact op jongeren, en de Kamer hierover te informeren,\nen gaat over tot de orde van de dag.\nDiederik van Dijk\nKrul\nBikker",
  "content_char_count": 1177,
  "source": {
    "document_id": "b3b1520a-229e-4105-a6d0-33660b7fe995",
    "document_nummer": "2024D09587",
    "document_soort": "Motie",
    "publication_id": "857b5bbb-5e4b-4866-aa7d-82246ddeb0f9",
    "publication_content_type": "application/xml",
    "publication_length": 2624,
    "cached": false,
    "binary_path": "bronmateriaal-onbewerkt\\cache\\document_publications\\857b5bbb-5e4b-4866-aa7d-82246ddeb0f9.xml"
  },
  "issues": []
}