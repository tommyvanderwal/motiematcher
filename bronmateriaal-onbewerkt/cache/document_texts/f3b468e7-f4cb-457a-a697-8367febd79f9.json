{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 225\nRegels omtrent gegevensverwerking in de persoonsgerichte aanpak van radicalisering en terroristische activiteiten (Wet gegevensverwerking persoonsgerichte aanpak radicalisering en terroristische activiteiten)\nNr.\n23\nMOTIE VAN HET LID MUTLUER C.S.\nVoorgesteld\n21 maart 2024\nDe Kamer,\ngehoord de beraadslaging,\noverwegende dat het wetsvoorstel «radicalisering» definieert als «het proces dat uiteindelijk kan leiden tot terroristische activiteiten of tot extremistische activiteiten»;\noverwegende dat een persoon alleen in beeld bij een casusoverleg mag komen als er sprake is van signalen die duiden op een ernstige overtreding van de wet of activiteiten die de democratische rechtsstaat ondermijnen;\noverwegende dat de lokale casusoverleggen om radicalisering tegen te gaan niet over activisten mogen gaan;\nverzoekt de regering een jaar na de inwerkingtreding van de wet een invoeringstoets uit te voeren die onder andere ziet op de praktische toepassing en uitwerking van de definities over radicalisering en extremisme tijdens casusoverleggen,\nen gaat over tot de orde van de dag.\nMutluer\nVan Nispen\nSix Dijkstra\nKathmann\nEl Abassi",
  "content_char_count": 1211,
  "source": {
    "document_id": "9aadd6d8-2920-4c7a-a055-2e80d72a3602",
    "document_nummer": "2024D11021",
    "document_soort": "Motie",
    "publication_id": "f3b468e7-f4cb-457a-a697-8367febd79f9",
    "publication_content_type": "application/xml",
    "publication_length": 2707,
    "cached": false,
    "binary_path": "bronmateriaal-onbewerkt\\cache\\document_publications\\f3b468e7-f4cb-457a-a697-8367febd79f9.xml"
  },
  "issues": []
}