{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n25 424\nGeestelijke gezondheidszorg\nNr.\n694\nMOTIE VAN HET LID VAN EIJK\nVoorgesteld\n29 mei 2024\nDe Kamer,\ngehoord de beraadslaging,\nconstaterende dat uit onderzoek blijkt dat huisartsen geregeld druk voelen om AD(H)D-medicatie voor te schrijven of door te verwijzen voor een AD(H)D-diagnose;\nvan mening dat het onwenselijk is dat artsen onder druk bepaalde medicatie voorschrijven of diagnoses stellen, met als mogelijk gevolg onnodige behandelingen en medicalisering;\nverzoekt de regering om breder onderzoek te doen naar diagnose- en voorschrijfdruk onder huisartsen en andere voorschrijvers om het proces van «samen beslissen» in de spreekkamer te kunnen verbeteren,\nen gaat over tot de orde van de dag.\nVan Eijk",
  "content_char_count": 784,
  "source": {
    "document_id": "9c0de7ca-5bc3-4fb0-9aa6-58b619cd1cdf",
    "document_nummer": "2024D21740",
    "document_soort": "Motie",
    "publication_id": "396f4333-af58-40fe-8b93-1026a4fd4e55",
    "publication_content_type": "application/xml",
    "publication_length": 2117,
    "cached": false,
    "binary_path": "bronmateriaal-onbewerkt\\cache\\document_publications\\396f4333-af58-40fe-8b93-1026a4fd4e55.xml"
  },
  "issues": []
}