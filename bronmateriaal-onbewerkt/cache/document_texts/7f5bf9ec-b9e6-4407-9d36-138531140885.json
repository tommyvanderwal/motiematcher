{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2069\nMOTIE VAN HET LID BOSWIJK\nVoorgesteld\n16 april 2024\nDe Kamer,\ngehoord de beraadslaging,\nconstaterende dat Rusland er via een schaduwvloot van olietankers ondanks sancties nog steeds in slaagt zijn oorlogsmisdaadmachine te spekken en dat deze schaduwvloot regelmatig de haven van Vlissingen aandoet bij het tanken;\noverwegende dat in Europees verband wordt gewerkt aan een nieuw sanctiepakket dat maatregelen moet bevatten om deze schaduwvloot aan te pakken, maar dat onduidelijk is of deze nieuwe sancties effectief zijn;\nverzoekt de regering met urgentie te onderzoeken of parallel aan de Europese sanctiepakketten noodwetgeving kan worden gemaakt om ervoor te zorgen dat de Russische schaduwvloot aangepakt wordt, bijvoorbeeld via de mogelijkheid om schepen en lading bij het aandoen van de haven in beslag te nemen,\nen gaat over tot de orde van de dag.\nBoswijk",
  "content_char_count": 969,
  "source": {
    "document_id": "4967a14c-ab8f-40b6-95e0-9632ce55cfef",
    "document_nummer": "2024D15518",
    "document_soort": "Motie",
    "publication_id": "7f5bf9ec-b9e6-4407-9d36-138531140885",
    "publication_content_type": "application/xml",
    "publication_length": 2312,
    "cached": false,
    "binary_path": "bronmateriaal-onbewerkt\\cache\\document_publications\\7f5bf9ec-b9e6-4407-9d36-138531140885.xml"
  },
  "issues": []
}