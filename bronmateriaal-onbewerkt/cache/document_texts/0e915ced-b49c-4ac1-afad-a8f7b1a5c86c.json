{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n82\nMOTIE VAN HET LID VEROUDEN C.S.\nVoorgesteld\n24 september 2025\nDe Kamer,\ngehoord de beraadslaging,\nconstaterende dat Nederlanders geregeld uitwijken naar België en Duitsland om boodschappen te doen, omdat de prijzen voor veel producten daar lager liggen;\nconstaterende dat de inflatie in Nederland mede wordt veroorzaakt door marktfalen, onvoldoende concurrentie en gebrek aan transparantie;\noverwegende dat inzicht in internationale prijsverschillen essentieel is om te beoordelen of de Nederlandse markt goed en eerlijk functioneert;\noverwegende dat een jaarlijkse staat van de marktordening kan dienen om structureel inzicht te geven in prijsopbouw en marktmacht per sector;\nverzoekt het kabinet om, samen met de ACM, jaarlijks te rapporteren hoe de prijzen van essentiële goederen en diensten, zoals boodschappen, energie en internet, zich in Nederland verhouden tot die in Duitsland en België, en een jaarlijkse staat van de marktordening te publiceren,\nen gaat over tot de orde van de dag.\nVerouden\nDijk\nGrinwis\nVijlbrief",
  "content_char_count": 1156,
  "source": {
    "document_id": "b97f6325-3ad7-4067-86e8-7610b96e7369",
    "document_nummer": "2025D41499",
    "document_soort": "Motie",
    "publication_id": "0e915ced-b49c-4ac1-afad-a8f7b1a5c86c",
    "publication_content_type": "application/xml",
    "publication_length": 5032,
    "cached": false,
    "binary_path": "bronmateriaal-onbewerkt\\cache\\document_publications\\0e915ced-b49c-4ac1-afad-a8f7b1a5c86c.xml"
  },
  "issues": []
}