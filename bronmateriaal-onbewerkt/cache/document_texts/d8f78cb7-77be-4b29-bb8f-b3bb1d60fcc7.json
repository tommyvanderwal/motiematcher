{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 532\nInitiatiefnota van het lid Kröger over «Energie met elkaar: Energiecoöperaties als hart van ons energiesysteem»\nNr.\n9\nMOTIE VAN HET LID THIJSSEN\nVoorgesteld tijdens het Notaoverleg van\n24 juni 2024\nDe Kamer,\ngehoord de beraadslaging,\nconstaterende dat in de Richtlijn hernieuwbare energie is opgenomen dat er een faciliterend kader moet zijn voor energiegemeenschappen;\noverwegende dat kennis en ondersteuning over en voor energiegemeenschappen versnipperd is bij de overheid;\noverwegende dat is toegezegd om expertpools op te richten maar er vanuit de sector behoefte is aan vaste ondersteuning vanuit de rijksoverheid;\nverzoekt de regering om een visie op energiecoöperaties en hun rol in de ontwikkeling van een duurzaam energiesysteem op te stellen en in overleg met de energiecoöperaties knelpunten waar energiecoöperaties nu tegen aanlopen te identificeren en te adresseren en hiervoor afdoende capaciteit op het departement beschikbaar te stellen,\nen gaat over tot de orde van de dag.\nThijssen",
  "content_char_count": 1078,
  "source": {
    "document_id": "d670d7be-28dd-4680-a8d2-f089fd1176e5",
    "document_nummer": "2024D26725",
    "document_soort": "Motie",
    "publication_id": "d8f78cb7-77be-4b29-bb8f-b3bb1d60fcc7",
    "publication_content_type": "application/xml",
    "publication_length": 2436,
    "cached": false,
    "binary_path": "bronmateriaal-onbewerkt\\cache\\document_publications\\d8f78cb7-77be-4b29-bb8f-b3bb1d60fcc7.xml"
  },
  "issues": []
}