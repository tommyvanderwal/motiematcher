{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n354\nMOTIE VAN DE LEDEN KOOPS EN STOFFER\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\noverwegende dat persvrijheid noodzakelijk is voor betrouwbare en onafhankelijke journalistiek binnen een democratische samenleving en rechtsorde;\noverwegende dat persvrijheid op zichzelf echter geen waarborg is voor de betrouwbaarheid en onafhankelijkheid van journalistiek;\nconstaterende dat het naleven van de journalistieke code op dit moment niet wettelijk verplicht is;\nconstaterende dat mede hierdoor onze samenleving onvoldoende politieke instrumenten heeft om op de onafhankelijkheid en betrouwbaarheid van een journalist toe te zien en in te grijpen;\nverzoekt de regering het naleven van de journalistieke code en de code zelf wettelijk te verankeren,\nen gaat over tot de orde van de dag.\nKoops\nStoffer",
  "content_char_count": 944,
  "source": {
    "document_id": "aec0c51c-1b24-428e-97e4-3ff168fb5578",
    "document_nummer": "2025D16821",
    "document_soort": "Motie",
    "publication_id": "c2273203-b736-4c06-afcd-534cfc81f843",
    "publication_content_type": "application/xml",
    "publication_length": 2389,
    "cached": false,
    "binary_path": "bronmateriaal-onbewerkt\\cache\\document_publications\\c2273203-b736-4c06-afcd-534cfc81f843.xml"
  },
  "issues": []
}