{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 697\nGebiedsgerichte economische perspectieven en Regionaal Economisch Beleid\nNr.\n149\nMOTIE VAN DE LEDEN FLACH EN ZEEDIJK\nVoorgesteld\n12 juni 2024\nDe Kamer,\ngehoord de beraadslaging,\noverwegende dat het kabinet een procedure heeft opgesteld voor de co√∂rdinatie van de verdeling van de rijkswerkgelegenheid, maar dat hiermee nog geen duidelijkheid bestaat over de vraag of, hoe en wanneer de rijkswerkgelegenheid daadwerkelijk meer evenredig wordt verdeeld over de provincies;\nconstaterende dat in het verleden door middel van beleidsnota's concreet is gestuurd op een evenredige spreiding van de rijkswerkgelegenheid over de provincies, maar dat dit in de afgelopen decennia te weinig is gebeurd en dat concrete acties nodig zijn om de zeer onevenredige verdeling van de rijkswerkgelegenheid in de komende jaren te corrigeren;\nverzoekt de regering een actieplan met concrete doelstellingen op te stellen om te komen tot een meer evenredige verdeling van de rijkswerkgelegenheid over de provincies,\nen gaat over tot de orde van de dag.\nFlach\nZeedijk",
  "content_char_count": 1121,
  "source": {
    "document_id": "6fbd039e-3c8c-4af9-a1fd-eb9c93977f51",
    "document_nummer": "2024D24399",
    "document_soort": "Motie",
    "publication_id": "117253db-6569-4484-ac7f-43d5f3502090",
    "publication_content_type": "application/xml",
    "publication_length": 2525,
    "cached": false,
    "binary_path": "bronmateriaal-onbewerkt\\cache\\document_publications\\117253db-6569-4484-ac7f-43d5f3502090.xml"
  },
  "issues": []
}