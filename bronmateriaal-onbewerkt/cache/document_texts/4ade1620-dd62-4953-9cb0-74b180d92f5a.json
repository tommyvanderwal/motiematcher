{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 638\nMensenhandel\nNr.\n240\nMOTIE VAN HET LID VELTMAN\nVoorgesteld\n21 december 2023\nDe Kamer,\ngehoord de beraadslaging,\nconstaterende dat de actielijnen in het actieplan Samen tegen Mensenhandel op dit moment te weinig houvast bieden om de effectiviteit van de interventies goed in te schatten;\nconstaterende dat er grote verschillen zitten in de meetbaarheid van de voorgenomen doelen en acties;\noverwegende dat wenselijk is om voor de verschillende actielijnen, operationele doelen en acties een betere inschatting te kunnen maken hoe groot de kans is dat een beoogd resultaat wordt gerealiseerd;\nverzoekt de regering voor de invoering van het actieplan meer aandacht te schenken aan het specifiek, meetbaar, acceptabel, realistisch en tijdgebonden (smart) formuleren van de doelen en hierbij gebruik te maken van streefwaarden, prestatiegegevens en effectindicatoren, en de Kamer hierover voor Prinsjesdag 2024 te informeren,\nen gaat over tot de orde van de dag.\nVeltman",
  "content_char_count": 1043,
  "source": {
    "document_id": "06a9ee00-4f15-4c1b-b6bc-89a4db4029f6",
    "document_nummer": "2023D51179",
    "document_soort": "Motie",
    "publication_id": "4ade1620-dd62-4953-9cb0-74b180d92f5a",
    "publication_content_type": "application/xml",
    "publication_length": 2396,
    "cached": false,
    "binary_path": "bronmateriaal-onbewerkt\\cache\\document_publications\\4ade1620-dd62-4953-9cb0-74b180d92f5a.xml"
  },
  "issues": []
}