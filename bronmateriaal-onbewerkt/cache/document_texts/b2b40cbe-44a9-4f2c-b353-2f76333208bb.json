{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n855\nMOTIE VAN DE LEDEN SOEPBOER EN GRINWIS\nVoorgesteld tijdens het notaoverleg van\n26 juni 2025\nDe Kamer,\ngehoord de beraadslaging,\nconstaterende dat in de huidige versie van het ontwerp plan van eisen niet concreet is opgenomen wat de afmetingen moeten zijn van de vaargeul, welke compensatie er zal zijn voor onderhoudswerkzaamheden en wat de duur is van de overtochten;\noverwegende dat concrete afspraken een goed houvast zijn voor de concessiegever en -verlener, waarmee de betrouwbaarheid verstevigd wordt;\noverwegende dat voorspelbaar wordt welk materieel er nodig is om aan de eisen te voldoen, zodat hier tijdig in geïnvesteerd kan worden, wat ook een positief effect heeft op de betaalbaarheid van de diensten;\nverzoekt de Minister om in het plan van eisen concreet op te nemen wat de dimensies van de vaargeulen moeten zijn, welke compensatie er zal zijn voor onderhoudswerkzaamheden en wat de duur is van de overtochten, en dit voor het einde van het zomerreces terug te koppelen aan de Kamer;\nverzoekt tevens ọm uit te zoeken op welke zaken zij nog concreter kunnen zijn in de eisen ten gunste van de betaalbaarheid, betrouwbaarheid en het voorspelbare effect van de concessie, en de bevindingen te delen met de Kamer,\nen gaat over tot de orde van de dag.\nSoepboer\nGrinwis",
  "content_char_count": 1383,
  "source": {
    "document_id": "1389e972-8ec7-43b3-af99-122aab4c91b4",
    "document_nummer": "2025D30346",
    "document_soort": "Motie",
    "publication_id": "b2b40cbe-44a9-4f2c-b353-2f76333208bb",
    "publication_content_type": "application/xml",
    "publication_length": 5016,
    "cached": false,
    "binary_path": "bronmateriaal-onbewerkt\\cache\\document_publications\\b2b40cbe-44a9-4f2c-b353-2f76333208bb.xml"
  },
  "issues": []
}