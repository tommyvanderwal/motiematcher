{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 715\nStaat van de Europese Unie 2025\nNr.\n9\nMOTIE VAN HET LID OLGER VAN DIJK C.S.\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat de Europese Commissie reeds 19 miljard euro aan cohesiegelden voor Hongarije heeft bevroren, waarvan 1 miljard euro definitief is vervallen wegens blijvende schendingen van de rechtsstaat;\noverwegende dat Hongarije een netto-ontvanger is en dus ook veel Nederlands belastinggeld ontvangt;\noverwegende dat de huidige procedures te traag zijn en het risico bestaat dat onrechtmatig gedrag alsnog wordt beloond;\nverzoekt het kabinet bij de onderhandelingen over het Meerjarig Financieel Kader (MFK) te pleiten voor een automatisch rechtsstaatsslot waarbij lidstaten die structureel de rechtsstaat ondermijnen geen toegang meer hebben tot EU-gelden,\nen gaat over tot de orde van de dag.\nOlger van Dijk\nVan Campen\nBontenbal",
  "content_char_count": 951,
  "source": {
    "document_id": "41d4806a-66d1-407f-b8d8-166aad59c00d",
    "document_nummer": "2025D27635",
    "document_soort": "Motie",
    "publication_id": "7438a338-40f9-4422-b618-c83138cdcee3",
    "publication_content_type": "application/xml",
    "publication_length": 4723,
    "cached": false,
    "binary_path": "bronmateriaal-onbewerkt\\cache\\document_publications\\7438a338-40f9-4422-b618-c83138cdcee3.xml"
  },
  "issues": []
}