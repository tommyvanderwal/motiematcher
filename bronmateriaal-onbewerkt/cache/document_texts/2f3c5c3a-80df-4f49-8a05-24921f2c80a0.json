{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n50\nMOTIE VAN HET LID BREKELMANS C.S.\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat het gerechtshof de uitspraak heeft gedaan dat Nederland binnen zeven dagen de doorlevering van Amerikaanse F-35-onderdelen aan Israël moet stopzetten;\noverwegende dat de F-35's van groot belang zijn voor de zelfverdediging van Israël, niet alleen tegen Hamas maar ook tegen onder andere Hezbollah, Houthi's en het Iraanse regime;\noverwegende dat Nederland hiermee een minder betrouwbare partner wordt in het F-35-programma, terwijl dit programma centraal staat binnen onze luchtmacht;\noverwegende dat het voor Nederland hiermee moeilijker wordt om in de toekomst deel te nemen aan Europese en internationale defensiesamenwerking, terwijl dit gezien de internationale veiligheidsdreigingen juist nu zo belangrijk is;\nverzoekt de regering te zoeken naar manieren om de brede zelfverdediging van Israël niet in het gedrang te laten komen;\nverzoekt de regering er alles aan te doen om een betrouwbare partner te blijven binnen zowel het F-35-programma als toekomstige internationale defensiesamenwerking,\nen gaat over tot de orde van de dag.\nBrekelmans\nTuinman\nDe Roon\nBoswijk\nStoffer\nCeder",
  "content_char_count": 1391,
  "source": {
    "document_id": "82fe820a-5fc4-4716-a673-279ac28b58a2",
    "document_nummer": "2024D05695",
    "document_soort": "Motie",
    "publication_id": "2f3c5c3a-80df-4f49-8a05-24921f2c80a0",
    "publication_content_type": "application/xml",
    "publication_length": 3027,
    "cached": false,
    "binary_path": "bronmateriaal-onbewerkt\\cache\\document_publications\\2f3c5c3a-80df-4f49-8a05-24921f2c80a0.xml"
  },
  "issues": []
}