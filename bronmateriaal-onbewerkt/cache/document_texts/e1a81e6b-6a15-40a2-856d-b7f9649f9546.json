{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n37\nMOTIE VAN HET LID KOSTIĆ C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat er geen actuele kostenraming van het Tracébesluit A27/A12 Ring Utrecht beschikbaar is;\nconstaterende dat de kosten van infraprojecten de afgelopen jaren enorm zijn gestegen door inflatie en personeelsgebrek;\nconstaterende dat er een volgens deskundigen gelijkwaardig en goedkoper alternatief voor het Tracébesluit A27/A12 Ring Utrecht door de regio is ontwikkeld;\noverwegende dat voor zorgvuldige besluitvorming over de Ring Utrecht een actuele financiële raming onmisbaar is;\nverzoekt de regering een actuele kostenraming van het Tracébesluit A27/A12 Ring Utrecht op te stellen na de uitspraak van de Raad van State en deze voorafgaand aan de definitieve besluitvorming aan de Kamer te doen toekomen,\nen gaat over tot de orde van de dag.\nKostić\nBamenga\nDe Hoop",
  "content_char_count": 1069,
  "source": {
    "document_id": "a24f6a02-4dc2-4646-a571-52c79e91bcd0",
    "document_nummer": "2024D46047",
    "document_soort": "Motie",
    "publication_id": "e1a81e6b-6a15-40a2-856d-b7f9649f9546",
    "publication_content_type": "application/xml",
    "publication_length": 2595,
    "cached": false,
    "binary_path": "bronmateriaal-onbewerkt\\cache\\document_publications\\e1a81e6b-6a15-40a2-856d-b7f9649f9546.xml"
  },
  "issues": []
}