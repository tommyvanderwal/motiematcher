{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n50\nGEWIJZIGDE MOTIE VAN DE LEDEN ROODERKERK EN MOHANDIS TER VERVANGING VAN DIE GEDRUKT ONDER NR. 24\nVoorgesteld\n19 november 2024\nDe Kamer,\ngehoord de beraadslaging,\nconstaterende dat het Rijk verantwoordelijk is voor het functioneren van het hele cultuurbestel en de aanwezigheid van een adequate en complete infrastructuur, in heel het land;\nconstaterende dat de Raad voor Cultuur adviseert om de zorg van het Rijk, provincies en gemeenten voor cultuur te verankeren via een nieuwe kaderwet cultuur en een zorgplicht voor cultuur;\noverwegende dat het noodzakelijk is voor een sterke regionale culturele infrastructuur dat de rijksoverheid, provincies en gemeenten zich gezamenlijk inzetten voor cultuur en hun keuzes goed op elkaar afstemmen;\noverwegende dat het daarom wenselijk is om heldere afspraken te maken over wanneer het Rijk, gemeenten of provincies verantwoordelijk is;\noverwegende dat elke regio recht heeft op een bloeiende culturele sector en toegang tot cultuur in heel Nederland geborgd dient te zijn;\nverzoekt de regering in gesprek te gaan met de medeoverheden, maatschappelijke organisaties en belangenbehartigers en te onderzoeken hoe een bloeiende culturele sector in heel Nederland beter geborgd kan worden,\nen gaat over tot de orde van de dag.\nRooderkerk\nMohandis",
  "content_char_count": 1493,
  "source": {
    "document_id": "f6b3a0fc-65ea-4932-9231-738019e43766",
    "document_nummer": "2024D43923",
    "document_soort": "Motie (gewijzigd/nader)",
    "publication_id": "5874628c-10c8-4e95-a7df-036b3f75c7b9",
    "publication_content_type": "application/xml",
    "publication_length": 3014,
    "cached": false,
    "binary_path": "bronmateriaal-onbewerkt\\cache\\document_publications\\5874628c-10c8-4e95-a7df-036b3f75c7b9.xml"
  },
  "issues": []
}