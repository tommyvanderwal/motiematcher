{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 037\nMestbeleid\nNr.\n573\nMOTIE VAN HET LID VAN CAMPEN C.S.\nVoorgesteld\n19 december 2024\nDe Kamer,\ngehoord de beraadslaging,\noverwegende dat het verlagen van het aandeel ruw eiwit in het rantsoen een potentieel belangrijke maatregel is om de excretie van stikstof in dierlijke mest terug te dringen;\nconstaterende dat er gesprekken lopen tussen LVVN en sectorpartijen over de private borging van dit voerspoor via een gecertificeerd systeem, maar dat het de verantwoordelijkheid is van de sector om zijn verantwoordelijkheid te nemen en resultaten te boeken op het voerspoor;\noverwegende dat de urgentie van de mestproblematiek vraagt om concrete stappen en resultaten op korte termijn;\nverzoekt de regering om ten aanzien van het voerspoor met de sector overeen te komen dat er een doelafspraak wordt gemaakt om daarmee bij te dragen aan het reduceren van het mestprobleem, waarbij de inzet gebaseerd is op transparantie middels benchmarking en borging daarvan vorm wordt gegeven via een private verificatie;\nverzoekt de regering de Kamer hierover in het tweede kwartaal te informeren,\nen gaat over tot de orde van de dag.\nVan Campen\nGrinwis\nVedder",
  "content_char_count": 1220,
  "source": {
    "document_id": "158ecc18-bd65-4026-8b51-1257da8b3887",
    "document_nummer": "2024D51096",
    "document_soort": "Motie",
    "publication_id": "6f15d5d8-6cd7-4bbe-b52b-e79265b2c400",
    "publication_content_type": "application/xml",
    "publication_length": 2688,
    "cached": false,
    "binary_path": "bronmateriaal-onbewerkt\\cache\\document_publications\\6f15d5d8-6cd7-4bbe-b52b-e79265b2c400.xml"
  },
  "issues": []
}