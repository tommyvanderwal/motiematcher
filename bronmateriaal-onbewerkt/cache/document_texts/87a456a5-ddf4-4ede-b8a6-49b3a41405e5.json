{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n28\nDefensieraad\nNr.\n276\nMOTIE VAN DE LEDEN DASSEN EN PATERNOTTE\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat de aangekondigde 150 miljard euro aan Europese defensieleningen (het SAFE-instrument) gebruikt kunnen worden voor investeringen in de Moldavische defensie-industrie, maar enkel voor eindproducten die voor ten minste 65% uit EU-onderdelen bestaan;\nconstaterende dat voor Oekraïne een uitzondering op deze regel is gemaakt, waarmee ook defensieproducten kunnen worden aangekocht die voor een groter deel uit Oekraïense onderdelen bestaan;\noverwegende dat de opschaling van de Moldavische defensie-industrie vanwege directe Russische dreiging jegens Moldavië maximaal gestimuleerd zou moeten worden;\nverzoekt de regering te bepleiten dat defensie-investeringen via het SAFE-instrument op dezelfde manier van toepassing zijn op Moldavië als op Oekraïne,\nen gaat over tot de orde van de dag.\nDassen\nPaternotte",
  "content_char_count": 1028,
  "source": {
    "document_id": "b3c952e1-0b9c-4e02-902c-ad6a5d82c4b3",
    "document_nummer": "2025D12930",
    "document_soort": "Motie",
    "publication_id": "87a456a5-ddf4-4ede-b8a6-49b3a41405e5",
    "publication_content_type": "application/xml",
    "publication_length": 2468,
    "cached": false,
    "binary_path": "bronmateriaal-onbewerkt\\cache\\document_publications\\87a456a5-ddf4-4ede-b8a6-49b3a41405e5.xml"
  },
  "issues": []
}