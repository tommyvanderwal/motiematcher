{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1077\nGEWIJZIGDE MOTIE VAN DE LEDEN CEDER EN STOFFER TER VERVANGING VAN DIE GEDRUKT ONDER NR. 1043\nVoorgesteld\n1 april 2025\nDe Kamer,\ngehoord de beraadslaging,\nconstaterende dat de overheid mede de randvoorwaarden schept voor een samenleving waarin onze kinderen goed kunnen opgroeien;\noverwegende dat de verantwoordelijkheid van de overheid voor onze kinderen dus verder strekt dan de jeugdzorg;\noverwegende dat deze randvoorwaarden zoals een woning, een sterk maatschappelijk middenveld en goed onderwijs onder druk staan en jongeren zich zorgen maken over hun toekomst en perspectief missen;\noverwegende dat de commissie Van Ark in dit kader benadrukt dat lokale steunstructuren versterkt moeten worden;\nverzoekt de regering te komen met een integrale visie over de toekomst van onze kinderen die de verantwoordelijkheid van de overheid schetst op in ieder geval de beleidsterreinen wonen, onderwijs en zorg, en de maatregelen die de regering neemt om het toekomstperspectief van kinderen en jongeren te verbeteren en daarbij expliciet in te gaan op de manier waarop zij lokale steunstructuren wil versterken,\nen gaat over tot de orde van de dag.\nCeder\nStoffer",
  "content_char_count": 1254,
  "source": {
    "document_id": "dd5778c5-795e-4406-a508-ae7cedf12759",
    "document_nummer": "2025D13682",
    "document_soort": "Motie (gewijzigd/nader)",
    "publication_id": "623b0f06-e586-40e0-bab9-da165b1af3b8",
    "publication_content_type": "application/xml",
    "publication_length": 2700,
    "cached": false,
    "binary_path": "bronmateriaal-onbewerkt\\cache\\document_publications\\623b0f06-e586-40e0-bab9-da165b1af3b8.xml"
  },
  "issues": []
}