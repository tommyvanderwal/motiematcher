{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 618\nWijziging van de Meststoffenwet in verband met de voorwaarden over de maximale mestproductie in de derogatiebeschikking 2022â€“2025 (Wet wijziging Meststoffenwet in verband met de maximale mestproductie)\nNr.\n31\nMOTIE VAN DE LEDEN VAN CAMPEN EN GRINWIS\nVoorgesteld tijdens het Wetgevingsoverleg van\n7 oktober 2024\nDe Kamer,\ngehoord de beraadslaging,\noverwegende dat de maatregelen uit het voorliggende wetsvoorstel moeten borgen dat er wordt voldaan aan de voorwaarden van de derogatiebeschikking in het kader van de Nitraatrichtlijn;\noverwegende dat hierbij het doel is om water te beschermen tegen verontreiniging van nitraat uit agrarische bronnen;\noverwegende dat de maatregelen ook effect gaan hebben op stikstof- en broeikasgasemissies;\nverzoekt de regering om de voorgestelde maatregelen te laten analyseren door het Planbureau voor de Leefomgeving op doelbereik ten aanzien van waterkwaliteit, stikstofemissies en broeikasgasemissies;\nverzoekt de regering om het Planbureau voor de Leefomgeving te vragen om mogelijke alternatieve maatregelen indien uit de analyse blijkt dat de waterkwaliteit onvoldoende verbetert,\nen gaat over tot de orde van de dag.\nVan Campen\nGrinwis",
  "content_char_count": 1255,
  "source": {
    "document_id": "d6a42cc4-577b-4390-984f-781eaa05a990",
    "document_nummer": "2024D37177",
    "document_soort": "Motie",
    "publication_id": "33187322-9882-444f-90f0-1dfaca501cd3",
    "publication_content_type": "application/xml",
    "publication_length": 2701,
    "cached": false,
    "binary_path": "bronmateriaal-onbewerkt\\cache\\document_publications\\33187322-9882-444f-90f0-1dfaca501cd3.xml"
  },
  "issues": []
}