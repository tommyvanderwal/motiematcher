{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n467\nMOTIE VAN HET LID CEDER C.S.\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat het aandeel mannen in het onderwijs al jaren afneemt en in 2022 nog maar 13% van de leraren man was;\nconstaterende dat de instroom van mannen op de pabo laag is en de uitval op zowel de pabo als op school hoog, met als gevolg dat van de 400 startende pabostudenten er na vijf jaar werkervaring maar 13 meesters over zijn;\noverwegende dat leerlingen naast vrouwelijke ook mannelijke rolmodellen nodig hebben;\noverwegende dat er goede praktijkvoorbeelden zijn om meesters aan te trekken en te behouden, zoals rolmodellen bij studievoorlichting en tijdens de opleiding, en meer mogelijkheden voor specialisatie;\nverzoekt de regering om in overleg met onderwijsorganisaties tot concrete afspraken te komen om het aandeel mannen voor de klas te verhogen, daar een concreet doel voor te stellen, bijvoorbeeld 30% meesters in 2035, en daar jaarlijks over te rapporteren,\nen gaat over tot de orde van de dag.\nCeder\nDe Kort\nKrul\nStoffer\nSoepboer\nVan Zanten",
  "content_char_count": 1166,
  "source": {
    "document_id": "2a76c5d1-f9f6-4348-affd-b96bf1530456",
    "document_nummer": "2024D11938",
    "document_soort": "Motie",
    "publication_id": "375abd42-74e8-4493-83c1-a96ad2c7b973",
    "publication_content_type": "application/xml",
    "publication_length": 2703,
    "cached": false,
    "binary_path": "bronmateriaal-onbewerkt\\cache\\document_publications\\375abd42-74e8-4493-83c1-a96ad2c7b973.xml"
  },
  "issues": []
}