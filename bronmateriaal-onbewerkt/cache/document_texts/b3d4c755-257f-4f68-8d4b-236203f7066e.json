{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n242\nMOTIE VAN DE LEDEN BECKERMAN EN THIJSSEN\nVoorgesteld\n20 maart 2025\nDe Kamer,\ngehoord de beraadslaging,\nconstaterende dat bij maatwerkafspraken tussen overheid en industrie vaak enkel directies en lobbyorganisaties aan tafel zitten, terwijl werknemers direct geraakt worden door deze afspraken;\noverwegende dat werknemers op de werkvloer essentieel zijn voor een succesvolle verduurzaming en transitie van de industrie;\noverwegende dat democratisering van de industrie leidt tot een duurzamere en sociaal rechtvaardige transitie, zoals aangetoond in het Groen Staal-plan van FNV voor Tata Steel;\nverzoekt de regering om bij alle toekomstige maatwerkafspraken tussen overheid en industrie een structurele en volwaardige vertegenwoordiging van werknemersorganisaties zoals vakbonden te waarborgen,\nen gaat over tot de orde van de dag.\nBeckerman\nThijssen",
  "content_char_count": 952,
  "source": {
    "document_id": "a4a194fc-0119-44ff-9ebb-adf63950144f",
    "document_nummer": "2025D12185",
    "document_soort": "Motie",
    "publication_id": "b3d4c755-257f-4f68-8d4b-236203f7066e",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\b3d4c755-257f-4f68-8d4b-236203f7066e.xml"
  },
  "issues": []
}