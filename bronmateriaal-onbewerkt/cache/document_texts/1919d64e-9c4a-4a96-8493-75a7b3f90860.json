{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nA\nVaststelling van de begrotingsstaat van het Mobiliteitsfonds voor het jaar 2024\nNr.\n56\nMOTIE VAN DE LEDEN OLGER VAN DIJK EN VEDDER\nVoorgesteld\n10 april 2024\nDe Kamer,\ngehoord de beraadslaging,\nconstaterende dat voor het zomerreces van dit jaar een nieuwe Werkwijzer MKBA bij MIRT-verkenningen wordt opgeleverd met daarin een betere verankering van aspecten van brede welvaart in navolging van aanbevelingen van het CPB en PBL;\nconstaterende dat het advies van het Planbureau voor de Leefomgeving uit 2022 over hoe brede welvaartsaspecten meegenomen kunnen worden in de MKBA's voor het MIRT aanbeveelt om ook grensoverschrijdende effecten altijd mee te nemen in MKBA's;\noverwegende dat wanneer grensoverschrijdende effecten niet in MKBA's meegewogen worden, projecten in grensregio's minder kans maken op financiering in het kader van MIRT-investeringen;\nverzoekt de regering om de drie aanbevelingen van het PBL over het meenemen van grensoverschrijdende effecten integraal over te nemen in de Werkwijzer MKBA bij MIRT-verkenningen,\nen gaat over tot de orde van de dag.\nOlger van Dijk\nVedder",
  "content_char_count": 1171,
  "source": {
    "document_id": "8de2f2f9-5eef-476d-9cb7-ffb9b6d47e56",
    "document_nummer": "2024D14230",
    "document_soort": "Motie",
    "publication_id": "1919d64e-9c4a-4a96-8493-75a7b3f90860",
    "publication_content_type": "application/xml",
    "publication_length": 2647,
    "cached": false,
    "binary_path": "bronmateriaal-onbewerkt\\cache\\document_publications\\1919d64e-9c4a-4a96-8493-75a7b3f90860.xml"
  },
  "issues": []
}