{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVII\nVaststelling van de begrotingsstaat van Buitenlandse Handel en Ontwikkelingshulp (XVII) voor het jaar 2025\nNr.\n73\nGEWIJZIGDE MOTIE VAN HET LID CEDER C.S. TER VERVANGING VAN DIE GEDRUKT ONDER NR. 56\nVoorgesteld\n18 februari 2025\nDe Kamer,\ngehoord de beraadslaging,\nconstaterende dat 42% van de humanitaire hulp afkomstig is van USAID, maar dat president Trump heeft besloten het werk te staken en verdere afbraak dreigt;\noverwegende dat zowel op de korte als op de lange termijn de allerarmsten ter wereld hieronder lijden en het tevens vanuit diplomatiek en geopolitiek oogpunt een onverstandig besluit is;\nverzoekt het kabinet de Amerikaanse regering aan te spreken op het besluit om de hulp via USAID te staken;\nverzoekt tevens het kabinet te verkennen hoe via multilaterale kanalen en ngoâ€™s zoveel mogelijk levensreddende humanitaire hulp kan worden voortgezet en binnen EU-verband te verkennen wat de mogelijkheden zijn om acute humanitaire noden te verminderen.\nCeder\nHirsch\nBamenga\nBoswijk",
  "content_char_count": 1077,
  "source": {
    "document_id": "1f7585ff-67f1-42e2-9248-2092597c5f1f",
    "document_nummer": "2025D06813",
    "document_soort": "Motie (gewijzigd/nader)",
    "publication_id": "4d4c48d4-b6ca-4e87-bb24-b1275217fcef",
    "publication_content_type": "application/xml",
    "publication_length": 2583,
    "cached": false,
    "binary_path": "bronmateriaal-onbewerkt\\cache\\document_publications\\4d4c48d4-b6ca-4e87-bb24-b1275217fcef.xml"
  },
  "issues": []
}