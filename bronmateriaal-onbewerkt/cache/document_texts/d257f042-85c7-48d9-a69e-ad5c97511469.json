{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3107\nMOTIE VAN DE LEDEN KAHRAMAN EN CEDER\nVoorgesteld\n10 april 2025\nDe Kamer,\ngehoord de beraadslaging,\nconstaterende dat er op 23 maart in Gaza een aanval plaatsvond waarbij vijftien hulpverleners van de Rode Halve Maan door het Israëlische leger zijn omgebracht;\nconstaterende dat volgens actueel beschikbaar materiaal deze hulpverleners en hun ambulances als zodanig waren te herkennen;\nconstaterende dat de aanvallen op hulpverleners mogelijk een schending van het internationaal oorlogsrecht zijn;\noverwegende dat onder de gegeven omstandigheden en gezien de impact van dit incident de uitkomst van dit onderzoek voor alle partijen geloofwaardig moet zijn;\nverzoekt de regering om in Europees verband en bilateraal bij de Israëlische autoriteiten erop aan te dringen een onafhankelijk internationaal onderzoek naar dit incident te laten plaatsvinden,\nen gaat over tot de orde van de dag.\nKahraman\nCeder",
  "content_char_count": 1041,
  "source": {
    "document_id": "24fc5a8a-2806-4391-9bba-4ffb1273e340",
    "document_nummer": "2025D16304",
    "document_soort": "Motie",
    "publication_id": "d257f042-85c7-48d9-a69e-ad5c97511469",
    "publication_content_type": "application/xml",
    "publication_length": 2502,
    "cached": false,
    "binary_path": "bronmateriaal-onbewerkt\\cache\\document_publications\\d257f042-85c7-48d9-a69e-ad5c97511469.xml"
  },
  "issues": []
}