{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1279\nMOTIE VAN HET LID DOBBE\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat het kabinet het plan heeft om te bezuinigen op de Subsidieregeling medisch noodzakelijke zorg aan onverzekerden, de SOV, waar de zorg voor veel dakloze mensen uit wordt gefinancierd;\noverwegende dat het recht op zorg een mensenrecht is en het dus onrechtvaardig zou zijn om de toegankelijkheid of de kwaliteit van de zorg voor de doelgroep van deze regeling te verminderen;\noverwegende dat de beste manier om te besparen op deze regeling is om meer mensen toegang te geven tot een reguliere zorgverzekering;\nverzoekt de regering om de bezuinigingsopgave in ieder geval niet in te vullen door de toegankelijkheid of de kwaliteit van de zorg voor onverzekerde mensen te verminderen,\nen gaat over tot de orde van de dag.\nDobbe",
  "content_char_count": 937,
  "source": {
    "document_id": "9d4caa67-38a4-47b2-be93-54e290f6e132",
    "document_nummer": "2025D11725",
    "document_soort": "Motie",
    "publication_id": "a18d8cf9-4a74-44cc-9609-46cf05823d86",
    "publication_content_type": "application/xml",
    "publication_length": 2290,
    "cached": false,
    "binary_path": "bronmateriaal-onbewerkt\\cache\\document_publications\\a18d8cf9-4a74-44cc-9609-46cf05823d86.xml"
  },
  "issues": []
}