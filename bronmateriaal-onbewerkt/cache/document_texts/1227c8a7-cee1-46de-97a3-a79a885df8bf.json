{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1324\nMOTIE VAN HET LID POSTMA\nVoorgesteld\n20 december 2023\nDe Kamer,\ngehoord de beraadslaging,\nconstaterende dat de energiearmoede is toegenomen in Nederland;\nconstaterende dat er plannen zijn om energie (gas, elektriciteit, brandstoffen) nog zwaarder direct of indirect (via bijvoorbeeld ETS2, nettarieven) te belasten;\nvan mening dat dit de bestaanszekerheid van Nederlandse huishoudens niet (verder) onder druk mag zetten;\nverzoekt de regering om een advies te vragen aan een combinatie van SER, WRR en Nibud over op welke wijze voorkomen kan worden dat de energietransitie tot een toename (en natuurlijk bij voorkeur een forse afname) van de energiearmoede in Nederland leidt;\nverzoekt de regering dit advies binnen een halfjaar aan de Kamer te overhandigen,\nen gaat over tot de orde van de dag.\nPostma",
  "content_char_count": 917,
  "source": {
    "document_id": "186e7b72-b69e-482c-8ed0-df6b6c835538",
    "document_nummer": "2023D50749",
    "document_soort": "Motie",
    "publication_id": "1227c8a7-cee1-46de-97a3-a79a885df8bf",
    "publication_content_type": "application/xml",
    "publication_length": 2291,
    "cached": false,
    "binary_path": "bronmateriaal-onbewerkt\\cache\\document_publications\\1227c8a7-cee1-46de-97a3-a79a885df8bf.xml"
  },
  "issues": []
}