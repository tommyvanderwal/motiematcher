{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 529\nGaswinning\nNr.\n1315\nMOTIE VAN HET LID HOLMAN\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat er de komende 30 jaar vanuit de sociale en economische agenda's van Nij begun twee keer 100 miljoen euro per jaar beschikbaar komt;\noverwegende dat deze gelden rechtstreeks aan de Groningers en Noord-Drenten in de zes gemeenten Eemsdelta, Het Hogeland, Midden-Groningen, Westerkwartier, Oldambt en Noordenveld ten goede dienen te komen;\nverzoekt de regering om aan de gemeenten Eemsdelta, Het Hogeland, Midden-Groningen, Westerkwartier, Oldambt en Noordenveld per 1 januari 2026 elk 6 miljoen euro beschikbaar te stellen voor dorpsvernieuwing en verbetering van de leefbaarheid, en de besteding van deze middelen via bijvoorbeeld een stichting van bewoners aan de bewoners over te laten,\nen gaat over tot de orde van de dag.\nHolman",
  "content_char_count": 933,
  "source": {
    "document_id": "6cddf651-3e0b-4da2-b091-ac444c5476aa",
    "document_nummer": "2025D28853",
    "document_soort": "Motie",
    "publication_id": "80629eff-06d9-4028-b92e-c433ca8d9e51",
    "publication_content_type": "application/xml",
    "publication_length": 4566,
    "cached": false,
    "binary_path": "bronmateriaal-onbewerkt\\cache\\document_publications\\80629eff-06d9-4028-b92e-c433ca8d9e51.xml"
  },
  "issues": []
}