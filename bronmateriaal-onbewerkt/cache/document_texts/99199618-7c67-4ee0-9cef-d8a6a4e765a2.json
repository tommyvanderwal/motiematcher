{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1486\nMOTIE VAN HET LID KOEKKOEK\nVoorgesteld\n11 maart 2025\nDe Kamer,\ngehoord de beraadslaging,\nconstaterende dat Nederland een Europese koploper is in zonne-energie, maar dat zonder voldoende batterijopslag waardevolle opgewekte energie verloren gaat;\noverwegende dat de benodigde batterijprojecten volgens TenneT tot 2030 niet economisch levensvatbaar dreigen te zijn, terwijl deze essentieel zijn voor een stabiele energievoorziening;\noverwegende dat kabinet-Rutte IV 416 miljoen euro subsidie toekende voor batterijopslag bij zonneparken, maar dat kabinet-Schoof dit bedrag met 40% heeft verlaagd, wat resulteert in een bezuiniging van 159 miljoen euro;\nverzoekt de regering om de bezuiniging op de uitbreiding van batterijcapaciteit te verminderen en te zoeken naar aanvullende maatregelen om de energieopslag bij zonneparken optimaal te benutten,\nen gaat over tot de orde van de dag.\nKoekkoek",
  "content_char_count": 1007,
  "source": {
    "document_id": "cb864fa8-85f9-4c8a-a599-adce3d14d673",
    "document_nummer": "2025D10324",
    "document_soort": "Motie",
    "publication_id": "99199618-7c67-4ee0-9cef-d8a6a4e765a2",
    "publication_content_type": "application/xml",
    "publication_length": 2360,
    "cached": false,
    "binary_path": "bronmateriaal-onbewerkt\\cache\\document_publications\\99199618-7c67-4ee0-9cef-d8a6a4e765a2.xml"
  },
  "issues": []
}