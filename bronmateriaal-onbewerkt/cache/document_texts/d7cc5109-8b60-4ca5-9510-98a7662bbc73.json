{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1487\nMOTIE VAN DE LEDEN POSTMA EN KRÖGER\nVoorgesteld\n11 maart 2025\nDe Kamer,\ngehoord de beraadslaging,\noverwegende dat wind op zee nodig is om onze klimaatdoelen te halen en belangrijk is voor onze energieonafhankelijkheid;\nconstaterende dat op dit moment er grote zorgen zijn over of de komende tender voor wind op zee wel tot genoeg inschrijvingen zal leiden;\nverzoekt de regering om voor de zomer met een concreet actieplan te komen voor industrie, netbeheerders en mogelijke windproducenten om zeker te stellen dat de tender van 2025 een succes wordt en hierbij ook een ppa-garantiefonds te onderzoeken;\nverzoekt de regering te onderzoeken of een Noordzeepact met ppa's voor industrie en windproducenten een mogelijkheid biedt om de tender van 2027 een jaar naar voren te trekken;\nverzoekt de regering om te zorgen dat alles klaar staat om contracts for difference in te kunnen zetten bij tenders voor wind op zee;\nverzoekt de regering hier voor de zomer over te rapporteren,\nen gaat over tot de orde van de dag.\nPostma\nKröger",
  "content_char_count": 1141,
  "source": {
    "document_id": "0ebc3529-b181-4a47-9f49-245cd00f8d4f",
    "document_nummer": "2025D10325",
    "document_soort": "Motie",
    "publication_id": "d7cc5109-8b60-4ca5-9510-98a7662bbc73",
    "publication_content_type": "application/xml",
    "publication_length": 2661,
    "cached": false,
    "binary_path": "bronmateriaal-onbewerkt\\cache\\document_publications\\d7cc5109-8b60-4ca5-9510-98a7662bbc73.xml"
  },
  "issues": []
}