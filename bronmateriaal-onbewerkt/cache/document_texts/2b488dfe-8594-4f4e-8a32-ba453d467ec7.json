{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n308\nMOTIE VAN DE LEDEN VAN VROONHOVEN EN CEDER\nVoorgesteld\n21 mei 2024\nDe Kamer,\ngehoord de beraadslaging,\nvan mening dat de media als pijler van onze democratie en in het licht van macht en tegenmacht onafhankelijk en pluriform moet blijven;\noverwegende dat apolitiek toezicht daarvan een wezenlijk onderdeel is;\nconstaterende dat in artikel 30 van de EU-Richtlijn audiovisuele mediadiensten staat dat het toezicht op de media zowel juridisch als functioneel onafhankelijk moet zijn van de overheid;\nconstaterende dat op basis van de artikel 7.9 van de Mediawet de bewindspersoon evenwel besluiten van het Commissariaat voor de Media kan schorsen en vernietigen en dat dit artikel daardoor in strijd is met bovengenoemde EU-richtlijn;\nverzoekt de regering de Mediawet zo aan te passen dat de regering niet langer kan ingrijpen in besluiten van het Commissariaat,\nen gaat over tot de orde van de dag.\nVan Vroonhoven\nCeder",
  "content_char_count": 1024,
  "source": {
    "document_id": "1aff8836-a649-458f-82bc-dfa868a7d836",
    "document_nummer": "2024D20351",
    "document_soort": "Motie",
    "publication_id": "2b488dfe-8594-4f4e-8a32-ba453d467ec7",
    "publication_content_type": "application/xml",
    "publication_length": 2469,
    "cached": false,
    "binary_path": "bronmateriaal-onbewerkt\\cache\\document_publications\\2b488dfe-8594-4f4e-8a32-ba453d467ec7.xml"
  },
  "issues": []
}