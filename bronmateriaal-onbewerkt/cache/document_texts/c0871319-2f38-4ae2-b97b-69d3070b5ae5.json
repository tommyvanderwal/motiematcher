{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n94\nMOTIE VAN DE LEDEN HELDER EN ELLIAN\nVoorgesteld\n21 november 2024\nDe Kamer,\ngehoord de beraadslaging,\nconstaterende dat in artikel 191 Wetboek van Strafrecht is bepaald dat degene die opzettelijk iemand die op openbaar gezag of krachtens rechterlijke uitspraak of bij schikking van de vrijheid is beroofd, bevrijdt of bij zijn zelfbevrijding behulpzaam is, strafbaar is;\nconstaterende dat wanneer het tot een gevangenisstraf veroordeelde zelf is die zich onttrekt aan de door de rechter opgelegde gevangenisstraf niet strafbaar is;\nvan mening dat een door de rechter opgelegde, onherroepelijke gevangenisstraf daadwerkelijk moet worden ondergaan en dat het onttrekken daaraan strafbaar moet zijn;\nverzoekt de regering met een voorstel te komen om onttrekking aan een opgelegde gevangenisstraf strafbaar te stellen,\nen gaat over tot de orde van de dag.\nHelder\nEllian",
  "content_char_count": 1059,
  "source": {
    "document_id": "d55dda4b-33cf-4da1-b0ae-48ce6bc79c2d",
    "document_nummer": "2024D45489",
    "document_soort": "Motie",
    "publication_id": "c0871319-2f38-4ae2-b97b-69d3070b5ae5",
    "publication_content_type": "application/xml",
    "publication_length": 2536,
    "cached": false,
    "binary_path": "bronmateriaal-onbewerkt\\cache\\document_publications\\c0871319-2f38-4ae2-b97b-69d3070b5ae5.xml"
  },
  "issues": []
}