{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n133\nGEWIJZIGDE MOTIE VAN HET LID VAN ZANTEN TER VERVANGING VAN DIE GEDRUKT ONDER NR. 99\nVoorgesteld\n3 december 2024\nDe Kamer,\ngehoord de beraadslaging,\noverwegende dat uit onderzoek van het Nederlands Autisme Register en cijfers van het CBS blijkt dat autistische leerlingen sterk oververtegenwoordigd zijn onder thuiszitters en schoolverlaters;\noverwegende dat samenwerkingsverbanden beschikken over onbenutte reserves, bedoeld voor passend onderwijs;\nvan mening dat effectieve autismeprogramma’s in het onderwijs zorgen voor betere schoolresultaten, lagere uitval en een verhoogde kans op arbeidsparticipatie voor autistische jongeren;\nverzoekt de regering om de samenwerkingsverbanden te vragen om hun onbenutte reserves deels in te zetten voor autismeprogramma’s in het onderwijs,\nen gaat over tot de orde van de dag.\nVan Zanten",
  "content_char_count": 1038,
  "source": {
    "document_id": "5fd5b2ce-a7db-4a48-82b4-a85b01107214",
    "document_nummer": "2024D46991",
    "document_soort": "Motie (gewijzigd/nader)",
    "publication_id": "8a53e4dd-e132-42c8-8720-e89275fc315c",
    "publication_content_type": "application/xml",
    "publication_length": 2450,
    "cached": false,
    "binary_path": "bronmateriaal-onbewerkt\\cache\\document_publications\\8a53e4dd-e132-42c8-8720-e89275fc315c.xml"
  },
  "issues": []
}