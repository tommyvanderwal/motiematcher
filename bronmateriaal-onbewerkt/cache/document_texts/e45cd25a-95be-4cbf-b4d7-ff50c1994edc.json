{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n396\nGEWIJZIGDE MOTIE VAN HET LID GRINWIS C.S. TER VERVANGING VAN DIE GEDRUKT ONDER NR. 377\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat uit de tiende Voortgangsrapportage Natuur blijkt dat inmiddels 63% van de in het Natuurpact afgesproken doel van 80.000 hectare nieuwe natuur per 2027 is ingericht en de provincies een restopgave van ongeveer 10.000 hectare na 2027 verwachten;\noverwegende dat provincies zich in het kader van de resterende opgave uit het Natuurpact en met inachtneming van de Europese staatssteunregels genoodzaakt voelen onteigening per 2026 als ultimum remedium op te nemen in het handelingskader;\noverwegende dat het tot op heden onmogelijk lijkt NNN-gronden te realiseren met behoud van agrarische bestemming en zwaardere beheerpakketten in het kader van agrarisch natuurbeheer;\nverzoekt de regering de juridische en ecologische mogelijkheden in kaart te brengen om natuurgebieden in het kader van NatuurNetwerk Nederland te realiseren met behoud van agrarische bestemming en te bezien welke rol agrarisch natuurbeheer kan vervullen bij de realisatie van het Natuurnetwerk;\nen gaat over tot de orde van de dag.\nGrinwis\nVan Campen\nHolman\nVedder\nFlach",
  "content_char_count": 1325,
  "source": {
    "document_id": "fe43a4a6-3739-48bc-adbb-683bd4b9febb",
    "document_nummer": "2025D23715",
    "document_soort": "Motie (gewijzigd/nader)",
    "publication_id": "e45cd25a-95be-4cbf-b4d7-ff50c1994edc",
    "publication_content_type": "application/xml",
    "publication_length": 5620,
    "cached": false,
    "binary_path": "bronmateriaal-onbewerkt\\cache\\document_publications\\e45cd25a-95be-4cbf-b4d7-ff50c1994edc.xml"
  },
  "issues": []
}