{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 343\nHandhaving milieuwetgeving\nNr.\n411\nMOTIE VAN HET LID GABRIËLS\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat de omgevingsdiensten in 2026 moeten voldoen aan verschillende robuustheidscriteria en de afzonderlijke diensten dit via hun gemeenschappelijke raden zullen moeten proberen te bewerkstelligen;\nconstaterende dat er ook veel omgevingsdienstoverstijgende taken zijn op het gebied van nieuwe kennisontwikkeling en kennisdeling;\nconstaterende dat deze taken voor veel gemeenschappelijke raden bovenop de te halen robuustheidscriteria komen;\nverzoekt de regering om in overleg met VNG, IPO en ODNL te onderzoeken of en welke middelen er nodig zijn vanuit het Rijk om deze overstijgende taken te kunnen opvangen;\nverzoekt de regering dit onderzoek ruim voor de behandeling van de begroting voor 2026 aan de Kamer te doen toekomen,\nen gaat over tot de orde van de dag.\nGabriëls",
  "content_char_count": 990,
  "source": {
    "document_id": "e216b450-3228-45ec-ba00-da9c5d88ed7f",
    "document_nummer": "2025D04579",
    "document_soort": "Motie",
    "publication_id": "cf6b46e5-429e-4568-b2ef-5cbb0a509ce7",
    "publication_content_type": "application/xml",
    "publication_length": 2366,
    "cached": false,
    "binary_path": "bronmateriaal-onbewerkt\\cache\\document_publications\\cf6b46e5-429e-4568-b2ef-5cbb0a509ce7.xml"
  },
  "issues": []
}