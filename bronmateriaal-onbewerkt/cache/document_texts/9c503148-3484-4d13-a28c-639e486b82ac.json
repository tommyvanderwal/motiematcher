{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 529\nGaswinning\nNr.\n1254\nMOTIE VAN DE LEDEN BAMENGA EN TEUNISSEN\nVoorgesteld\n12 september 2024\nDe Kamer,\ngehoord de beraadslaging,\noverwegende dat de gaswinning in Groningen heeft geleid tot meer dan 265.000 schademeldingen;\noverwegende dat ruim 11.000 woningen in Groningen tot op de dag van vandaag onveilig zijn;\noverwegende dat in het hoofdlijnenakkoord «geen Gronings gas meer» staat;\nconstaterende dat er nog steeds gas wordt gewonnen in de provincie Groningen, met ernstige gevolgen voor de omwonenden;\nconstaterende dat de huidige wetgeving het nog steeds mogelijk maakt om nieuwe gaswinningsputten te slaan en de gaswinning in Groningen onbeperkt voort te zetten;\nverzoekt de regering in de Mijnbouwwet vast te leggen dat er geen nieuwe winningsvergunningen en winningsplannen meer worden afgegeven/goedgekeurd voor gaswinning in de provincie Groningen,\nen gaat over tot de orde van de dag.\nBamenga\nTeunissen",
  "content_char_count": 990,
  "source": {
    "document_id": "0fed86e9-010e-4af9-bc6d-33c12416b326",
    "document_nummer": "2024D32885",
    "document_soort": "Motie",
    "publication_id": "9c503148-3484-4d13-a28c-639e486b82ac",
    "publication_content_type": "application/xml",
    "publication_length": 2510,
    "cached": false,
    "binary_path": "bronmateriaal-onbewerkt\\cache\\document_publications\\9c503148-3484-4d13-a28c-639e486b82ac.xml"
  },
  "issues": []
}