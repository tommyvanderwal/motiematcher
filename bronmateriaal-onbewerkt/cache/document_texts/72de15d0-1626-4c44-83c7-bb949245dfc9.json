{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n932\nMOTIE VAN DE LEDEN SIX DIJKSTRA EN WIJEN-NASS\nVoorgesteld\n8 april 2025\nDe Kamer,\ngehoord de beraadslaging,\nconstaterende dat de wet nu bepaalt dat het OM een strafbeschikking mag uitvaardigen voor feiten waarop een maximumgevangenisstraf van zes jaar staat en dat het OM in het nieuwe beleid heeft aangegeven veel vaker van die mogelijkheid gebruik te gaan maken;\nvan mening dat feiten waarop een gevangenisstraf van zes jaar staat doorgaans ernstige feiten zijn waarbij niet als norm zou moeten worden gehanteerd dat een strafbeschikking wordt opgelegd;\nverzoekt de regering in de tweede aanvullingswet op het nieuwe Wetboek van Strafvordering op te nemen dat een strafbeschikking slechts mag worden opgelegd voor feiten met een maximumgevangenisstraf van vier jaar, en dat hooguit bij uitzondering het huidige strafmaximum van zes jaar voor een beperkt en afgekaderd aantal feiten kan gelden,\nen gaat over tot de orde van de dag.\nSix Dijkstra\nWijen-Nass",
  "content_char_count": 1067,
  "source": {
    "document_id": "7912bc73-aa55-478f-bc5b-a5350d3b04d0",
    "document_nummer": "2025D15644",
    "document_soort": "Motie",
    "publication_id": "72de15d0-1626-4c44-83c7-bb949245dfc9",
    "publication_content_type": "application/xml",
    "publication_length": 2470,
    "cached": false,
    "binary_path": "bronmateriaal-onbewerkt\\cache\\document_publications\\72de15d0-1626-4c44-83c7-bb949245dfc9.xml"
  },
  "issues": []
}