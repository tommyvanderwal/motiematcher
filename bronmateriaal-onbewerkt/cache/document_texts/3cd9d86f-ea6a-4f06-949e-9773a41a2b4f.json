{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 163\nWijziging van Boek 7 van het Burgerlijk Wetboek en de Overgangswet nieuw Burgerlijk Wetboek in verband met de aanpassing van de termijn van de omkering van de bewijslast voor consumentenkoop van levende dieren (Aanpassingswet bewijslasttermijn consumentenkoop levende dieren)\nNr.\n15\nMOTIE VAN HET LID TEUNISSEN\nVoorgesteld tijdens het Wetgevingsoverleg van\n20 januari 2025\nDe Kamer,\ngehoord de beraadslaging,\nconstaterende dat de Tweede Kamer al in 2018 een motie heeft aangenomen om impulsaankopen tegen te gaan, maar deze motie nooit is uitgevoerd;\nconstaterende dat met de Aanpassingswet bewijslasttermijn consumentenkoop levende dieren de stimulans om gezonde dieren te fokken afneemt;\nconstaterende dat op paardenmarkten veel ongezonde dieren worden verhandeld, met nauwelijks of geen controle;\nconstaterende dat op paardenmarkten tevens regelmatig ernstige dierenmishandeling en dierverwaarlozing worden aangetroffen;\nverzoekt de regering om over te gaan tot een verbod op paardenmarkten,\nen gaat over tot de orde van de dag.\nTeunissen",
  "content_char_count": 1119,
  "source": {
    "document_id": "a8865c5b-6ebf-4ba8-b3eb-9ca548e5ab1c",
    "document_nummer": "2025D01719",
    "document_soort": "Motie",
    "publication_id": "3cd9d86f-ea6a-4f06-949e-9773a41a2b4f",
    "publication_content_type": "application/xml",
    "publication_length": 2491,
    "cached": false,
    "binary_path": "bronmateriaal-onbewerkt\\cache\\document_publications\\3cd9d86f-ea6a-4f06-949e-9773a41a2b4f.xml"
  },
  "issues": []
}