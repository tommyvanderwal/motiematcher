{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 706\nWijziging van de Wet inkomstenbelasting 2001 om een tegenbewijsregeling te introduceren bij het bepalen van het belastbare inkomen uit sparen en beleggen (Wet tegenbewijsregeling box 3)\nNr.\n14\nMOTIE VAN DE LEDEN VAN EIJK EN STOFFER\nVoorgesteld\n5 juni 2025\nDe Kamer,\ngehoord de beraadslaging,\nconstaterende dat de regering voornemens is het forfaitaire rendement voor overige bezittingen in box 3 verder te verhogen;\noverwegende dat bepaalde groepen belastingplichtigen, zoals particuliere verhuurders, bezitters van tweede of vakantiewoningen, eigenaren van rijksmonumenten en Natuurschoonwet-goederen – in samenhang met de huidige vormgeving van de Wet tegenbewijsregeling box 3 – onevenredig hard geraakt dreigen te worden;\noverwegende dat deze groepen te maken kunnen hebben met beperkte liquiditeit, langdurige investeringshorizons of specifieke maatschappelijke functies zoals voldoende huurwoningen in het middensegment, een toegankelijke recreatieve sector, behoud van cultureel erfgoed en natuurbeheer;\nverzoekt de regering om in overleg te treden met deze groepen belastingplichtigen om de effecten van het voorgenomen beleid in beeld te brengen en mogelijke uitvoerbare alternatieven te onderzoeken die bijdragen aan een evenwichtige belastingheffing,\nen gaat over tot de orde van de dag.\nVan Eijk\nStoffer",
  "content_char_count": 1393,
  "source": {
    "document_id": "4682d35e-94e1-4539-9ea2-7df45994cbfe",
    "document_nummer": "2025D26362",
    "document_soort": "Motie",
    "publication_id": "e9541d4b-cda9-4dcd-aa83-6c75ef65159d",
    "publication_content_type": "application/xml",
    "publication_length": 5483,
    "cached": false,
    "binary_path": "bronmateriaal-onbewerkt\\cache\\document_publications\\e9541d4b-cda9-4dcd-aa83-6c75ef65159d.xml"
  },
  "issues": []
}