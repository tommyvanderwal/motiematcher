{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n742\nMOTIE VAN DE LEDEN KRUL EN TIELEN\nVoorgesteld\n4 april 2024\nDe Kamer,\ngehoord de beraadslaging,\nconstaterende dat de vaccinatiegraad onder kinderen daalt, met name bij de bmr- en dktp-vaccinaties, en dat het risico op uitbraken van ernstige en zeer besmettelijke ziektes zoals mazelen en kinkhoest toeneemt;\noverwegende dat het verbeteren van de toegang tot vaccinaties een effectieve maatregel kan zijn om de vaccinatiegraad te verhogen en het risico op uitbraken te verkleinen;\noverwegende dat hierbij ook gekeken moet worden naar interventies op het gebied van het aanpassen van de standaardoptie, zoals het organiseren van gezamenlijke vaccinatiemomenten op school of werk;\nverzoekt de regering om in kaart te brengen welke concrete opties er zijn om de toegankelijkheid van vaccinaties te verbeteren, ook als het gaat om het aanpassen van de standaardoptie, en samen met de GGD'en een lijst van best practices hierbij te betrekken,\nen gaat over tot de orde van de dag.\nKrul\nTielen",
  "content_char_count": 1099,
  "source": {
    "document_id": "ab985aee-eea6-45b4-b7fe-e15ee0f3f6d1",
    "document_nummer": "2024D13383",
    "document_soort": "Motie",
    "publication_id": "b9e41e79-4fa8-4968-8cf2-e60fdcc06ff1",
    "publication_content_type": "application/xml",
    "publication_length": 2525,
    "cached": false,
    "binary_path": "bronmateriaal-onbewerkt\\cache\\document_publications\\b9e41e79-4fa8-4968-8cf2-e60fdcc06ff1.xml"
  },
  "issues": []
}