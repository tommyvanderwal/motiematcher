{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 563\nInitiatiefnota van het lid Koekkoek over Alle Seinen op Groen\nNr.\n11\nMOTIE VAN HET LID VELTMAN\nVoorgesteld tijdens het notaoverleg van\n22 september 2025\nDe Kamer,\ngehoord de beraadslaging,\noverwegende dat nieuwe vervoerders alleen kunnen investeren in materieel en personeel als zij meerjarige zekerheid hebben over capaciteit op het spoor;\nconstaterende dat het aanbod van extra treindiensten daardoor achterblijft;\noverwegende dat kaderovereenkomsten nodig zijn om die zekerheid te bieden en de vereiste prioriteit in capaciteit te regelen;\noverwegende dat het voor reizigers van belang is dat het huidige aanbod van binnenlands personenvervoer wordt beschermd maar dat de beschikbare spoorcapaciteit ook optimaal wordt benut;\noverwegende dat ProRail de onafhankelijkheid en expertise heeft om de mogelijkheden voor de aanpassing van het Besluit capaciteitsverdeling te onderzoeken;\nverzoekt de regering ProRail te verzoeken voorstellen uit te werken voor aanpassing van het Besluit capaciteitsverdeling, gericht op juridisch bindende kaderovereenkomsten die vervoerders meerjarige zekerheid geven, zodat de beschikbare spoorcapaciteit optimaal wordt benut en reizigers het beste aanbod krijgen, en de Kamer hierover voor het einde van het jaar te informeren met een concreet tijdpad,\nen gaat over tot de orde van de dag.\nVeltman",
  "content_char_count": 1409,
  "source": {
    "document_id": "a7c7e797-e108-4fd5-9dd3-7442e3dcde5a",
    "document_nummer": "2025D40709",
    "document_soort": "Motie",
    "publication_id": "6778ddcd-1a17-4aba-887f-d8dc1acff762",
    "publication_content_type": "application/xml",
    "publication_length": 5134,
    "cached": false,
    "binary_path": "bronmateriaal-onbewerkt\\cache\\document_publications\\6778ddcd-1a17-4aba-887f-d8dc1acff762.xml"
  },
  "issues": []
}