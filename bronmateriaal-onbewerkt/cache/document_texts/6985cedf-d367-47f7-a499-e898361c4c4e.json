{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 432\nDe situatie in het Midden-Oosten\nNr.\n554\nMOTIE VAN DE LEDEN VERMEER EN STOFFER\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat Nederland volgens de Minister van Buitenlandse Zaken een van de grotere bijdragen levert aan humanitaire hulp en de wederopbouw van Gaza;\nconstaterende dat veel humanitaire hulp in het verleden niet terecht kwam bij de burgerbevolking, maar bij bendes of bij Hamas;\nconstaterende dat voorkomen moet worden dat goederen en bouwmaterialen ingezet gaan worden om terroristische infrastructuur zoals tunnels en militaire installaties te herbouwen;\nverzoekt de regering om eventuele directe en indirecte Nederlandse hulp bij de wederopbouw van Gaza aan Nederlandse bedrijven te koppelen, met inzet van lokale arbeidskrachten, en hieraan de voorwaarde te verbinden dat deze hulp alleen wordt ingezet voor de (her)bouw van woningen, ziekenhuizen en andere civiele voorzieningen, om daarmee daadwerkelijk een positieve bijdrage aan de wederopbouw en stabiliteit van Gaza te kunnen leveren,\nen gaat over tot de orde van de dag.\nVermeer\nStoffer",
  "content_char_count": 1173,
  "source": {
    "document_id": "426a86b7-51ca-4a67-a229-f3ea30b528cd",
    "document_nummer": "2025D02189",
    "document_soort": "Motie",
    "publication_id": "6985cedf-d367-47f7-a499-e898361c4c4e",
    "publication_content_type": "application/xml",
    "publication_length": 2597,
    "cached": false,
    "binary_path": "bronmateriaal-onbewerkt\\cache\\document_publications\\6985cedf-d367-47f7-a499-e898361c4c4e.xml"
  },
  "issues": []
}