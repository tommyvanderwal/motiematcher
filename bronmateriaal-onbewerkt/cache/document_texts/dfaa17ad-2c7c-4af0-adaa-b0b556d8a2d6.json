{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n33\nMOTIE VAN HET LID POSTMA C.S.\nVoorgesteld\n7 november 2024\nDe Kamer,\ngehoord de beraadslaging,\nconstaterende dat er voor zowel 2025 als voor 2026 60 miljoen beschikbaar is om het energiefonds te heropenen uit de envelop Groepen in de knel;\noverwegende dat dit energiefonds eerder zag op inkomensondersteuning aan huishoudens die de energierekening niet konden betalen;\noverwegende dat verwacht wordt dat de energierekening voor huishoudens in de komende jaren opnieuw fors zal stijgen en voor groepen onbetaalbaar zal blijken;\noverwegende dat we vanaf 2027 inkomsten ontvangen vanuit ETS2;\noverwegende dat het goed zou zijn om aan dit fonds een structureel karakter te geven;\noverwegende dat er tot uiterlijk juni 2025 een aanvraag gedaan kan worden voor het EU Social Climate Fund;\nverzoekt de regering te onderzoeken hoe ofwel via de Voorjaarsnota ofwel via het EU Social Climate Fund ingezet kan worden om ook in de toekomst over een vorm van een energiefonds te kunnen beschikken,\nen gaat over tot de orde van de dag.\nPostma\nFlach\nBontenbal\nGrinwis\nBeckerman",
  "content_char_count": 1262,
  "source": {
    "document_id": "56e7acd9-1c91-420c-b1c0-e45f7871b78f",
    "document_nummer": "2024D42812",
    "document_soort": "Motie",
    "publication_id": "dfaa17ad-2c7c-4af0-adaa-b0b556d8a2d6",
    "publication_content_type": "application/xml",
    "publication_length": 2925,
    "cached": false,
    "binary_path": "bronmateriaal-onbewerkt\\cache\\document_publications\\dfaa17ad-2c7c-4af0-adaa-b0b556d8a2d6.xml"
  },
  "issues": []
}