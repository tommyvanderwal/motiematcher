{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3012\nMOTIE VAN DE LEDEN KAHRAMAN EN STOFFER\nVoorgesteld\n22 januari 2025\nDe Kamer,\ngehoord de beraadslaging,\nconstaterende dat op 26 januari in Belarus presidentsverkiezingen worden gehouden, waar Loekasjenko een repressief bewind voert en in de praktijk geen sprake is van democratie;\nconstaterende dat er geen alternatieve kandidaten en onafhankelijke toezichthouders worden toegelaten en er geen transparantie is rondom het tellen van stemmen;\nconstaterende dat voorgaande Europese regeringen en de Nederlandse regering in 2020 de uitslag van de Belarussische presidentsverkiezingen niet hebben erkend;\noverwegende dat het erkennen of negeren van ondemocratische verkiezingen legitimiteit geeft aan een ondemocratisch regime;\nverzoekt de regering de uitslag van de Belarussische verkiezingen niet te erkennen,\nen gaat over tot de orde van de dag.\nKahraman\nStoffer",
  "content_char_count": 999,
  "source": {
    "document_id": "d6100084-6aff-4255-a257-f46732ebdd68",
    "document_nummer": "2025D02206",
    "document_soort": "Motie",
    "publication_id": "1136a4fa-824c-4adb-90e7-487ebf092065",
    "publication_content_type": "application/xml",
    "publication_length": 2458,
    "cached": false,
    "binary_path": "bronmateriaal-onbewerkt\\cache\\document_publications\\1136a4fa-824c-4adb-90e7-487ebf092065.xml"
  },
  "issues": []
}