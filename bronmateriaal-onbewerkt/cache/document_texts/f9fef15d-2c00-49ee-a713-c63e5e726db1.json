{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n28 345\nAanpak huiselijk geweld\nNr.\n288\nMOTIE VAN HET LID BECKER C.S.\nDe Kamer,\ngehoord de beraadslaging,\nconstaterende dat het kabinet Veilig Thuis een cruciale rol toedicht in de preventie van femicide en het tevens ziet als de invulling van de motie-Van der Werf/Becker (\n29 279, nr. 890\n) om te komen tot een laagdrempelig meldpunt met voldoende expertise;\nconstaterende dat er op dit moment sprake is van aanzienlijke wachttijden en de werking van Veilig Thuis per regio verschilt, waardoor de kwaliteit van de hulpverlening afhankelijk kan zijn van de woonplaats;\noverwegende dat snelle en deskundige opvolging noodzakelijk is in het voorkomen van geweld in afhankelijkheidsrelaties;\nverzoekt de regering om een herbezinning op de rol, positionering en capaciteit van Veilig Thuis bij femicide, huiselijk geweld en kindermishandeling;\nverzoekt om daarbij tevens apart in te gaan op de wens van de Kamer voor een laagdrempelig 24/7 meldpunt en hulplijn zoals 116 en de Kamer hier uiterlijk in het voorjaar van 2026 over te informeren,\nen gaat over tot de orde van de dag.\nBecker\nVan der Werf\nBruyning",
  "content_char_count": 1175,
  "source": {
    "document_id": "00f163d2-5fa8-440b-a770-2d8ed04ff9b3",
    "document_nummer": "2025D41197",
    "document_soort": "Motie",
    "publication_id": "f9fef15d-2c00-49ee-a713-c63e5e726db1",
    "publication_content_type": "application/xml",
    "publication_length": 5067,
    "cached": false,
    "binary_path": "bronmateriaal-onbewerkt\\cache\\document_publications\\f9fef15d-2c00-49ee-a713-c63e5e726db1.xml"
  },
  "issues": []
}