{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n750\nGEWIJZIGDE MOTIE VAN DE LEDEN MOHANDIS EN PALMEN TER VERVANGING VAN DIE GEDRUKT ONDER NR. 740\nVoorgesteld\n5 maart 2024\nDe Kamer,\ngehoord de beraadslaging,\nconstaterende dat een groep van met name Wajongers hun recht op kwijtschelding van lokale belastingen is verloren als onbedoeld neveneffect van de afbouw van de dubbele heffingskorting, terwijl deze kwijtschelding voor deze mensen onmisbaar is om rond te komen;\nconstaterende dat de Minister weliswaar met een tijdelijke oplossing is gekomen voor deze groep, maar dat een structurele oplossing vooralsnog uitblijft, waardoor deze mensen geen zekerheid hebben over hun financiÃ«le toekomst en hun bestaanszekerheid daarmee in het geding is;\nverzoekt de regering te komen met een structurele oplossing voor de groep van met name Wajongers die dit jaar niet meer in aanmerking komen voor een kwijtschelding als onbedoeld effect van overheidsbeleid, en de Kamer hierover voor het zomerreces te informeren,\nen gaat over tot de orde van de dag.\nMohandis\nPalmen",
  "content_char_count": 1161,
  "source": {
    "document_id": "289ae77e-0f2b-48d6-a27b-95ea348b98fe",
    "document_nummer": "2024D07423",
    "document_soort": "Motie (gewijzigd/nader)",
    "publication_id": "caa66665-991a-4f10-b4a7-48a6f2ab861d",
    "publication_content_type": "application/xml",
    "publication_length": 2566,
    "cached": false,
    "binary_path": "bronmateriaal-onbewerkt\\cache\\document_publications\\caa66665-991a-4f10-b4a7-48a6f2ab861d.xml"
  },
  "issues": []
}