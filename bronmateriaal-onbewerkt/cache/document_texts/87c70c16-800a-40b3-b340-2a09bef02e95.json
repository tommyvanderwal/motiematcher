{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 925\nBestrijding internationaal terrorisme\nNr.\n999\nMOTIE VAN DE LEDEN OLGER VAN DIJK EN ELLIAN\nVoorgesteld\n15 mei 2025\nDe Kamer,\ngehoord de beraadslaging,\nconstaterende dat door de Minister in 2020 een compensatiebedrag van 4,5 miljoen bestemd werd als vrijwillige vergoeding voor het herstel van infrastructuur, basisvoorzieningen en werkgelegenheid in Hawija;\nconstaterende dat de commissie-Sorgdrager heeft geconcludeerd dat de compensatie door Nederland, ruim zes jaar na de aanval, te laat en te weinig is geweest;\nconstaterende dat de betrokken burgers, relevante lokale ngo's en autoriteiten niet werden meegenomen in het vormgeven van het compensatieplan;\noverwegende dat juist investeringen in bestaanszekerheid en werkgelegenheid de samenleving in Hawija kunnen helpen;\nverzoekt de regering met directe betrokkenheid van lokale organisaties, burgers en autoriteiten meerjarige projecten vorm te geven die gericht zijn op de structurele opbouw van de gemeenschap en werkgelegenheid in Hawija, en daar de Kamer voor de behandeling van de Defensiebegroting 2026 over te informeren,\nen gaat over tot de orde van de dag.\nOlger van Dijk\nEllian",
  "content_char_count": 1220,
  "source": {
    "document_id": "a0fe7672-b17d-44f3-bc8c-6913e3cf54f7",
    "document_nummer": "2025D21801",
    "document_soort": "Motie",
    "publication_id": "87c70c16-800a-40b3-b340-2a09bef02e95",
    "publication_content_type": "application/xml",
    "publication_length": 5066,
    "cached": false,
    "binary_path": "bronmateriaal-onbewerkt\\cache\\document_publications\\87c70c16-800a-40b3-b340-2a09bef02e95.xml"
  },
  "issues": []
}