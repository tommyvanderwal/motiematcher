{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nA\nVaststelling van de begrotingsstaat van het Mobiliteitsfonds voor het jaar 2025\nNr.\n42\nMOTIE VAN HET LID GRINWIS C.S.\nVoorgesteld tijdens het Notaoverleg van\n25 november 2024\nDe Kamer,\ngehoord de beraadslaging,\nconstaterende dat gewerkt wordt aan reactivering van het spoor tussen Veendam en Stadskanaal als fase één van de Nedersaksenlijn, waarbij een nieuw station in het noorden van Stadskanaal zal worden gerealiseerd;\noverwegende dat bij realisatie van de volledige Nedersaksenlijn een station in het zuiden van Stadskanaal, station Dideldom, rond de voormalige Philipslocatie vanuit stedenbouwkundig en vervoerskundig oogpunt wenselijker is;\noverwegende dat er getuige petities, advertenties, hoofdlijnenakkoord, regeerprogramma, troonrede en aangenomen moties breed draagvlak is in het Noorden en in politiek Den Haag voor de aanleg van de Nedersaksenlijn;\nverzoekt de regering op korte termijn in overleg te treden met de regio om te voorkomen dat een suboptimaal station in het noorden van Stadskanaal als onderdeel van fase één van de Nedersaksenlijn belemmert dat het door de gemeenten Stadskanaal en Borger-Odoorn gewenste station in het zuiden van Stadskanaal gerealiseerd kan worden, vanzelfsprekend zodanig dat voortvarend, en dus zonder vertraging, fase één van de Nedersaksenlijn wordt uitgevoerd,\nen gaat over tot de orde van de dag.\nGrinwis\nVedder\nStoffer",
  "content_char_count": 1454,
  "source": {
    "document_id": "2114d178-edc4-4b70-87f0-eaf83b1718c0",
    "document_nummer": "2024D46052",
    "document_soort": "Motie",
    "publication_id": "7bbc0833-56c6-492d-90ce-b1e88f9dbbc1",
    "publication_content_type": "application/xml",
    "publication_length": 2959,
    "cached": false,
    "binary_path": "bronmateriaal-onbewerkt\\cache\\document_publications\\7bbc0833-56c6-492d-90ce-b1e88f9dbbc1.xml"
  },
  "issues": []
}