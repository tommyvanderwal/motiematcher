{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n268\nMOTIE VAN HET LID FLACH C.S.\nVoorgesteld\n25 september 2024\nDe Kamer,\ngehoord de beraadslaging,\noverwegende dat er onrust en onduidelijkheid bestaat over de voorgestelde inbeddingscriteria voor zelfstandigen in de Wet verduidelijking beoordeling arbeidsrelaties en rechtsvermoeden;\noverwegende dat er breed maatschappelijk overeenstemming is over de invoering van een rechtsvermoeden op basis van een uurtarief, omdat het bijdraagt aan het tegengaan van schijnzelfstandigheid en uitbuiting;\nverzoekt de regering genoemd wetsvoorstel te splitsen in een voorstel gericht op inbeddingscriteria en een voorstel gericht op het rechtsvermoeden;\nverzoekt de regering prioriteit te geven aan het onderdeel rechtsvermoeden, en dit zo spoedig mogelijk aan de Kamer voor te leggen,\nen gaat over tot de orde van de dag.\nFlach\nVan Oostenbruggen\nAartsen",
  "content_char_count": 952,
  "source": {
    "document_id": "98a344e1-a32d-4f46-83fe-0217d120ef8b",
    "document_nummer": "2024D34927",
    "document_soort": "Motie",
    "publication_id": "f1cd0b30-478b-4df3-aecb-e48fa0acd287",
    "publication_content_type": "application/xml",
    "publication_length": 2399,
    "cached": false,
    "binary_path": "bronmateriaal-onbewerkt\\cache\\document_publications\\f1cd0b30-478b-4df3-aecb-e48fa0acd287.xml"
  },
  "issues": []
}