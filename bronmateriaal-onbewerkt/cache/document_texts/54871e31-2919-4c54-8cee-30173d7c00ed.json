{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXIII\nWijziging van de begrotingsstaat van het Ministerie van Klimaat en Groene Groei (XXIII) voor het jaar 2025 (wijziging samenhangende met de Voorjaarsnota)\nNr.\n11\nMOTIE VAN HET LID TEUNISSEN\nVoorgesteld\n2 juli 2025\nDe Kamer,\ngehoord de beraadslaging,\noverwegende dat voor de productie van elektriciteit uit biomassa op grote schaal hout wordt geïmporteerd uit bossen in andere landen, waarbij bomen specifiek worden gekapt om te verbranden;\noverwegende dat grootschalige inzet op BECCS met geïmporteerd hout niet duurzaam is, leidt tot ontbossing, verlies van biodiversiteit en slechts dubieuze klimaatwinst, terwijl certificering geen garantie biedt voor echte duurzaamheid;\nverzoekt de regering BECCS op geen enkele wijze te stimuleren of te faciliteren wanneer daarvoor hout wordt gebruikt als biomassa voor elektriciteitsproductie,\nen gaat over tot de orde van de dag.\nTeunissen",
  "content_char_count": 964,
  "source": {
    "document_id": "e4334ae4-63cf-4c7b-80d1-7cc01251a238",
    "document_nummer": "2025D31750",
    "document_soort": "Motie",
    "publication_id": "54871e31-2919-4c54-8cee-30173d7c00ed",
    "publication_content_type": "application/xml",
    "publication_length": 4741,
    "cached": false,
    "binary_path": "bronmateriaal-onbewerkt\\cache\\document_publications\\54871e31-2919-4c54-8cee-30173d7c00ed.xml"
  },
  "issues": []
}