{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 623\nActuele situatie in Noord-Afrika en het Midden-Oosten\nNr.\n348\nMOTIE VAN HET LID DASSEN\nVoorgesteld\n9 april 2025\nDe Kamer,\ngehoord de beraadslaging,\noverwegende dat de opschorting van sectorale sancties tegen Syrië de huidige regering weliswaar onder druk houdt, maar tegelijkertijd private investeringen in Syrië in de weg staat omdat herinvoering van sancties continu boven de markt hangt;\noverwegende dat een permanente en volledige afschaffing van sectorale sancties tegen Syrië vereist is om private investeringen aan te jagen en zo het\nherstel en de wederopbouw van Syrië te versnellen;\nvan mening dat de Syrische regering door middel van stimulansen op basis van conditionaliteit verleid zou moeten worden de gewenste maatschappelijke en institutionele hervormingen door te voeren;\nverzoekt de regering in Europees verband te pleiten voor het opheffen van de sectorale sancties die de wederopbouw van Syrië belemmeren,\nen gaat over tot de orde van de dag.\nDassen",
  "content_char_count": 1046,
  "source": {
    "document_id": "3a210e5f-02b5-452b-b9e3-bdf29e5da73c",
    "document_nummer": "2025D15964",
    "document_soort": "Motie",
    "publication_id": "0ad23756-2085-47fb-b25d-15dddf8712c5",
    "publication_content_type": "application/xml",
    "publication_length": 2475,
    "cached": false,
    "binary_path": "bronmateriaal-onbewerkt\\cache\\document_publications\\0ad23756-2085-47fb-b25d-15dddf8712c5.xml"
  },
  "issues": []
}