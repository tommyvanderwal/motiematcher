{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n863\nMOTIE VAN HET LID HERTZBERGER\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat het merendeel van de medische laboratoria niet voldoet aan de NEN 7510-richtlijn;\noverwegende dat het datalek laat zien dat er grote twijfels zijn of de medische laboratoria voldoen aan artikel 5 van de AVG over dataminimalisatie;\noverwegende dat diefstal van patiëntengegevens het vertrouwen in het bevolkingsonderzoek ernstig schaadt en vertrouwen essentieel is voor dit soort preventieve programma's;\nverzoekt de regering zich steviger in te zetten, zodat alle zorgorganisaties die grote hoeveelheden patiëntengegevens verwerken voldoen aan de NEN 7510-norm, en de Kamer binnen een maand te informeren over de stappen die gezet worden;\nverzoekt de regering daar waar VWS de aanbestedende partij is in aanbestedingen voor projecten met grootschalige verwerking van medische gegevens en persoonsgegevens eisen voor informatiebeveiliging op te nemen en actief te controleren dat partijen die gecontracteerd worden aan deze norm voldoen,\nen gaat over tot de orde van de dag.\nHertzberger",
  "content_char_count": 1211,
  "source": {
    "document_id": "521ab278-21eb-45d6-9f2d-b0be364266ce",
    "document_nummer": "2025D42911",
    "document_soort": "Motie",
    "publication_id": "f5cf8da0-5ba3-4a0b-90ba-c55313c1eedf",
    "publication_content_type": "application/xml",
    "publication_length": 4778,
    "cached": false,
    "binary_path": "bronmateriaal-onbewerkt\\cache\\document_publications\\f5cf8da0-5ba3-4a0b-90ba-c55313c1eedf.xml"
  },
  "issues": []
}