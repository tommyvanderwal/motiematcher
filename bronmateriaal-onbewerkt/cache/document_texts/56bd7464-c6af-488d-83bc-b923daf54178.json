{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 936\nLuchtvaartbeleid\nNr.\n1204\nMOTIE VAN DE LEDEN DE HOOP EN GRINWIS\nVoorgesteld\n19 februari 2025\nDe Kamer,\ngehoord de beraadslaging,\noverwegende het voornemen van de regering om de geluidsoverlast van Schiphol voor omwonenden te verminderen en het aantal gehinderden te doen afnemen om zo gehoor te geven aan het oordeel van de rechter;\noverwegende het voornemen om de rechtspositie van omwonenden te verbeteren door de nu heersende gedoogsituatie te vervangen door een nieuw stelsel verankerd in een nieuw Luchthavenverkeerbesluit, om zo gehoor te geven aan het oordeel van de rechter;\nverzoekt de regering om met het vaststellen van een nieuw LVB de geluidsoverlast voor alle omwonenden van Schiphol te doen verminderen en geen overschrijding van geluidsnormen te legaliseren,\nen gaat over tot de orde van de dag.\nDe Hoop\nGrinwis",
  "content_char_count": 905,
  "source": {
    "document_id": "2621bc17-bd05-4afc-b371-2a6e6e3472ae",
    "document_nummer": "2025D07047",
    "document_soort": "Motie",
    "publication_id": "56bd7464-c6af-488d-83bc-b923daf54178",
    "publication_content_type": "application/xml",
    "publication_length": 2309,
    "cached": false,
    "binary_path": "bronmateriaal-onbewerkt\\cache\\document_publications\\56bd7464-c6af-488d-83bc-b923daf54178.xml"
  },
  "issues": []
}