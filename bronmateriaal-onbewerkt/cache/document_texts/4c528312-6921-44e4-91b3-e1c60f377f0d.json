{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n115\nMOTIE VAN HET LID MOHANDIS\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\noverwegende dat bigtechbedrijven zoals Google, Meta en TikTok niet vallen onder de Wijziging van de Mediawet 2008 in verband met het invoeren van een investeringsverplichting ten behoeve van Nederlands cultureel audiovisueel product (\n36 176\n);\noverwegende dat de Vlaamse overheid voorschrijft dat niet alleen distributeurs en streamingdiensten, maar ook videoplatformdiensten vanaf 1 januari 2025 moeten investeren in Vlaamse films, series en documentaires;\noverwegende dat de door al deze diensten bekendgemaakte inkomsten, mede door Nederlandse reclame-inkomsten, alle verwachtingen overtroffen;\nverzoekt de regering om in navolging van de Vlaamse stimuleringsregeling te onderzoeken hoe bigtechbedrijven onder de wettelijke investeringsplicht voor Nederlandse culturele audiovisuele producten gaan vallen,\nen gaat over tot de orde van de dag.\nMohandis",
  "content_char_count": 1190,
  "source": {
    "document_id": "839e8e5e-9479-412b-a23b-d7ecc4060d8a",
    "document_nummer": "2024D47177",
    "document_soort": "Motie",
    "publication_id": "4c528312-6921-44e4-91b3-e1c60f377f0d",
    "publication_content_type": "application/xml",
    "publication_length": 2640,
    "cached": false,
    "binary_path": "bronmateriaal-onbewerkt\\cache\\document_publications\\4c528312-6921-44e4-91b3-e1c60f377f0d.xml"
  },
  "issues": []
}