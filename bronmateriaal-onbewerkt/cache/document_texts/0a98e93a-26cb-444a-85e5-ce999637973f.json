{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n131\nMOTIE VAN HET LID VAN ZANTEN\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de kleine levensbeschouwingen na opheffing van de 2.42-omroepen moesten worden ondergebracht bij grotere omroepen;\noverwegende dat sinds 2016 de redacties van deze kleine levensbeschouwelijke stromingen echter steeds meer zeggenschap verliezen over het eigen budget en de zendtijd;\nvan mening dat de huidige maatschappelijke spanningen vragen om pluriforme berichtgeving waarin ruimte moet zijn voor voldoende aandacht voor kleine levensbeschouwelijke stromingen binnen de publieke omroep;\nverzoekt de regering de zelfstandigheid van de redacties van kleine levensbeschouwingen binnen het publieke bestel wettelijk te verankeren,\nen gaat over tot de orde van de dag.\nVan Zanten",
  "content_char_count": 1032,
  "source": {
    "document_id": "93852f1d-39b6-4014-9d08-3467e4e55ded",
    "document_nummer": "2024D47199",
    "document_soort": "Motie",
    "publication_id": "0a98e93a-26cb-444a-85e5-ce999637973f",
    "publication_content_type": "application/xml",
    "publication_length": 2440,
    "cached": false,
    "binary_path": "bronmateriaal-onbewerkt\\cache\\document_publications\\0a98e93a-26cb-444a-85e5-ce999637973f.xml"
  },
  "issues": []
}