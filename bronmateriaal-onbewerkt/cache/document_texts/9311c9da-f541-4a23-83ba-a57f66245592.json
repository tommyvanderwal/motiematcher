{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n18\nMOTIE VAN HET LID THIJSSEN\nVoorgesteld\n17 oktober 2024\nDe Kamer,\ngehoord de beraadslaging,\noverwegende dat de Corporate Governance Code voorschrijft dat ondernemingen in hun handelen rekening houden met de effecten op mens en milieu, ook wel de drie P's genoemd: people, planet en profit;\noverwegende dat de FNV uit de Monitoring Commissie van de Corporate Governance Code is gestapt, omdat de code volgens hen «is verworden tot een vehikel dat is gericht op onbegrensde zelfregulering»;\nconstaterende dat zelfregulering middels de code dus niet lijkt te werken en dat het kabinet op een andere manier zal moeten zorgen voor het borgen van de balans tussen people, planet en profit;\nverzoekt de regering te onderzoeken hoe het kabinet ervoor kan zorgen dat de belangen people, planet en profit door beursgenoteerde bedrijven worden geborgd, en hierover voor het einde van het jaar te rapporteren aan de Kamer,\nen gaat over tot de orde van de dag.\nThijssen",
  "content_char_count": 1149,
  "source": {
    "document_id": "5d0b569e-0016-4385-bffa-78cca5027ee7",
    "document_nummer": "2024D39327",
    "document_soort": "Motie",
    "publication_id": "9311c9da-f541-4a23-83ba-a57f66245592",
    "publication_content_type": "application/xml",
    "publication_length": 2558,
    "cached": false,
    "binary_path": "bronmateriaal-onbewerkt\\cache\\document_publications\\9311c9da-f541-4a23-83ba-a57f66245592.xml"
  },
  "issues": []
}