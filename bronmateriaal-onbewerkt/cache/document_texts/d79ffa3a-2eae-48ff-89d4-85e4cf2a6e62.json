{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 289\nVoortgezet Onderwijs\nNr.\n572\nMOTIE VAN HET LID STOFFER C.S.\nVoorgesteld\n27 maart 2024\nDe Kamer,\ngehoord de beraadslaging,\nconstaterende dat een duidelijk wettelijk kader ontbreekt voor de wijze waarop in het informeel onderwijs toezicht wordt uitgeoefend in situaties van radicalisering en strijdigheid met de democratische rechtsorde en dat het Burgerlijk Wetboek slechts een algemeen artikel bevat voor het verbieden van organisaties op grond van de openbare orde;\noverwegende dat toezicht op informeel onderwijs zich niet dient te richten op misstanden die primair in het strafrecht thuishoren, zoals haat, geweld en discriminatie, maar dat het uitdrukkelijk verband dient te houden met radicalisering en strijdigheid met de rechtsorde;\nverzoekt de regering het bestuursrechtelijk toezicht op informeel onderwijs te richten op situaties van radicalisering en strijdigheid met de rechtsorde en het signaalgestuurd toezicht daarbij in te richten op basis van signalen van overheidsinstanties zoals het Openbaar Ministerie en de AIVD;\nverzoekt de regering tevens te laten onderzoeken in hoeverre voor het bestrijden van haat, geweld en discriminatie in het informeel onderwijs een aanvulling van het strafrecht nodig is,\nen gaat over tot de orde van de dag.\nStoffer\nKrul\nCeder",
  "content_char_count": 1354,
  "source": {
    "document_id": "04e5c417-f6cc-4f79-9259-8060dc538f2d",
    "document_nummer": "2024D11963",
    "document_soort": "Motie",
    "publication_id": "d79ffa3a-2eae-48ff-89d4-85e4cf2a6e62",
    "publication_content_type": "application/xml",
    "publication_length": 2801,
    "cached": false,
    "binary_path": "bronmateriaal-onbewerkt\\cache\\document_publications\\d79ffa3a-2eae-48ff-89d4-85e4cf2a6e62.xml"
  },
  "issues": []
}