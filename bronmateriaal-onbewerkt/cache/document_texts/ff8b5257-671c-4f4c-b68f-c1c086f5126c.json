{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 509\nPalliatieve zorg\nNr.\n80\nMOTIE VAN DE LEDEN JOSEPH EN AGEMA\nVoorgesteld\n29 mei 2024\nDe Kamer,\ngehoord de beraadslaging,\nconstaterende dat er door veel partijen cliëntprofielen zijn ontwikkeld voor de wijkverpleging en dat dit in een experimenteerfase zit;\nconstaterende dat cliëntprofielen bedoeld zijn als een stap richting populatiebekostiging;\noverwegende dat niet alle zorgorganisaties die wijkverpleging leveren positief zijn over de cliëntprofielen;\noverwegende dat niet duidelijk is of de cliëntprofielen leiden tot een vermindering van registratielast, betere passende zorg opleveren, goedkoper zijn en het afschalen van zorg stimuleren;\nverzoekt de Minister om cliëntprofielen niet verplicht te stellen zolang er geen bewijsvoering is voor verbetering van zorg op bovenstaande punten,\nen gaat over tot de orde van de dag.\nJoseph\nAgema",
  "content_char_count": 920,
  "source": {
    "document_id": "78d61f97-240e-467f-a658-45383b0e68b6",
    "document_nummer": "2024D21730",
    "document_soort": "Motie",
    "publication_id": "ff8b5257-671c-4f4c-b68f-c1c086f5126c",
    "publication_content_type": "application/xml",
    "publication_length": 2370,
    "cached": false,
    "binary_path": "bronmateriaal-onbewerkt\\cache\\document_publications\\ff8b5257-671c-4f4c-b68f-c1c086f5126c.xml"
  },
  "issues": []
}