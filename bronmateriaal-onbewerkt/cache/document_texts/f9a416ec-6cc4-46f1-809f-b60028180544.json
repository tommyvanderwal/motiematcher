{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n400\nMOTIE VAN HET LID ZEEDIJK\nVoorgesteld\n21 mei 2024\nDe Kamer,\ngehoord de beraadslaging,\noverwegende dat uit recent onderzoek van Nappi blijkt dat 80% van de vrouwen op enig moment overgangsklachten ervaart;\noverwegende dat uit onderzoek van het RIVM onder werkende vrouwen blijkt dat 35% af en toe en 10% vaak beperkingen ervaart als gevolg van overgangsklachten;\noverwegende dat WOMEN Inc. in haar kosten-batenanalyse heeft becijferd dat 34% van het ziekteverzuim van vrouwen tussen de 45 en 60 jaar te wijten is aan overgangsklachten;\nconstaterende dat op het thema «overgang en taboe» vooral wordt ingezet op\nbewustwording en wat minder op kennis vergroten en oplossingen bieden;\nverzoekt de regering als onderdeel van het recent gestarte kennisprogramma voor vrouwspecifieke aandoeningen extra aandacht voor kennis vergroten en oplossingsrichtingen bieden voor overgangsklachten op te nemen;\nverzoekt de regering het kennisprogramma onderdeel te maken van een nationale strategie voor vrouwengezondheid,\nen gaat over tot de orde van de dag.\nZeedijk",
  "content_char_count": 1154,
  "source": {
    "document_id": "2bc21eb6-fe42-46d7-9d04-48f556a0acf3",
    "document_nummer": "2024D20379",
    "document_soort": "Motie",
    "publication_id": "f9a416ec-6cc4-46f1-809f-b60028180544",
    "publication_content_type": "application/xml",
    "publication_length": 2622,
    "cached": false,
    "binary_path": "bronmateriaal-onbewerkt\\cache\\document_publications\\f9a416ec-6cc4-46f1-809f-b60028180544.xml"
  },
  "issues": []
}