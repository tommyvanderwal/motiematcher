{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1331\nMOTIE VAN HET LID KRÖGER\nVoorgesteld\n24 april 2025\nDe Kamer,\ngehoord de beraadslaging,\noverwegende dat het kabinet verhuurders van woningen met de slechtste energielabels gaat verplichten om deze woningen voor 2029 te verduurzamen;\noverwegende dat deze verplichting zowel nodig is voor energiebesparing als voor het betaalbaar houden van de woonlasten en voor de gezondheid van huurders;\noverwegende dat als deze plicht niet wordt nageleefd in de huidige plannen verhuurders gemeenten een boete moeten betalen, maar huurders daar geen voordeel van hebben terwijl ze dan nog wel met een hoge energierekening zitten;\noverwegende dat in het geval van een huurgebrek de Huurcommissie huurkortingen kan opleggen;\nverzoekt de regering om energielabels E, F en G vanaf 2029 aan te wijzen als huurgebrek en de Huurcommissie de bevoegdheid te geven om dan een navenante huurkorting op te leggen,\nen gaat over tot de orde van de dag.\nKröger",
  "content_char_count": 1051,
  "source": {
    "document_id": "9754b540-5c17-45f6-b900-e3cabdf227d8",
    "document_nummer": "2025D18895",
    "document_soort": "Motie",
    "publication_id": "c709c723-6821-4056-9f7f-24c1facd168b",
    "publication_content_type": "application/xml",
    "publication_length": 4557,
    "cached": false,
    "binary_path": "bronmateriaal-onbewerkt\\cache\\document_publications\\c709c723-6821-4056-9f7f-24c1facd168b.xml"
  },
  "issues": []
}