{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n922\nMOTIE VAN HET LID DIJK C.S.\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat in een aantal regio's het geboortecentrum sluit of wordt afgeschaald, waaronder in Heerlen;\nconstaterende dat op dit moment in het geboortecentrum in Heerlen bevallingen plaatsvinden die qua kwetsbaarheid slechter scoren dan gemiddeld, zoals moeders die een drie keer lagere sociaaleconomische-status-score hebben;\noverwegende dat de basis voor een gezond en kansrijk leven gelegd wordt tijdens de zwangerschap en rond de geboorte en dit nog meer het geval is in regio's met een lagere SES-status;\noverwegende dat de lokale overheid in de stadsregio Parkstad Limburg kenbaar heeft gemaakt financieel te willen bijdragen, bijvoorbeeld aan een nationaal centrum voor geboortezorg en innovatie, dat kennis kan opleveren voor het hele land;\nverzoekt de Minister een verkenning te starten om een nationaal centrum voor geboortezorg en innovatie te vormen in de stadsregio Parkstad Limburg en dit centrum een voorbeeld te laten zijn bij de versterking van de geboortezorg elders in het land;\nverzoekt het kabinet tevens hier zorgverzekeraars en nationale, provinciale en regionale partners bij te betrekken voor zowel de opzet als de financiering ervan,\nen gaat over tot de orde van de dag.\nDijk\nBushoff\nKrul",
  "content_char_count": 1413,
  "source": {
    "document_id": "5a81a493-841f-4289-b92b-5ac582994acd",
    "document_nummer": "2025D22836",
    "document_soort": "Motie",
    "publication_id": "0105d8ef-920c-4742-89ac-6f505d218b1a",
    "publication_content_type": "application/xml",
    "publication_length": 5242,
    "cached": false,
    "binary_path": "bronmateriaal-onbewerkt\\cache\\document_publications\\0105d8ef-920c-4742-89ac-6f505d218b1a.xml"
  },
  "issues": []
}