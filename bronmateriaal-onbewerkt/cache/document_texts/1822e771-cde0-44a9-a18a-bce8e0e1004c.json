{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 325\nBouwregelgeving\nNr.\n284\nMOTIE VAN DE LEDEN WELZIJN EN GABRIËLS\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat het Bbl eisen stelt aan woningen op het moment van oplevering;\noverwegende dat woningen die in het verleden opgeleverd zijn onder een oudere versie van het Bbl, niet meer voldoen aan het huidige Bbl;\noverwegende dat vele woninggebruikers geen deskundige zijn in het Bbl en zich ook niet bewust zijn van hoe zij de woning moeten gebruiken om deze veilig te houden;\noverwegende dat oorzaken van woningbranden niet altijd bij de gebruikers zelf liggen, maar dat die ook veroorzaakt kunnen worden door onbewuste keuzes van buren, met in het ergste geval mensen die overlijden als resultaat;\nverzoekt de regering om in samenwerking met TNO voor het einde van het jaar een publieksregister op te zetten met gebruikte gevelmaterialen en hun brandrisico om zo de kans op het uitbreken van branden verder te verkleinen, en de Kamer hiervan op de hoogte te houden,\nen gaat over tot de orde van de dag.\nWelzijn\nGabriëls",
  "content_char_count": 1127,
  "source": {
    "document_id": "bc963330-9f94-4df5-8507-729c7c7b9e9b",
    "document_nummer": "2025D31914",
    "document_soort": "Motie",
    "publication_id": "1822e771-cde0-44a9-a18a-bce8e0e1004c",
    "publication_content_type": "application/xml",
    "publication_length": 4821,
    "cached": false,
    "binary_path": "bronmateriaal-onbewerkt\\cache\\document_publications\\1822e771-cde0-44a9-a18a-bce8e0e1004c.xml"
  },
  "issues": []
}