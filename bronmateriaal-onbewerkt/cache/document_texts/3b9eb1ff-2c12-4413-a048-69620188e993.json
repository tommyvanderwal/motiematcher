{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 293\nRenovatie Binnenhof\nNr.\n142\nMOTIE VAN HET LID FLACH\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat er op dit moment geen concrete plannen zijn en geen budget is om de Grafelijke Zalen, waaronder de Ridderzaal, te renoveren;\noverwegende dat er wel werkzaamheden noodzakelijk zijn, zodat het huidige gebruik van de zalen voortgezet kan worden en herstel en onderhoud aan monumentale delen uitgevoerd kan worden, op een sobere en doelmatige manier;\noverwegende dat deze werkzaamheden impact kunnen hebben op de planning en er een startbudget nodig is om de precieze kosten in kaart te brengen;\nverzoekt de regering:\n•\nte onderzoeken hoe de kosten, inclusief de startkosten voor de werkzaamheden, gedekt kunnen worden;\n•\ndekking te zoeken voor alle genoemde werkzaamheden, en de Kamer zo spoedig mogelijk te informeren over deze dekkingsvoorstellen en de ontwerpplannen, en de uitvoering van de werkzaamheden aan de Grafelijke Zalen te integreren in de geactualiseerde planning,\nen gaat over tot de orde van de dag.\nFlach",
  "content_char_count": 1128,
  "source": {
    "document_id": "c334716a-5766-4318-915d-b47cacb90e11",
    "document_nummer": "2025D13039",
    "document_soort": "Motie",
    "publication_id": "3b9eb1ff-2c12-4413-a048-69620188e993",
    "publication_content_type": "application/xml",
    "publication_length": 2845,
    "cached": false,
    "binary_path": "bronmateriaal-onbewerkt\\cache\\document_publications\\3b9eb1ff-2c12-4413-a048-69620188e993.xml"
  },
  "issues": []
}