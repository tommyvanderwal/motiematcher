{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n608\nMOTIE VAN DE LEDEN TSEGGAI EN STULTIENS\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat slechts 41% van de mbo-studenten, 75% van de hbo-studenten en 65% van de wo-studenten een stagevergoeding ontvangt;\nconstaterende dat er al jarenlang wordt geprobeerd om werkgevers op hun welwillendheid aan te spreken en met een passende vergoeding te komen, maar dit in lang niet alle sectoren gebeurt;\noverwegende dat niet alle studenten het zich kunnen permitteren om een onbetaalde stage te lopen en het daardoor een privilege wordt;\noverwegende dat op dit moment een onderzoek loopt naar de invoering van een minimale stagevergoeding, maar geen enkele vergoeding sowieso onacceptabel is;\nverzoekt de regering om onbetaalde stages te verbieden,\nen gaat over tot de orde van de dag.\nTseggai\nStultiens",
  "content_char_count": 948,
  "source": {
    "document_id": "03a63633-75d1-46ef-97d1-e37ff91acb81",
    "document_nummer": "2024D20386",
    "document_soort": "Motie",
    "publication_id": "1da4d022-5bf3-45ef-85d2-5c4a626f7e32",
    "publication_content_type": "application/xml",
    "publication_length": 2393,
    "cached": false,
    "binary_path": "bronmateriaal-onbewerkt\\cache\\document_publications\\1da4d022-5bf3-45ef-85d2-5c4a626f7e32.xml"
  },
  "issues": []
}