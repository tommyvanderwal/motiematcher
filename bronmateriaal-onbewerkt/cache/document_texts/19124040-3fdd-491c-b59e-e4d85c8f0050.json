{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 529\nGaswinning\nNr.\n1329\nMOTIE VAN DE LEDEN BECKERMAN EN BUSHOFF\nVoorgesteld\n2 september 2025\nDe Kamer,\ngehoord de beraadslaging,\noverwegende dat de Tweede Kamer een serie moties heeft aangenomen om gedupeerde Groningers en Drenten te steunen;\nconstaterende dat een deel van deze moties niet is uitgevoerd, maar deels is uitgevoerd of de uitvoering op zich laat wachten;\nverzoekt de regering aangenomen moties uit te voeren, waaronder:\n–\nde motie op stuk nr.\n1181 (33 529)\nom te komen tot een gelijkwaardige uitkomst via een echte deur-tot-deuraanpak waarbij woningen heel, veilig en duurzaam worden, en onterecht afgewezen schades, zoals B- en C-schades van de NAM, alsnog te vergoeden;\n–\nde motie op stuk nr.\n1154 (33 529)\nom gedupeerden die eigen geld hebben moeten inleggen schadeloos te stellen;\n–\nde motie op stuk nr.\n1182 (33 529)\nom problemen voor gedupeerden in batch 1588 op te lossen;\n–\nde motie op stuk nr.\n24 (36 441)\nom onder andere gebruik van de trillingstool in de schadeafhandeling helemaal af te schaffen;\n–\nde motie op stuk nr.\n1295 (33 529)\nom bureaucratische rompslomp bij de verduurzamingsregeling te voorkomen,\nen gaat over tot de orde van de dag.\nBeckerman\nBushoff",
  "content_char_count": 1262,
  "source": {
    "document_id": "fe1e2eba-bd0e-43b2-ac60-99c0747a4982",
    "document_nummer": "2025D36642",
    "document_soort": "Motie",
    "publication_id": "19124040-3fdd-491c-b59e-e4d85c8f0050",
    "publication_content_type": "application/xml",
    "publication_length": 6171,
    "cached": false,
    "binary_path": "bronmateriaal-onbewerkt\\cache\\document_publications\\19124040-3fdd-491c-b59e-e4d85c8f0050.xml"
  },
  "issues": []
}