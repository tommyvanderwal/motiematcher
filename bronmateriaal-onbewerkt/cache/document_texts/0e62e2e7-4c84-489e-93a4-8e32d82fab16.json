{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 624\nInitiatiefnota van het lid De Korte over een kritische reflectie op euthanasie bij psychisch lijden van jonge mensen\nNr.\n5\nMOTIE VAN HET LID BOOMSMA C.S.\nVoorgesteld tijdens het notaoverleg van\n16 juni 2025\nDe Kamer,\ngehoord de beraadslaging,\nconstaterende dat het aantal euthanasiegevallen van jonge mensen tot 30 jaar met ernstig psychisch lijden is gestegen van 5 in 2020 naar 30 in 2024;\nconstaterende dat er volgens onderzoekers weinig bekend is over uitzichtloosheid bij patiënten die psychisch lijden en het onbekend is hoe het verschraalde ggz-aanbod voor patiënten met ernstige en complexe problematiek hun euthanasiewens beïnvloedt;\noverwegende dat specifiek bij levensbeëindiging van tieners en twintigers er extra behoedzaam moet worden opgetreden;\nverzoekt de regering om met de beroepsgroep tot een moratorium te komen van drie jaar op euthanasie bij jonge mensen tot 30 jaar die psychisch lijden, totdat meer duidelijkheid is over de zorgvuldigheidscriteria voor euthanasie bij deze groep,\nen gaat over tot de orde van de dag.\nBoomsma\nDiederik van Dijk\nBikker",
  "content_char_count": 1152,
  "source": {
    "document_id": "d40a5193-7bb9-4b62-9ffa-770bdf78a913",
    "document_nummer": "2025D28150",
    "document_soort": "Motie",
    "publication_id": "0e62e2e7-4c84-489e-93a4-8e32d82fab16",
    "publication_content_type": "application/xml",
    "publication_length": 5253,
    "cached": false,
    "binary_path": "bronmateriaal-onbewerkt\\cache\\document_publications\\0e62e2e7-4c84-489e-93a4-8e32d82fab16.xml"
  },
  "issues": []
}