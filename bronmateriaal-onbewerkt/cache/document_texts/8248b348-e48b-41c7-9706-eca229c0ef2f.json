{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n1994\nMOTIE VAN HET LID PIRI C.S.\nVoorgesteld\n12 december 2023\nDe Kamer,\ngehoord de beraadslaging,\nconstaterende dat het van essentieel belang is dat het conflict niet overslaat naar de Westelijke Jordaanoever en Oost-Jeruzalem;\nconstaterende dat de Israëlische Minister van Nationale Veiligheid Ben-Gvir en de Minister van Financiën Smotrich zich al jaren schuldig maken aan provocaties, racisme, terreur en oproepen tot geweld tegen Palestijnen;\nconstaterende dat Ben-Gvir, verantwoordelijk voor de grenspolitie in de bezette gebieden, sinds 7 oktober duizenden automatische vuurwapens heeft uitgedeeld aan kolonisten, pleit voor immuniteit voor militairen die op Palestijnen schieten, en onlangs een wet heeft voorgesteld om de doodstraf te introduceren voor Palestijnen;\nconstaterende dat Smotrich openlijk pleit voor de annexatie van de Palestijnse gebieden, alle Palestijnen bestempelt als nazi's, extra geld heeft vrijgemaakt voor nog meer illegale nederzettingen en de overdracht van belastinggelden aan de Palestijnse Autoriteit heeft stopgezet;\nverzoekt de regering om te pleiten voor het sanctioneren van Ministers Ben-Gvir en Smotrich door hen op de EU-sanctielijst te zetten,\nen gaat over tot de orde van de dag.\nPiri\nChristine Teunissen\nKoekkoek\nDijk",
  "content_char_count": 1364,
  "source": {
    "document_id": "03708f84-974e-48b3-900d-8a55335c0a20",
    "document_nummer": "2023D49009",
    "document_soort": "Motie",
    "publication_id": "8248b348-e48b-41c7-9706-eca229c0ef2f",
    "publication_content_type": "application/xml",
    "publication_length": 2870,
    "cached": false,
    "binary_path": "bronmateriaal-onbewerkt\\cache\\document_publications\\8248b348-e48b-41c7-9706-eca229c0ef2f.xml"
  },
  "issues": []
}