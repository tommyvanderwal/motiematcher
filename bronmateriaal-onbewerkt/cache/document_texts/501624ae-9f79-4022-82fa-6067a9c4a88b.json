{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 124\nDefensienota 2022 â€“ sterker Nederland, veiliger Europa\nNr.\n55\nNADER GEWIJZIGDE MOTIE VAN HET LID HEITE TER VERVANGING VAN DIE GEDRUKT ONDER NR. 54\nVoorgesteld\n24 september 2024\nDe Kamer,\ngehoord de beraadslaging,\nconstaterende dat Defensie met het participatieplan het omgevingsmanagement zo goed mogelijk heeft geprobeerd te organiseren,\nconstaterende dat er toch signalen zijn vanuit meerdere provincies dat de visies van gemeenten, bedrijven en inwoners niet of niet voldoende zijn meegenomen in de plannen ten aanzien van het Nationaal Programma: Ruimte voor Defensie (NPRD),\nconstaterende dat gemeenten, bedrijven en inwoners op een aantal beoogde locaties behoefte hebben aan lokale oplossingen, en zodoende bereid en in staat zijn om alternatieven aan te dragen,\noverwegende dat de Nota Ruimte tevens aanstuurt op integraliteit tussen overheid, lokale gemeenten, bedrijven en inwoners en het van belang is om aan te sturen op integraliteit en slim regionaal combineren,\nverzoekt de regering om in navolging van de Nota Ruimte integraal af te stemmen met andere betrokken departementen en lokale gemeenten, bedrijven en inwoners bij de afweging welke locaties in Nederland geschikt zijn voor intensivering van militaire activiteiten zonder dat dit ten koste gaat van de snelheid waarmee deze zeer belangrijke opdracht moet worden opgepakt,\nen gaat over tot de orde van de dag.\nHeite",
  "content_char_count": 1466,
  "source": {
    "document_id": "d11d8966-25ad-49f1-be66-b423076ea39e",
    "document_nummer": "2024D34718",
    "document_soort": "Motie (gewijzigd/nader)",
    "publication_id": "501624ae-9f79-4022-82fa-6067a9c4a88b",
    "publication_content_type": "application/xml",
    "publication_length": 2840,
    "cached": false,
    "binary_path": "bronmateriaal-onbewerkt\\cache\\document_publications\\501624ae-9f79-4022-82fa-6067a9c4a88b.xml"
  },
  "issues": []
}