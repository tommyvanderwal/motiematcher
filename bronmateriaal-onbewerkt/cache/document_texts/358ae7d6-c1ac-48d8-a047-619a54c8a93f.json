{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n469\nMOTIE VAN DE LEDEN KRÖGER EN DIJK\nVoorgesteld\n27 februari 2024\nDe Kamer,\ngehoord de beraadslaging,\noverwegende dat in verschillende gemeentes pogingen worden ondernomen voor het oprichten van lokale energiebedrijven;\noverwegende dat dit een goede manier is om de regierol van gemeentes te versterken en daarmee de lokale democratische zeggenschap over de energievoorziening te vergroten;\noverwegende dat gemeentes daarbij aanlopen tegen juridische en andere bezwaren;\nverzoekt de regering om, in overleg met gemeentes waar dit nu speelt, in kaart te brengen welke obstakels er zijn voor het oprichten van lokale energiebedrijven en voorstellen naar de Kamer te sturen waarmee zulke lokale bedrijven gestimuleerd kunnen worden,\nen gaat over tot de orde van de dag.\nKröger\nDijk",
  "content_char_count": 905,
  "source": {
    "document_id": "1b9f1730-7d68-4fe8-8914-adc42cac8e22",
    "document_nummer": "2024D07013",
    "document_soort": "Motie",
    "publication_id": "358ae7d6-c1ac-48d8-a047-619a54c8a93f",
    "publication_content_type": "application/xml",
    "publication_length": 2331,
    "cached": false,
    "binary_path": "bronmateriaal-onbewerkt\\cache\\document_publications\\358ae7d6-c1ac-48d8-a047-619a54c8a93f.xml"
  },
  "issues": []
}