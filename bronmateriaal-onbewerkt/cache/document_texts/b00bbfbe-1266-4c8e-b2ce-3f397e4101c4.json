{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 529\nInformatie- en Communicatietechnologie (ICT) in de Zorg\nNr.\n349\nGEWIJZIGDE MOTIE VAN DE LEDEN BUSHOFF EN BEVERS TER VERVANGING VAN DIE GEDRUKT ONDER NR. 343\nVoorgesteld\n23 september 2025\nDe Kamer,\ngehoord de beraadslaging,\noverwegende dat zorgverleners in grote mate afhankelijk zijn van buitenlandse IT- en communicatiedienstverleners;\noverwegende dat we moeten voorkomen dat digitale zorginfrastructuur in vijandige handen valt en dat bij storingen of misbruik niet alleen onze privacy, maar ook mensenlevens op het spel staan;\noverwegende dat verschillende cruciale sectoren waaronder de chip-, energie- en telecomsector zijn beschermd tegen overnames vanuit het buitenland die de veiligheid van Nederland of de openbare orde in gevaar brengen middels de Wet veiligheidstoets investeringen, fusies en overnames (Wet vifo) en de Wet weerbaarheid kritieke entiteiten (Wwke);\nconstaterende dat een dergelijke bescherming nog niet geldt voor onze digitale zorginfrastructuur;\nVerzoekt de regering bij de evaluatie van de Wet vifo dan wel parallel daaraan te bezien of bij fusies en overnames vanuit het buitenland van digitale zorginfrastructuur vergelijkbare voorwaarden gesteld kunnen worden als bij andere cruciale sectoren ter bescherming van de veiligheid van Nederland,\nen gaat over tot de orde van de dag.\nBushoff\nBevers",
  "content_char_count": 1404,
  "source": {
    "document_id": "ea16f72b-c530-48d3-a281-59415d5e6342",
    "document_nummer": "2025D38708",
    "document_soort": "Motie (gewijzigd/nader)",
    "publication_id": "b00bbfbe-1266-4c8e-b2ce-3f397e4101c4",
    "publication_content_type": "application/xml",
    "publication_length": 5544,
    "cached": false,
    "binary_path": "bronmateriaal-onbewerkt\\cache\\document_publications\\b00bbfbe-1266-4c8e-b2ce-3f397e4101c4.xml"
  },
  "issues": []
}