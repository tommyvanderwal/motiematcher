{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 676\nNAVO\nNr.\n476\nMOTIE VAN HET LID PATERNOTTE\nVoorgesteld\n27 november 2024\nDe Kamer,\ngehoord de beraadslaging,\nconstaterende dat elke NAVO kandidaat-lidstaat eerst aan de toetredingseisen moet voldoen zoals vastgelegd in het Noord-Atlantisch Verdrag;\noverwegende dat Nederland bij de Europese koplopers hoort in steun aan de Oekraïense verdediging;\noverwegende dat zowel de NAVO als het Nederlandse kabinet hebben uitgesproken dat Oekraïne op een onomkeerbaar pad is richting NAVO-lidmaatschap;\noverwegende dat Nederland bilaterale steun en expertise levert aan Oekraïne en Moldavië bij het toetredingsproces van de Europese Unie;\nverzoekt het kabinet om datzelfde te doen voor Oekraïne bij het voldoen aan de NAVO-toetredingseisen zoals vastgelegd in het Noord-Atlantisch Verdrag,\nen gaat over tot de orde van de dag.\nPaternotte",
  "content_char_count": 903,
  "source": {
    "document_id": "dd104113-3fd1-42f9-a669-e3f26d1c98ab",
    "document_nummer": "2024D46378",
    "document_soort": "Motie",
    "publication_id": "c455bdac-9204-4593-802c-b29e05f80158",
    "publication_content_type": "application/xml",
    "publication_length": 2281,
    "cached": false,
    "binary_path": "bronmateriaal-onbewerkt\\cache\\document_publications\\c455bdac-9204-4593-802c-b29e05f80158.xml"
  },
  "issues": []
}