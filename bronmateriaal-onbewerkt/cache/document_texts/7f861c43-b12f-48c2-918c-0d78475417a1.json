{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n431\nMOTIE VAN DE LEDEN PODT EN VEDDER\nVoorgesteld\n25 maart 2025\nDe Kamer,\ngehoord de beraadslaging,\noverwegende dat boeren en specifiek schapenhouders hun vee willen en moeten beschermen tegen de wolf, maar dat het plaatsen en verplaatsen van wolfwerende maatregelen veel moeite en geld kost;\noverwegende dat er veel Europese subsidiepotten beschikbaar zijn om deze maatregelen, inclusief de implementatie, te financieren, zoals het EAGF, het GLB, de ecoregelingen, het ELFPO en het LIFE-programma;\noverwegende dat de Landelijke Aanpak Wolven tot juni en verder de tijd neemt om deze fondsen te inventariseren en vervolgstappen te bepalen, terwijl de fondsen reeds beschikbaar en makkelijk te vinden zijn;\nvan mening dat we niet onnodig lang moeten wachten om boeren tegemoet te komen bij het plaatsen van wolfwerende maatregelen;\nverzoekt de regering om in samenwerking met de provincies en de RVO te zorgen voor laagdrempelige toegang voor boeren tot de relevante Europese fondsen, en hierover voor de zomer aan de Kamer te rapporteren,\nen gaat over tot de orde van de dag.\nPodt\nVedder",
  "content_char_count": 1182,
  "source": {
    "document_id": "f1738cc6-6e81-4e75-81e4-45a2a1cbbb48",
    "document_nummer": "2025D12890",
    "document_soort": "Motie",
    "publication_id": "7f861c43-b12f-48c2-918c-0d78475417a1",
    "publication_content_type": "application/xml",
    "publication_length": 2627,
    "cached": false,
    "binary_path": "bronmateriaal-onbewerkt\\cache\\document_publications\\7f861c43-b12f-48c2-918c-0d78475417a1.xml"
  },
  "issues": []
}