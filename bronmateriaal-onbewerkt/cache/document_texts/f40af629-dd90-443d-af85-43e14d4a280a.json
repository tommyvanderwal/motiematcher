{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 357\nWijziging van een aantal wetten op het terrein van het Ministerie van Volksgezondheid, Welzijn en Sport (Verzamelwet VWS 2023)\nNr.\n20\nMOTIE VAN HET LID TIELEN C.S.\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat de Wet toetreding zorgaanbieders (Wtza) en de bijhorende aanpassingswet (AWtza) kleine zorgaanbieders een jaarlijkse openbare jaarverantwoordingsplicht opleggen;\noverwegende dat met name kleine zorgorganisaties aangeven dat zij te maken krijgen met disproportionele administratieve lasten;\noverwegende dat de verantwoordingsplicht noodzakelijk is voor de financiële continuïteit in de zorg en het voorkomen van misbruik en oneigenlijk gebruik;\nvan mening dat het redelijk is om kleine zorgorganisaties die te goeder trouw zijn meer ruimte en minder administratieve lastendruk te geven;\nverzoekt de regering om voor kleine zorgaanbieders te onderzoeken of de jaarlijkse vragenlijst na gebleken «te goeder trouw» waar mogelijk minder frequent uitgevraagd kan worden,\nen gaat over tot de orde van de dag.\nTielen\nDaniëlle Jansen\nClaassen",
  "content_char_count": 1155,
  "source": {
    "document_id": "5b94731e-4238-4399-8d4e-8a0c93e6b146",
    "document_nummer": "2024D11115",
    "document_soort": "Motie",
    "publication_id": "f40af629-dd90-443d-af85-43e14d4a280a",
    "publication_content_type": "application/xml",
    "publication_length": 2627,
    "cached": false,
    "binary_path": "bronmateriaal-onbewerkt\\cache\\document_publications\\f40af629-dd90-443d-af85-43e14d4a280a.xml"
  },
  "issues": []
}