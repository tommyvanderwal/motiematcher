{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n919\nGEWIJZIGDE MOTIE VAN DE LEDEN DANIËLLE JANSEN EN TIELEN TER VERVANGING VAN DIE GEDRUKT ONDER NR. 885\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat in de midterm review van het IZA door betrokkenen wordt aangegeven dat het niet delen van goedgekeurde transformatieplannen leidt tot het telkens opnieuw moeten uitvinden van het wiel in alle regio’s;\nconstaterende dat het Zorginstituut Nederland in haar Handreiking passende zorg vaststelt dat de opschaling van veelbelovende initiatieven tekortschiet en transparantie daarbij helpt, omdat er van de vele voorbeelden nu nog maar weinig zijn opgenomen in de overzichten van het Zorginstituut en niet duidelijk is welke zorginstelling deze wel of niet overneemt;\noverwegende dat zorginstellingen graag bereid zijn om hun goede voorbeelden te delen;\nverzoekt de regering het Zorginstituut te vragen het komend jaar per kwartaal 150 extra voorbeelden toe te voegen,\nen gaat over tot de orde van de dag.\nDaniëlle Jansen\nTielen",
  "content_char_count": 1106,
  "source": {
    "document_id": "c139211a-c8af-41e5-84e5-7e4e57555b01",
    "document_nummer": "2025D22457",
    "document_soort": "Motie (gewijzigd/nader)",
    "publication_id": "99e77a27-af43-40f3-bb94-31ff67a6c112",
    "publication_content_type": "application/xml",
    "publication_length": 5005,
    "cached": false,
    "binary_path": "bronmateriaal-onbewerkt\\cache\\document_publications\\99e77a27-af43-40f3-bb94-31ff67a6c112.xml"
  },
  "issues": []
}