{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n70\nMOTIE VAN DE LEDEN KRUL EN JOSEPH\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat het kabinet 40 miljoen euro bezuinigt per 2027 op de Subsidieregeling medisch noodzakelijke zorg aan onverzekerden;\noverwegende dat onduidelijk is wat de impact is van deze bezuiniging in de praktijk, omdat onbekend is hoeveel unieke patiÃ«nten gebruikmaken van de regeling en hoe dit is verdeeld tussen de subgroepen verzekeringsplichtig (dak- en thuislozen en werkende arbeidsmigranten) en niet-verzekeringsplichtig (toeristen en werkloze arbeidsmigranten zonder recht op WW);\noverwegende dat uit de ombuigingslijst 2024 blijkt dat de juridische haalbaarheid van deze maatregel onduidelijk is;\nverzoekt de regering voor 1 januari inzicht te geven in de precieze praktische uitwerking van de versobering van de Subsidieregeling medisch noodzakelijke zorg aan onverzekerden, de subgroepen waarop deze bezuiniging zich richt en welke zorg zij nu ontvangen uit de regeling, het aantal mensen per subgroep en de juridische haalbaarheid,\nen gaat over tot de orde van de dag.\nKrul\nJoseph",
  "content_char_count": 1305,
  "source": {
    "document_id": "59215743-7b9e-47ac-b72c-98616d401c1b",
    "document_nummer": "2024D40771",
    "document_soort": "Motie",
    "publication_id": "971c9ba6-a0d9-4df7-8c9e-e0ad34402e47",
    "publication_content_type": "application/xml",
    "publication_length": 2785,
    "cached": false,
    "binary_path": "bronmateriaal-onbewerkt\\cache\\document_publications\\971c9ba6-a0d9-4df7-8c9e-e0ad34402e47.xml"
  },
  "issues": []
}