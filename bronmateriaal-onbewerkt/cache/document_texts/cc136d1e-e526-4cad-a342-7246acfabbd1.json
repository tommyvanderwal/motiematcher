{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 446\nWijziging van de Wet allocatie arbeidskrachten door intermediairs en enige andere wetten in verband met de invoering van regels voor het verlenen van toelating voor het ter beschikking stellen van arbeidskrachten (Wet toelating terbeschikkingstelling van arbeidskrachten)\nNr.\n75\nMOTIE VAN HET LID ERGIN\nVoorgesteld\n1 april 2025\nDe Kamer,\ngehoord de beraadslaging,\noverwegende dat het rapport Onderzoek toezicht en handhaving arbeidsmarktdiscriminatie aantoont dat mysterycalls effectief zijn om de bereidheid van uitzendbureaus tot medewerking aan discriminerende verzoeken in kaart te brengen;\nconstaterende dat uitzendbrancheorganisaties ABU en NBBU deze methode al inzetten als vorm van zelfregulering, maar dat veel uitzendbureaus buiten dit toezicht vallen;\nverzoekt de regering om, parallel aan de invoering van de Wet toelating terbeschikkingstelling van arbeidskrachten, een structureel programma op te zetten voor het uitvoeren van mysterycalls bij uitzendbureaus, met name bij niet-aangesloten bureaus;\nverzoekt de regering tevens om te verkennen of resultaten van mysterycalls kunnen worden meegenomen in het toezichtkader van de toelating dan wel gebruikt kunnen worden als instrument om de naleving van antidiscriminatienormen door uitzendbureaus te monitoren,\nen gaat over tot de orde van de dag.\nErgin",
  "content_char_count": 1394,
  "source": {
    "document_id": "0d0f6f57-3c0c-4df4-9e80-897c6919ad15",
    "document_nummer": "2025D14341",
    "document_soort": "Motie",
    "publication_id": "cc136d1e-e526-4cad-a342-7246acfabbd1",
    "publication_content_type": "application/xml",
    "publication_length": 2745,
    "cached": false,
    "binary_path": "bronmateriaal-onbewerkt\\cache\\document_publications\\cc136d1e-e526-4cad-a342-7246acfabbd1.xml"
  },
  "issues": []
}