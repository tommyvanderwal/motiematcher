{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 239\nStimulering duurzame energieproductie\nNr.\n437\nMOTIE VAN HET LID TEUNISSEN\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat het kabinet gaswinning op de Noordzee wil versnellen en stimuleren;\noverwegende dat extra gasboringen in de Noordzee desastreuze gevolgen kunnen hebben voor het mariene ecosysteem;\noverwegende dat onder andere het Internationaal Energieagentschap stelt dat per direct moet worden gestopt met nieuwe fossiele investeringen in olie- en gasvelden om de doelstellingen van het Parijsakkoord nog te kunnen halen;\noverwegende dat inzet op forse energiebesparing en duurzame energiebronnen de beste manier is om strategisch onafhankelijk te worden van energie uit het buitenland;\nverzoekt de regering om af te zien van nieuwe gasboringen op de Noordzee en te komen met een afbouwpad voor het gebruik van gas als energiebron,\nen gaat over tot de orde van de dag.\nTeunissen",
  "content_char_count": 995,
  "source": {
    "document_id": "c5b062ed-3f5e-43d5-bbed-d438b1d322a7",
    "document_nummer": "2025D42950",
    "document_soort": "Motie",
    "publication_id": "54715cdc-d909-4234-a743-9230377574a2",
    "publication_content_type": "application/xml",
    "publication_length": 4472,
    "cached": false,
    "binary_path": "bronmateriaal-onbewerkt\\cache\\document_publications\\54715cdc-d909-4234-a743-9230377574a2.xml"
  },
  "issues": []
}