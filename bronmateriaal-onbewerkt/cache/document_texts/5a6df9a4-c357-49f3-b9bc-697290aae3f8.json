{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n338\nMOTIE VAN HET LID MOHANDIS C.S.\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat het kabinet voornemens is om de NTR als taakomroep te laten vervallen;\noverwegende dat het kabinet omroepverenigingen wel de ruimte wil geven om hun weg te vinden in nieuw te vormen omroephuizen;\noverwegende dat NTR-programma's van algemeen belang zijn, die vanuit een ongebonden rol worden gemaakt en uitgezonden, en er uit oogpunt van externe pluriformiteit geen enkele garantie bestaat dat omroephuizen deze programmering overnemen;\nvan mening dat de NTR-programmering, gericht op kunst en cultuur, jeugd en educatie, wetenschap en informatie, nodig is om – naast de NOS op het gebied van nieuws, sport en evenementen – het onafhankelijke karakter van de publieke omroep te garanderen;\nverzoekt de regering om, net als bij de transformatie van omroepverenigingen naar omroephuizen, te bewerkstelligen dat de NTR en de NOS samen opgaan in een zelfstandig omroeptaakhuis, en dit verder uit te werken in de Mediawet,\nen gaat over tot de orde van de dag.\nMohandis\nMartens-America\nBeckerman\nDassen\nKoops\nErgin\nPaternotte",
  "content_char_count": 1265,
  "source": {
    "document_id": "18b572e0-215f-4eaf-97ba-b08cfa96a5db",
    "document_nummer": "2025D16797",
    "document_soort": "Motie",
    "publication_id": "5a6df9a4-c357-49f3-b9bc-697290aae3f8",
    "publication_content_type": "application/xml",
    "publication_length": 2829,
    "cached": false,
    "binary_path": "bronmateriaal-onbewerkt\\cache\\document_publications\\5a6df9a4-c357-49f3-b9bc-697290aae3f8.xml"
  },
  "issues": []
}