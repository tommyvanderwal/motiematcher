{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nB\nVaststelling van de begrotingsstaat van het gemeentefonds voor het jaar 2025\nNr.\n19\nMOTIE VAN HET LID VERMEER\nVoorgesteld\n6 november 2024\nDe Kamer,\ngehoord de beraadslaging,\nconstaterende dat jaarlijks aanzienlijke financiÃ«le middelen beschikbaar worden gesteld voor natuurbehoud, natuurontwikkeling en natuurbeheer via provincies;\nconstaterende dat provinciale staten momenteel beperkte directe inspraak hebben in de besluitvorming over de toewijzing en besteding van deze natuurgelden;\noverwegende dat een versterkte inspraak van provinciale staten bij de besteding van publieke middelen voor natuur bijdraagt aan transparantie en democratische controle;\noverwegende dat een grotere betrokkenheid van provinciale staten bij de besteding van natuurgelden kan leiden tot een beter regionaal draagvlak en een effectievere aansluiting bij andere provinciale beleidsdoelen, zoals landbouw, recreatie en klimaatadaptatie;\nverzoekt de regering in overleg te treden met de provinciale staten van alle provincies om te inventariseren of zij van mening zijn dat zij voldoende zeggenschap hebben over de besteding van natuurgelden, en waar nodig te onderzoeken of en hoe hun invloed kan worden versterkt, en hierover de Kamer voor het voorjaarsreces te informeren,\nen gaat over tot de orde van de dag.\nVermeer",
  "content_char_count": 1380,
  "source": {
    "document_id": "80bf55e5-d870-4929-a958-7de870492a6b",
    "document_nummer": "2024D42369",
    "document_soort": "Motie",
    "publication_id": "a39a8616-8e1e-4fc1-abff-9499db9f183c",
    "publication_content_type": "application/xml",
    "publication_length": 2806,
    "cached": false,
    "binary_path": "bronmateriaal-onbewerkt\\cache\\document_publications\\a39a8616-8e1e-4fc1-abff-9499db9f183c.xml"
  },
  "issues": []
}