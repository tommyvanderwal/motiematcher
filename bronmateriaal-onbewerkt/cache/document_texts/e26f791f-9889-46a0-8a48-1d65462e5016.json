{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 793\nInternationale klimaatafspraken\nNr.\n258\nMOTIE VAN HET LID FLACH\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat de Europese Commissie met steun van onze regering wil inzetten op extra maatregelen voor verduurzaming van de gebouwde omgeving;\nconstaterende dat de regering zich wil inzetten voor extra maatregelen voor de sectoren landbouw en landgebruik en voor volledige afschaffing van fossiele subsidies, wat direct ons belastingstelsel raakt;\nvan mening dat de regering vanuit het oogpunt van subsidiariteit terughoudend moet zijn ten aanzien van Europese regels voor sectoren die minder gevoelig zijn voor internationale concurrentie en samenwerking, zoals gebouwde omgeving en landgebruik, en ten aanzien van maatregelen die ons belastingstelsel raken;\nverzoekt de regering vanuit het oogpunt van subsidiariteit zich zeer terughoudend op te stellen als het gaat om extra inzet voor de sectoren gebouwde omgeving, landbouw en landgebruik en als het gaat om maatregelen die ons belastingstelsel raken, als mogelijke uitwerking van eventuele nieuwe klimaatdoelen,\nen gaat over tot de orde van de dag.\nFlach",
  "content_char_count": 1218,
  "source": {
    "document_id": "9b66dc51-0c70-4388-a6cf-196b32561ceb",
    "document_nummer": "2024D11163",
    "document_soort": "Motie",
    "publication_id": "e26f791f-9889-46a0-8a48-1d65462e5016",
    "publication_content_type": "application/xml",
    "publication_length": 2571,
    "cached": false,
    "binary_path": "bronmateriaal-onbewerkt\\cache\\document_publications\\e26f791f-9889-46a0-8a48-1d65462e5016.xml"
  },
  "issues": []
}