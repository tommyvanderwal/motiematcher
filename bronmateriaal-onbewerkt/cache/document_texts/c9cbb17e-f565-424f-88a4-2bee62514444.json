{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n656\nMOTIE VAN HET LID NIJHOFF-LEEUW\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat de kersentelers volop bezig zijn om de processen te optimaliseren, waarmee het gebruik van gewasbeschermingsmiddelen gereduceerd wordt en er daarnaast pilots draaien om op natuurlijke en duurzame wijze de suzukifruitvlieg te bestrijden conform de visie gewasbeschermingsmiddelen 2030;\noverwegende dat er nog geen effectief alternatief is en de sector sinds 2022 in afwachting is van de beoordeling van het Ctgb voor een wederzijdse erkenning;\nverzoekt de regering de restrictie uit het advies van het Ctgb en NVWA, dat Exirel de afgelopen twee jaar niet ingezet mag zijn, af te wegen tegen de feitelijke verbetering van de naleving en de consequentie dat deze restrictie de kersenteelt na eeuwen laat verdwijnen uit Nederland, te heroverwegen en deze restrictie uit de voorwaarden te verwijderen en de Kamer uiterlijk maandag 27 mei 2024 van het besluit van de regering op de hoogte te stellen,\nen gaat over tot de orde van de dag.\nNijhof-Leeuw",
  "content_char_count": 1164,
  "source": {
    "document_id": "d09822c0-cb2b-47f7-8474-dc84cf9db044",
    "document_nummer": "2024D20692",
    "document_soort": "Motie",
    "publication_id": "c9cbb17e-f565-424f-88a4-2bee62514444",
    "publication_content_type": "application/xml",
    "publication_length": 2496,
    "cached": false,
    "binary_path": "bronmateriaal-onbewerkt\\cache\\document_publications\\c9cbb17e-f565-424f-88a4-2bee62514444.xml"
  },
  "issues": []
}