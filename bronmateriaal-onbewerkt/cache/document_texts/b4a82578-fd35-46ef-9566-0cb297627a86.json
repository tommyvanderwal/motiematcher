{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n244\nMOTIE VAN HET LID VERMEER\nVoorgesteld\n23 april 2025\nDe Kamer,\ngehoord de beraadslaging,\nconstaterende dat er circa 11 miljard euro gereserveerd is voor rechtsherstel box 3;\noverwegende dat in de technische briefing van 22 januari 2025 hoogleraar fiscale economie Peter Kavelaars aangaf dat alleen 2022 heeft laten zien dat er een lager rendement is;\noverwegende dat over alle andere jaren hoogstwaarschijnlijk geen tegenbewijs zal worden geleverd;\noverwegende dat dit tot gevolg heeft dat mogelijk minder geld voor rechtsherstel nodig is;\nverzoekt het kabinet te onderzoeken welk bedrag uit de gereserveerde 11 miljard euro nodig is om in de jaren 2026 en 2027 het tarief op 5,88% te houden, en hierover de Kamer uiterlijk 1 juni te informeren,\nen gaat over tot de orde van de dag.\nVermeer",
  "content_char_count": 903,
  "source": {
    "document_id": "80b79c70-1288-49ec-a965-419b4dc07063",
    "document_nummer": "2025D18350",
    "document_soort": "Motie",
    "publication_id": "b4a82578-fd35-46ef-9566-0cb297627a86",
    "publication_content_type": "application/xml",
    "publication_length": 4424,
    "cached": false,
    "binary_path": "bronmateriaal-onbewerkt\\cache\\document_publications\\b4a82578-fd35-46ef-9566-0cb297627a86.xml"
  },
  "issues": []
}