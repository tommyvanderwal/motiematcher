{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n752\nMOTIE VAN HET LID VAN DER WERF C.S.\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat tijdens de jaarwisseling het geweld tegen hulpverleners, zoals politieagenten, brandweer en ambulancepersoneel, onverminderd hoog is;\nconstaterende dat gemeentelijke en plaatselijke vuurwerkverboden weinig effectief zijn;\noverwegende dat de politie en andere hulpverleners meermaals oproepen hebben gedaan aan het kabinet;\noverwegende dat het individueel afsteken van vuurwerk niet langer op een verantwoorde wijze mogelijk is in Nederland;\nverzoekt de regering, vooruitlopend op de wetsbehandeling van het vuurwerkverbod, mogelijkheden te onderzoeken voor hoe er een nieuwe vuurwerktraditie kan worden gestart, waarbij collectief en onder toezicht afsteken is toegestaan en er ruimte blijft voor georganiseerde vuurwerk- en lichtshows,\nen gaat over tot de orde van de dag.\nVan der Werf\nBoswijk\nBikker\nDiederik van Dijk\nDassen",
  "content_char_count": 1060,
  "source": {
    "document_id": "8697d3f6-9587-44cc-9bee-a6bf156bffaa",
    "document_nummer": "2025D03210",
    "document_soort": "Motie",
    "publication_id": "9560e247-ba7b-4a8a-aa1f-5c40fe79a875",
    "publication_content_type": "application/xml",
    "publication_length": 2574,
    "cached": false,
    "binary_path": "bronmateriaal-onbewerkt\\cache\\document_publications\\9560e247-ba7b-4a8a-aa1f-5c40fe79a875.xml"
  },
  "issues": []
}