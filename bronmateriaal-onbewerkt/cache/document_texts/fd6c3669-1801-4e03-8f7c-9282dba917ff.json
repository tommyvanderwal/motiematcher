{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n47\nMOTIE VAN DE LEDEN HOLMAN EN VAN CAMPEN\nVoorgesteld\n17 oktober 2024\nDe Kamer,\ngehoord de beraadslaging,\noverwegende dat er in de Kamer wordt aangedrongen op spoedige inwerkingtreding van een nieuwe brede beëindigingsregeling voor agrarische bedrijven om daarmee verlichting te bieden op de mestmarkt;\noverwegende de wens van de Kamer om met een andere invulling en uitvoering te komen dan die van de voorgaande Lbv- en Lbv-plusregelingen;\nvan mening dat het daarom wenselijk is dat de Kamer in een vroeg stadium, voor de gedetailleerde uitwerking, betrokken is bij de vormgeving van de nieuwe beëindigingsregeling;\nverzoekt de regering om voor het aankomende mestdebat een uitgangspuntennota aan de Kamer te sturen over de nieuwe brede beëindigingsregeling,\nen gaat over tot de orde van de dag.\nHolman\nVan Campen",
  "content_char_count": 1065,
  "source": {
    "document_id": "7e318c54-5fed-4028-b6e6-30a4995a71ce",
    "document_nummer": "2024D39246",
    "document_soort": "Motie",
    "publication_id": "fd6c3669-1801-4e03-8f7c-9282dba917ff",
    "publication_content_type": "application/xml",
    "publication_length": 2546,
    "cached": false,
    "binary_path": "bronmateriaal-onbewerkt\\cache\\document_publications\\fd6c3669-1801-4e03-8f7c-9282dba917ff.xml"
  },
  "issues": []
}