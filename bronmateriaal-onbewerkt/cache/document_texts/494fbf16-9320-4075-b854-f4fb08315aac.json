{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 754\nTerrorismebestrijding\nNr.\n743\nMOTIE VAN DE LEDEN BOSWIJK EN DIEDERIK VAN DIJK\nVoorgesteld\n19 december 2024\nDe Kamer,\ngehoord de beraadslaging,\nconstaterende dat in 2025 meerdere gedetineerden vrijkomen die zijn veroordeeld voor zware terroristische misdrijven;\nconstaterende dat het vaak voorkomt dat ex-terroristen met een dubbele nationaliteit wier Nederlanderschap is afgenomen, Nederland niet (kunnen) verlaten;\noverwegende dat de veiligheidsdiensten nauwelijks zicht hebben op deze groep en dus het risico bestaat dat ze onder de radar opnieuw radicaliseren;\nverzoekt de regering in kaart te brengen wat precies de knelpunten zijn bij het afpakken van het Nederlanderschap en veroordeelde terroristen die daarna het land weigeren te verlaten, en de Kamer hierover te informeren;\nverzoekt de regering om met de NCTV een plan van aanpak te maken om de maatregel van het intrekken van het Nederlanderschap in het belang van de nationale veiligheid gerichter uit te voeren;\nverzoekt de regering alles op alles te zetten om ervoor te zorgen dat deze mensen Nederland daadwerkelijk verlaten,\nen gaat over tot de orde van de dag.\nBoswijk\nDiederik van Dijk",
  "content_char_count": 1231,
  "source": {
    "document_id": "103d3814-fbba-46b6-9e4d-bbbca4f58262",
    "document_nummer": "2024D51562",
    "document_soort": "Motie",
    "publication_id": "494fbf16-9320-4075-b854-f4fb08315aac",
    "publication_content_type": "application/xml",
    "publication_length": 2697,
    "cached": false,
    "binary_path": "bronmateriaal-onbewerkt\\cache\\document_publications\\494fbf16-9320-4075-b854-f4fb08315aac.xml"
  },
  "issues": []
}