{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n242\nMOTIE VAN DE LEDEN HAAGE EN STULTIENS\nVoorgesteld\n23 april 2025\nDe Kamer,\ngehoord de beraadslaging,\nconstaterende dat het kabinet het voornemen heeft losgelaten om jaarlijks meer dan 200 miljoen euro op te halen met de aanpak van fiscale regelingen en belastingconstructies;\nconstaterende dat als gevolg hiervan de belastingen voor gewone werkenden nog verder worden verhoogd;\noverwegende dat hiermee de rekening weer bij werkenden wordt gelegd en daarmee geen opvolging wordt gegeven aan de aangenomen motie-Maatoug (\n25 087, nr. 336\n);\nverzoekt de regering om vast te houden aan het oorspronkelijke voornemen om fiscale regelingen en belastingconstructies aan te pakken en de opbrengsten hiervan terug te sluizen naar lastenverlichting voor werkenden,\nen gaat over tot de orde van de dag.\nHaage\nStultiens",
  "content_char_count": 920,
  "source": {
    "document_id": "4e587909-14fb-4fe6-972d-55e286bccf16",
    "document_nummer": "2025D18348",
    "document_soort": "Motie",
    "publication_id": "9cddfaf1-21bc-491f-9d97-f51567bde37d",
    "publication_content_type": "application/xml",
    "publication_length": 4835,
    "cached": false,
    "binary_path": "bronmateriaal-onbewerkt\\cache\\document_publications\\9cddfaf1-21bc-491f-9d97-f51567bde37d.xml"
  },
  "issues": []
}