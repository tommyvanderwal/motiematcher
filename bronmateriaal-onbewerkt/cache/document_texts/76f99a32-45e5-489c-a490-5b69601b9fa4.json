{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 578\nEerstelijnszorg\nNr.\n126\nMOTIE VAN DE LEDEN BUSHOFF EN DIJK\nVoorgesteld\n27 november 2024\nDe Kamer,\ngehoord de beraadslaging,\nconstaterende dat huisartsen aangeven dat de door de NZa vastgestelde tarieven niet toereikend zijn en het College van Beroep om die reden eerder een herberekening afdwong bij de NZa;\nconstaterende dat huisartsen te maken hebben met stijgende kosten, onder meer door hoge huisvestingskosten en stijgende personele kosten;\nconstaterende dat de lage tarieven een extra drempel opwerpen voor nieuwe huisartsen om een eigen praktijk te starten, omdat deze kosten bij hen doorgaans hoger uitvallen;\nverzoekt de regering om in gesprek te gaan met de NZa over een andere vorm van tariefberekening voor de huisartsenzorg, waarbij niet alleen gemiddelde kosten uit het verleden, maar ook toekomstscenario's zoals regionale en demografische ontwikkelingen, huisvestingskosten en stijgende personele kosten worden meegenomen,\nen gaat over tot de orde van de dag.\nBushoff\nDijk",
  "content_char_count": 1066,
  "source": {
    "document_id": "402c175c-b83e-4b5e-b612-9c5160b8cb10",
    "document_nummer": "2024D46480",
    "document_soort": "Motie",
    "publication_id": "76f99a32-45e5-489c-a490-5b69601b9fa4",
    "publication_content_type": "application/xml",
    "publication_length": 2541,
    "cached": false,
    "binary_path": "bronmateriaal-onbewerkt\\cache\\document_publications\\76f99a32-45e5-489c-a490-5b69601b9fa4.xml"
  },
  "issues": []
}