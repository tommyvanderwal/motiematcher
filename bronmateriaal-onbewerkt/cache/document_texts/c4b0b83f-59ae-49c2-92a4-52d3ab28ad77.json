{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n28 684\nNaar een veiliger samenleving\nNr.\n805\nMOTIE VAN DE LEDEN BONTENBAL EN YEŞILGÖZ-ZEGERIUS\nVoorgesteld\n25 september 2025\nDe Kamer,\ngehoord de beraadslaging,\nconstaterende dat rellende demonstranten vaak ongestraft blijven doordat er onvoldoende identificatie van relschoppers kan plaatsvinden;\nconstaterende dat uiteindelijk vaak om reden van privacy noodzakelijke maatregelen uitblijven waarmee we de veiligheid van politie en omstanders kunnen vergroten;\nconstaterende dat vanuit politie en veiligheidsdiensten al langer gevraagd wordt om meer mogelijkheden om online en in de publieke ruimte meer identificatiemogelijkheden te krijgen;\nverzoekt de regering om versneld de mogelijkheden uit te breiden om in besloten socialmediakanalen mee te kunnen kijken, gezichtsherkennende camera's in te zetten en met voorstellen te komen die anonieme socialmedia-accounts onmogelijk maken,\nen gaat over tot de orde van de dag.\nBontenbal\nYeşilgöz-Zegerius",
  "content_char_count": 1021,
  "source": {
    "document_id": "d5d7b9a8-3874-4908-8dde-2fa12c7e7269",
    "document_nummer": "2025D41722",
    "document_soort": "Motie",
    "publication_id": "c4b0b83f-59ae-49c2-92a4-52d3ab28ad77",
    "publication_content_type": "application/xml",
    "publication_length": 4894,
    "cached": false,
    "binary_path": "bronmateriaal-onbewerkt\\cache\\document_publications\\c4b0b83f-59ae-49c2-92a4-52d3ab28ad77.xml"
  },
  "issues": []
}