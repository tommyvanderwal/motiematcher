{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n884\nMOTIE VAN HET LID PALMEN\nVoorgesteld\n2 oktober 2024\nDe Kamer,\ngehoord de beraadslaging,\nconstaterende dat verkeersboetes door een groep mensen niet in een keer betaald kunnen worden en dat met name kwetsbare mensen door hoge aanmaningen en hoge incassokosten in de knel komen, hetgeen niet past bij de bedoeling van de wet, waarbij het uitgangspunt was dat een verkeersboete door iedereen in een keer te betalen zou moeten zijn;\nconstaterende dat in het hoofdlijnenakkoord is afgesproken om de aanmanings- en incassokosten van de overheid fors te verlagen;\nconstaterende dat het kabinet in de uitwerking van deze ambitie in het regeerprogramma heeft aangekondigd dat het CJIB eerst een gratis betalingsherinnering gaat versturen alvorens aanmaningskosten in rekening worden gebracht en dat daarnaast het CJIB beter in staat zal worden gesteld om mensen die verkeren in situaties van overmacht te helpen door de verhogingen bij verkeersboetes kwijt te kunnen schelden;\noverwegende dat een verlaging van aanmanings- en incassokosten tevens gewenst en noodzakelijk is;\nverzoekt de regering in kaart te brengen hoe een verlaging van de aanmanings- en incassokosten bij boetes op grond van de Wet administratiefrechtelijke handhaving verkeersvoorschriften vorm kan krijgen en welke kosten hiermee gepaard gaan, en hierover de Kamer te informeren,\nen gaat over tot de orde van de dag.\nPalmen",
  "content_char_count": 1497,
  "source": {
    "document_id": "07793766-a3fd-4afc-adf0-455cb3d941bc",
    "document_nummer": "2024D36375",
    "document_soort": "Motie",
    "publication_id": "fc2ff5ab-1557-4ff7-9c12-f4773eeb56d5",
    "publication_content_type": "application/xml",
    "publication_length": 2921,
    "cached": false,
    "binary_path": "bronmateriaal-onbewerkt\\cache\\document_publications\\fc2ff5ab-1557-4ff7-9c12-f4773eeb56d5.xml"
  },
  "issues": []
}