{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 490\nVernieuwing van de rijksdienst\nNr.\n382\nMOTIE VAN HET LID VAN WAVEREN\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat de hervorming van de rijksdienst moet leiden tot meer efficiëntie en responsiviteit;\nconstaterende dat er een Ministeriële Commissie Taakstelling Rijksdienst is ingesteld, maar die zich in eerste instantie beperkt tot het (financieel) monitoren en bundelen van departementale rapportages;\noverwegende dat ook interdepartementale samenwerking kan leiden tot kostenbesparingen;\noverwegende dat het belangrijk is de doelstellingen van de hervorming van de rijksdienst breder te zien dan enkel financieel;\nverzoekt de regering om een regeringscommissaris aan te stellen, die de Ministeriële Commissie Taakstelling Rijksdienst adviseert over de mate waarin de hervormingsopgave bereikt wordt, de wijze waarop de uitvoering wordt ontzien én te adviseren over interdepartementale bezuinigingsmogelijkheden,\nen gaat over tot de orde van de dag.\nVan Waveren",
  "content_char_count": 1073,
  "source": {
    "document_id": "04efeb17-fdd2-47e5-a1e8-f2745d9e2817",
    "document_nummer": "2025D23296",
    "document_soort": "Motie",
    "publication_id": "b069630e-74e4-4016-a7e6-cff109af9f2a",
    "publication_content_type": "application/xml",
    "publication_length": 4721,
    "cached": false,
    "binary_path": "bronmateriaal-onbewerkt\\cache\\document_publications\\b069630e-74e4-4016-a7e6-cff109af9f2a.xml"
  },
  "issues": []
}