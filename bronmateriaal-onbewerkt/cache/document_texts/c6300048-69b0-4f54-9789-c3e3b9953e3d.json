{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1460\nMOTIE VAN HET LID TEUNISSEN\nVoorgesteld\n19 december 2024\nDe Kamer,\ngehoord de beraadslaging,\noverwegende dat de KEV aantoont dat het huidige beleid onvoldoende is om de verduurzamingsdoelen voor de industrie te bereiken;\noverwegende dat bedrijven miljarden aan steun van de overheid ontvangen;\noverwegende dat belastinggeld toekomstbestendig dient te worden besteed;\nverzoekt de regering als voorwaarde voor subsidies en regelingen te stellen dat bedrijven een klimaatplan moeten hebben, waarbij het bedrijfsmodel en strategie verenigbaar zijn met de transitie naar een duurzame economie en met het beperken van de opwarming van de aarde tot 1,5 graad, zoals omschreven in de EU-CSDR en de EU-CSDDD,\nen gaat over tot de orde van de dag.\nTeunissen",
  "content_char_count": 862,
  "source": {
    "document_id": "a359de0c-442d-40ef-b126-d6dd172b40f1",
    "document_nummer": "2024D51519",
    "document_soort": "Motie",
    "publication_id": "c6300048-69b0-4f54-9789-c3e3b9953e3d",
    "publication_content_type": "application/xml",
    "publication_length": 2215,
    "cached": false,
    "binary_path": "bronmateriaal-onbewerkt\\cache\\document_publications\\c6300048-69b0-4f54-9789-c3e3b9953e3d.xml"
  },
  "issues": []
}