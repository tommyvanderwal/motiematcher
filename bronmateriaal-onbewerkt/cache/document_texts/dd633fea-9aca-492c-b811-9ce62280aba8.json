{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 420\nEmancipatiebeleid\nNr.\n430\nGEWIJZIGDE MOTIE VAN HET LID HAAGE C.S. TER VERVANGING VAN DIE GEDRUKT ONDER NR. 425\nVoorgesteld\n3 juli 2025\nDe Kamer,\ngehoord de beraadslaging,\nconstaterende dat Nederland medisch niet-noodzakelijke behandelingen van intersekse kinderen laat plaatsvinden zonder hun toestemming;\nconstaterende dat een Kamermeerderheid reeds de regering heeft verzocht om te werken aan een wettelijk verbod op non-consensuele en niet-noodzakelijke medische behandelingen, zoals eerder voorgesteld in het ZonMw-rapport;\noverwegende dat er reeds onderzoeken zijn uitgevoerd welke de schadelijkheid van non-consensuele en niet-noodzakelijke medische behandelingen bij intersekse kinderen aantonen;\noverwegende dat de Kamer zich duidelijk heeft uitgesproken over de wenselijkheid van een dergelijk verbod;\nverzoekt de regering om zo snel mogelijk een wettelijk verbod op non-consensuele en niet-noodzakelijke medische behandelingen bij intersekse kinderen uit te werken en dit niet verder te vertragen met nog een onderzoek,\nen gaat over tot de orde van de dag.\nHaage\nWesterveld\nKostiÄ‡",
  "content_char_count": 1168,
  "source": {
    "document_id": "8dd1f9bd-3102-445c-a122-a2115d51a9c2",
    "document_nummer": "2025D31782",
    "document_soort": "Motie (gewijzigd/nader)",
    "publication_id": "dd633fea-9aca-492c-b811-9ce62280aba8",
    "publication_content_type": "application/xml",
    "publication_length": 5085,
    "cached": false,
    "binary_path": "bronmateriaal-onbewerkt\\cache\\document_publications\\dd633fea-9aca-492c-b811-9ce62280aba8.xml"
  },
  "issues": []
}