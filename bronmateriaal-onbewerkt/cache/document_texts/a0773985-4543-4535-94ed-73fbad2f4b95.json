{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n167\nGEWIJZIGDE MOTIE VAN HET LID DE KORTE TER VERVANGING VAN DIE GEDRUKT ONDER NR. 159\nVoorgesteld\n3 juni 2025\nDe Kamer,\ngehoord de beraadslaging,\nconstaterende dat er in de beleidsbrief Ontwikkelingssamenwerking niet gesproken wordt over het recht op leefbaar loon, zoals omschreven in art. 23 van het Internationaal Verdrag van de Rechten van de Mens (IVRM),\noverwegende dat het leefbaar loon als minimale vorm van bestaanszekerheid een essentiele basis vormt voor de verdere ontwikkeling mensen in ontwikkelingslanden,\nverzoekt de regering het recht op leefbaar loon, zoals omschreven in art. 23 van het Internationaal Verdrag van de Rechten van de Mens, voor mensen die op lokaal niveau werkzaam zijn voor organisaties expliciet en integraal als ambitie op te nemen, waar relevant, in de nieuwe subsidiekaders van programma’s van het combibeleid voor ontwikkelingshulp en onderwerp van gesprek te maken in alle verdere samenwerkingen,\nen gaat over tot de orde van de dag,\nDe Korte",
  "content_char_count": 1163,
  "source": {
    "document_id": "f98ab430-b2dc-4d80-aa7b-fd2ee87a5cdf",
    "document_nummer": "2025D25349",
    "document_soort": "Motie (gewijzigd/nader)",
    "publication_id": "a0773985-4543-4535-94ed-73fbad2f4b95",
    "publication_content_type": "application/xml",
    "publication_length": 4902,
    "cached": false,
    "binary_path": "bronmateriaal-onbewerkt\\cache\\document_publications\\a0773985-4543-4535-94ed-73fbad2f4b95.xml"
  },
  "issues": []
}