{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n71\nMOTIE VAN HET LID BIKKER C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat in de loop der jaren een stijgend percentage euthanasiegevallen waar te nemen is, tot 5,1% van het totale sterftecijfer in 2022;\noverwegende dat zowel in de jaarverslagen als in de vierde evaluatie van de Wet toetsing levensbeÃ«indiging op verzoek en hulp bij zelfdoding geen verklaring voor deze stijging wordt gegeven;\noverwegende dat de regering pas in de evaluatie van 2028, als daar reden voor is, een stijging wil laten onderzoeken;\nverzoekt de regering opdracht te geven voor onafhankelijk wetenschappelijk onderzoek naar de oorzaken van de absolute en relatieve stijging van het aantal euthanasiegevallen, en de Kamer hierover uiterlijk medio 2024 te informeren,\nen gaat over tot de orde van de dag.\nBikker\nKrul\nDiederik van Dijk\nEerdmans",
  "content_char_count": 1065,
  "source": {
    "document_id": "3fd9150a-7170-4b8d-9757-256984d37209",
    "document_nummer": "2024D02673",
    "document_soort": "Motie",
    "publication_id": "bc3eaa60-58c6-4284-b571-eb0ca17b4d4c",
    "publication_content_type": "application/xml",
    "publication_length": 2590,
    "cached": false,
    "binary_path": "bronmateriaal-onbewerkt\\cache\\document_publications\\bc3eaa60-58c6-4284-b571-eb0ca17b4d4c.xml"
  },
  "issues": []
}