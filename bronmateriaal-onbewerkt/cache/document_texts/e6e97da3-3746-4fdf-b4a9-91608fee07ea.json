{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1280\nMOTIE VAN DE LEDEN BUSHOFF EN WESTERVELD\nVoorgesteld\n19 maart 2025\nDe Kamer,\ngehoord de beraadslaging,\nconstaterende dat er bezuinigd wordt op de Subsidieregeling medisch noodzakelijke zorg aan onverzekerden;\noverwegende dat de Minister voornemens is om in een nieuwe verbeterde regeling de vergoeding voor artsen omlaag te brengen en dat artsen een deel van die verloren inkomsten kunnen terugverdienen door mensen te begeleiden naar een zorgverzekering of terug te begeleiden naar het land van herkomst;\noverwegende dat dit eigenlijk niet de taak van artsen is en tegen de artseneed ingaat;\nverzoekt de regering om bij de uitwerking van de nieuwe regeling voor de SOV te zorgen dat artsen en zorgpersoneel niet opdraaien voor de ingeboekte bezuiniging,\nen gaat over tot de orde van de dag.\nBushoff\nWesterveld",
  "content_char_count": 920,
  "source": {
    "document_id": "2191947b-928e-4895-80dd-a6cce5604eb3",
    "document_nummer": "2025D11726",
    "document_soort": "Motie",
    "publication_id": "e6e97da3-3746-4fdf-b4a9-91608fee07ea",
    "publication_content_type": "application/xml",
    "publication_length": 2345,
    "cached": false,
    "binary_path": "bronmateriaal-onbewerkt\\cache\\document_publications\\e6e97da3-3746-4fdf-b4a9-91608fee07ea.xml"
  },
  "issues": []
}