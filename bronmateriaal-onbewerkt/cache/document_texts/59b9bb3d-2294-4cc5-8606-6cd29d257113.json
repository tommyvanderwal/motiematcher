{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 793\nPreventief gezondheidsbeleid\nNr.\n799\nMOTIE VAN HET LID DOBBE\nVoorgesteld\n18 december 2024\nDe Kamer,\ngehoord de beraadslaging,\nconstaterende dat de tijd waarna vrouwen weer worden uitgenodigd voor het bevolkingsonderzoek borstkanker 24 maanden hoort te zijn, maar dit in praktijk inmiddels gemiddeld 28 maanden is;\noverwegende dat dit levensgevaarlijk kan zijn voor vrouwen, omdat borstkanker hierdoor soms te laat wordt ontdekt;\noverwegende dat vrouwen die het geld daarvoor hebben binnen enkele dagen een borst-MRI kunnen krijgen bij een private aanbieder;\nverzoekt de regering om in gesprek te treden met private aanbieders van borstscans om te kijken of hun capaciteit op korte termijn tijdelijk tegen redelijke tarieven kan worden ingezet om de wachttijden voor het bevolkingsonderzoek terug te brengen tot 24 maanden,\nen gaat over tot de orde van de dag.\nDobbe",
  "content_char_count": 943,
  "source": {
    "document_id": "f174e680-d0a6-4a60-9034-95f6bee6dd40",
    "document_nummer": "2024D50663",
    "document_soort": "Motie",
    "publication_id": "59b9bb3d-2294-4cc5-8606-6cd29d257113",
    "publication_content_type": "application/xml",
    "publication_length": 2296,
    "cached": false,
    "binary_path": "bronmateriaal-onbewerkt\\cache\\document_publications\\59b9bb3d-2294-4cc5-8606-6cd29d257113.xml"
  },
  "issues": []
}