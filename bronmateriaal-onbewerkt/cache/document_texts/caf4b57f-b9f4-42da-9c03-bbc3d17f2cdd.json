{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3097\nMOTIE VAN HET LID DE KORTE\nVoorgesteld\n3 april 2025\nDe Kamer,\ngehoord de beraadslaging,\nconstaterende dat via pakketpost uit China op grote schaal producten worden ingevoerd die niet voldoen aan Europese regelgeving;\noverwegende dat volgens de Douane tot 95% van deze zendingen niet voldoet aan producteisen en belastingregels;\nconstaterende dat deze praktijken leiden tot oneerlijke concurrentie, risico's voor consumenten en ondermijning van de interne markt;\nverzoekt de regering om in de Raad Buitenlandse Zaken Handel van 7 april 2025 te pleiten voor herinvoering van bulkcontroles op zendingen uit risicolanden zoals China, versnelling van de Europese douanehervorming, en versterking van de handhavingscapaciteit van nationale douanes,\nen gaat over tot de orde van de dag.\nDe Korte",
  "content_char_count": 927,
  "source": {
    "document_id": "e7f952c6-e705-464d-98c6-93867082e47f",
    "document_nummer": "2025D14723",
    "document_soort": "Motie",
    "publication_id": "caf4b57f-b9f4-42da-9c03-bbc3d17f2cdd",
    "publication_content_type": "application/xml",
    "publication_length": 2293,
    "cached": false,
    "binary_path": "bronmateriaal-onbewerkt\\cache\\document_publications\\caf4b57f-b9f4-42da-9c03-bbc3d17f2cdd.xml"
  },
  "issues": []
}