{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nIV\nJaarverslag en slotwet Koninkrijksrelaties en het BES-fonds 2023\nNr.\n11\nMOTIE VAN DE LEDEN WHITE EN PATERNOTTE\nVoorgesteld tijdens het Wetgevingsoverleg van\n12 juni 2024\nDe Kamer,\ngehoord de beraadslaging,\nconstaterende dat zowel de drie eilanden van Caribisch Nederland als de drie autonome landen Curaçao, Aruba en Sint Maarten als zogenaamde «landen en gebieden overzee (LGO)» verbonden zijn aan de Europese Unie en derhalve geen deel uitmaken van de EU;\nconstaterende dat vrijwel alle Franse Caribische gebiedsdelen daarentegen gelden als ultraperifeer gebied (UPG) van de Europese Unie;\nconstaterende dat deze status niet in steen gebeiteld is, een Frans eiland onlangs gewisseld is en het rapport-Wuite/Kamminga zowel de uitdaging qua wetgeving als de economische voordelen beschrijft;\noverwegende dat voor de toegang tot fondsen, het investeringsklimaat en daarmee de economische ontwikkeling van de eilanden het behoren tot de Europese Unie een groot verschil kan maken;\nspreekt uit dat de Caribische eilanden van het Koninkrijk welkom zijn om, mits zij voldoen aan de voorwaarden, deel uit te gaan maken van de Europese Unie als UPG;\nverzoekt de regering om samen met de drie BES-eilanden een analyse te maken van de voordelen en benodigde stappen van het omzetten van de LGO-status naar UPG en deze analyse begin 2025 aan de Kamer en de eilandraden te doen toekomen;\nverzoekt de regering voorts om, op verzoek van de drie landen, bijstand te verlenen in het maken van een kosten- en batenanalyse van het toetreden tot de UPG van de Europese Unie,\nen gaat over tot de orde van de dag.\nWhite\nPaternotte",
  "content_char_count": 1691,
  "source": {
    "document_id": "1f46e78d-3f81-43d5-93ea-cc1e7d36795d",
    "document_nummer": "2024D24537",
    "document_soort": "Motie",
    "publication_id": "a8d387ff-1f75-412a-b8ca-6fa4e384f570",
    "publication_content_type": "application/xml",
    "publication_length": 3234,
    "cached": false,
    "binary_path": "bronmateriaal-onbewerkt\\cache\\document_publications\\a8d387ff-1f75-412a-b8ca-6fa4e384f570.xml"
  },
  "issues": []
}