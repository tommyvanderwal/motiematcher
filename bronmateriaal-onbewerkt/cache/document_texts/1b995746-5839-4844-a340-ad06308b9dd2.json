{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 441\nWijziging van de Gaswet en Mijnbouwwet in verband met de beëindiging van de gaswinning uit het Groningenveld\nNr.\n31\nMOTIE VAN DE LEDEN BUSHOFF EN BECKERMAN\nVoorgesteld\n6 maart 2024\nDe Kamer,\ngehoord de beraadslaging,\nconstaterende dat Shell en Exxon miljarden hebben verdiend aan de gaswinning in Groningen;\noverwegende dat deze olies geen enkele morele verantwoordelijkheid willen nemen voor de door hen gecreëerde schade, wat ook pijnlijk wordt blootgelegd met de arbitragezaak;\noverwegende dat de staatsecretaris Mijnbouw een verkenning naar opties uitvoert voor een heffing op de olies en mogelijke opties zijn: verhoging sectorale vennootschapsbelasting oliemaatschappijen, in de Mijnbouwwet de cijnsheffing verhogen of het drempelbedrag voor deze heffing verlagen, een aparte heffingsgrondslag maken voor de olies;\nverzoekt het kabinet een belastingheffing op de olies in te voeren en in ieder geval, maar niet uitsluitend, (een van) de bovengenoemde opties daarbij te betrekken, zodat een extra bijdrage van deze bedrijven kan worden afgedwongen,\nen gaat over tot de orde van de dag.\nBushoff\nBeckerman",
  "content_char_count": 1186,
  "source": {
    "document_id": "2098d092-f999-4ab7-962a-a89655e2021b",
    "document_nummer": "2024D08464",
    "document_soort": "Motie",
    "publication_id": "1b995746-5839-4844-a340-ad06308b9dd2",
    "publication_content_type": "application/xml",
    "publication_length": 2611,
    "cached": false,
    "binary_path": "bronmateriaal-onbewerkt\\cache\\document_publications\\1b995746-5839-4844-a340-ad06308b9dd2.xml"
  },
  "issues": []
}