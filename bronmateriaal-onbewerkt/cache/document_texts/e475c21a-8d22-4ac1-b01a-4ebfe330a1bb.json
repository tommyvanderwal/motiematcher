{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 449\nVereenvoudiging van de banenafspraak en de quotumregeling voor mensen met een arbeidsbeperking (Wet banenafspraak)\nNr.\n12\nMOTIE VAN HET LID LAHLAH C.S.\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat banen pas meetellen voor de banenafspraak wanneer het werk plaatsvindt bij «reguliere» bedrijven of overheidsinstellingen;\noverwegende dat de Arbeidsinspectie signaleert dat werkgevers door de arbeidsmarktkrapte vaak onvoldoende ruimte hebben om invulling te geven aan de begeleidingsbehoefte van werknemers die onder de banenafspraak vallen;\noverwegende dat het centraal stellen van het werk zelf, in plaats van de plek waar het werk plaatsvindt, nieuwe mogelijkheden kan creëren voor mensen met een afstand tot de arbeidsmarkt;\noverwegende dat dit kan door bedrijven te stimuleren (een deel van) hun productie bij werkontwikkelbedrijven neer te leggen, zodat ook dat werk meetelt voor de banenafspraak;\nverzoekt de regering te onderzoeken hoe de banenafspraak ruimer kan worden ingevuld door niet langer uitsluitend de werkplek, maar vooral het werk zelf als criterium te hanteren, en de Kamer hierover te informeren,\nen gaat over tot de orde van de dag.\nLahlah\nCeder\nVan Kent\nInge van Dijk",
  "content_char_count": 1304,
  "source": {
    "document_id": "b8b0df62-369a-4155-9902-0079d836b990",
    "document_nummer": "2025D04729",
    "document_soort": "Motie",
    "publication_id": "e475c21a-8d22-4ac1-b01a-4ebfe330a1bb",
    "publication_content_type": "application/xml",
    "publication_length": 2797,
    "cached": false,
    "binary_path": "bronmateriaal-onbewerkt\\cache\\document_publications\\e475c21a-8d22-4ac1-b01a-4ebfe330a1bb.xml"
  },
  "issues": []
}