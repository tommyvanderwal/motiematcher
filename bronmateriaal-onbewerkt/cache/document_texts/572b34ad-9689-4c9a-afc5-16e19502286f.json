{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 221\nInstellen van een extern onderzoek naar aanleiding van twee anonieme brieven\nNr.\n22\nMOTIE VAN HET LID WIJEN-NASS C.S.\nVoorgesteld\n4 september 2025\nDe Kamer,\ngehoord de beraadslaging,\noverwegende dat de Kamer eerder een motie heeft aangenomen die uitspreekt dat nader onderzoek plaats moet vinden naar het onderzoek naar Khadija Arib en alles wat daarbij fout is gegaan, met als doel waarheidsvinding rondom de gehele gang van zaken bij het onderzoek naar Arib en het trekken van lessen voor de toekomst;\nconstaterende dat het lijvige strafdossier nu vertrouwelijk ter inzage is gelegd en er over andere stukken nog discussie plaatsvindt over of deze vertrouwelijk of openbaar met de rest van de Kamer gedeeld worden;\nspreekt uit dat een voorbereidende groep van Kamerleden kennis gaat nemen van alle beschikbare stukken om vervolgens te komen tot een openbare rapportage over de hele gang van zaken, feiten en omstandigheden rondom het onderzoek naar Arib op basis van alle beschikbare documenten met als doel om een advies aan de Kamer uit te brengen over het al dan niet starten van een traject tot het vervolgen van Kamerleden voor het lekken en om lessen te trekken voor de toekomst over de sociale veiligheid tussen de ambtelijke organisatie en de politieke ambtsdragers,\nen gaat over tot de orde van de dag.\nWijen-Nass\nVan Nispen\nVan Waveren\nKathmann",
  "content_char_count": 1434,
  "source": {
    "document_id": "b553adcd-482a-471b-9e2c-200f4fe5dc36",
    "document_nummer": "2025D37238",
    "document_soort": "Motie",
    "publication_id": "572b34ad-9689-4c9a-afc5-16e19502286f",
    "publication_content_type": "application/xml",
    "publication_length": 5450,
    "cached": false,
    "binary_path": "bronmateriaal-onbewerkt\\cache\\document_publications\\572b34ad-9689-4c9a-afc5-16e19502286f.xml"
  },
  "issues": []
}