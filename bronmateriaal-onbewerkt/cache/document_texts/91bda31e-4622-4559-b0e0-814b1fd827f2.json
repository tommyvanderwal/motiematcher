{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n107\nMOTIE VAN DE LEDEN CEDER EN STOFFER\nVoorgesteld\n28 november 2024\nDe Kamer,\ngehoord de beraadslaging,\nconstaterende dat openbare scholen wettelijk verplicht zijn leerlingen in de gelegenheid te stellen godsdienstig of levensbeschouwelijk vormingsonderwijs te ontvangen;\nconstaterende dat een in 2017 aangenomen initiatiefwet middels wettelijke verankering van structurele bekostiging voor het vormingsonderwijs beoogde te zorgen voor meer zekerheid en continu√Øteit, maar dat het kabinet alweer voornemens is om de wet te wijzigen;\nvan mening dat de mogelijkheid voor leerlingen om godsdienstig of levensbeschouwelijk vormingsonderwijs te krijgen van grote waarde is;\nverzoekt de regering de mogelijkheid voor leerlingen om op openbare scholen godsdienstig of levensbeschouwelijk vormingsonderwijs te ontvangen even toegankelijk te houden als nu het geval is en daartoe de structurele bekostiging in stand te houden,\nen gaat over tot de orde van de dag.\nCeder\nStoffer",
  "content_char_count": 1175,
  "source": {
    "document_id": "97d43976-6389-4652-867e-9c5520ac7d0a",
    "document_nummer": "2024D46728",
    "document_soort": "Motie",
    "publication_id": "91bda31e-4622-4559-b0e0-814b1fd827f2",
    "publication_content_type": "application/xml",
    "publication_length": 2656,
    "cached": false,
    "binary_path": "bronmateriaal-onbewerkt\\cache\\document_publications\\91bda31e-4622-4559-b0e0-814b1fd827f2.xml"
  },
  "issues": []
}