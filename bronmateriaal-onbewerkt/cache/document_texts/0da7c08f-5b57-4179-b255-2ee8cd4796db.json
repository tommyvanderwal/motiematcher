{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n96\nMOTIE VAN HET LID BIKKER C.S.\nVoorgesteld\n24 oktober 2024\nDe Kamer,\ngehoord de beraadslaging,\noverwegende dat de vijf nationale herinneringscentra aangeven dat zij niet voldoende geld hebben om steeds meer bezoekers te ontvangen en aan de toenemende vraag van scholen te voldoen zodat jongeren les krijgen over de oorlog, polarisatie en antisemitisme;\noverwegende dat de Kamer en het kabinet zich meermaals hebben uitgesproken over het belang van het bestrijden van antisemitisme en onderwijs over de Holocaust en de verschrikkingen van de oorlog;\noverwegende dat het kabinet het voornemen heeft om te bezuinigen op art. 7 in de begroting, hetgeen zorgen geeft voor de positie van de herinneringscentra;\nverzoekt de regering extra te investeren in de vijf nationale herinneringscentra;\nverzoekt de regering tevens om bij de Voorjaarsnota te komen met een solide toekomstplan voor de herinneringscentra in het licht van 80 jaar bevrijding in 2025,\nen gaat over tot de orde van de dag.\nBikker\nPaulusma\nBevers",
  "content_char_count": 1214,
  "source": {
    "document_id": "e6ef1b73-e30a-4201-9526-0f81c3ae9ccc",
    "document_nummer": "2024D40797",
    "document_soort": "Motie",
    "publication_id": "0da7c08f-5b57-4179-b255-2ee8cd4796db",
    "publication_content_type": "application/xml",
    "publication_length": 2736,
    "cached": false,
    "binary_path": "bronmateriaal-onbewerkt\\cache\\document_publications\\0da7c08f-5b57-4179-b255-2ee8cd4796db.xml"
  },
  "issues": []
}