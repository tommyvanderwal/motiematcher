{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n504\nMOTIE VAN HET LID BROMET C.S.\nVoorgesteld\n20 juni 2024\nDe Kamer,\ngehoord de beraadslaging,\nconstaterende dat de stikstofruimte schaars is en dat voorlopig ook zal blijven;\noverwegende dat deze stikstofruimte zou moeten gaan naar projecten met het grootste maatschappelijke nut en niet naar het project met de diepste zakken;\nconstaterende dat overheden daar nu niet op kunnen sturen bij de verhandeling van stikstofrechten tussen private partijen, waardoor stikstofruimte terechtkomt bij projecten waar een grote Kamermeerderheid zich tegen heeft uitgesproken;\noverwegende dat er al stikstofbanken zijn ingericht;\nverzoekt de regering om alle verhandelde stikstofrechten te laten verlopen via een stikstofbank en deze primair in te zetten voor het legaliseren van PAS-melders, natuurherstel en woningbouw,\nen gaat over tot de orde van de dag.\nBromet\nGrinwis\nBeckerman\nPodt\nVedder",
  "content_char_count": 990,
  "source": {
    "document_id": "5d2956ba-58b1-40f8-a8ce-6818cc67a81c",
    "document_nummer": "2024D26199",
    "document_soort": "Motie",
    "publication_id": "12f29ec4-8c77-4420-a22e-be281d5c1c5e",
    "publication_content_type": "application/xml",
    "publication_length": 2504,
    "cached": false,
    "binary_path": "bronmateriaal-onbewerkt\\cache\\document_publications\\12f29ec4-8c77-4420-a22e-be281d5c1c5e.xml"
  },
  "issues": []
}