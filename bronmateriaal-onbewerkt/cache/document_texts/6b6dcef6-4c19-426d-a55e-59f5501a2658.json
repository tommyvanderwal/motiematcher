{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 867\nParlementaire enquête fraudebeleid en dienstverlening\nNr.\n26\nMOTIE VAN DE LEDEN OMTZIGT EN SIX DIJKSTRA\nVoorgesteld\n15 januari 2025\nDe Kamer,\ngehoord de beraadslaging,\nconstaterende dat in het hoofdlijnenakkoord staat: «Er komt een wetenschappelijke standaard voor het gebruik van modellen en algoritmes. Beide moeten openbaar en navolgbaar zijn. De bijsluiter maakt duidelijk waarvoor ze wel en waarvoor ze niet bedoeld zijn en gebruikt kunnen worden.»;\nconstaterende dat overheidshandelen vaak gebaseerd is op abstracte en soms geheime modellen en op algoritmes;\nverzoekt de regering voor april aan te geven:\n•\nhoe de wetenschappelijke standaard voor het gebruik van modellen en algoritmes wordt samengesteld;\n•\nhoe afdwingbaar gemaakt wordt dat modellen en algoritmes openbaar en navolgbaar zijn;\n•\nhoe de bijsluiter zal worden opgesteld voor modellen,\nen gaat over tot de orde van de dag.\nOmtzigt\nSix Dijkstra",
  "content_char_count": 991,
  "source": {
    "document_id": "ec0bab6a-7f5e-41b7-bd3b-fd55f6d56428",
    "document_nummer": "2025D01166",
    "document_soort": "Motie",
    "publication_id": "6b6dcef6-4c19-426d-a55e-59f5501a2658",
    "publication_content_type": "application/xml",
    "publication_length": 2865,
    "cached": false,
    "binary_path": "bronmateriaal-onbewerkt\\cache\\document_publications\\6b6dcef6-4c19-426d-a55e-59f5501a2658.xml"
  },
  "issues": []
}