{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 524\nBeroepsonderwijs en Volwassenen Educatie\nNr.\n659\nMOTIE VAN DE LEDEN CEDER EN WESTERVELD\nVoorgesteld\n22 mei 2025\nDe Kamer,\ngehoord de beraadslaging,\noverwegende dat de meeste psychische aandoeningen ontstaan tijdens de adolescentie en dat suïcide doodsoorzaak nummer één is onder jongeren;\noverwegende dat recent bekend werd dat het aantal zelfdodingen onder vrouwen tot 30 jaar niet eerder zo hoog lag;\noverwegende dat de STORM-aanpak mentale gezondheid van jongs af aan actief bevordert, bewezen effectief is voor depressiepreventie en mede gericht is op suïcidaliteit, en deze aanpak kosteneffectief is;\nconstaterende dat in de derde Landelijke Agenda Suïcidepreventie is gestart met de landelijke uitrol van STORM, maar een vervolg niet geborgd is;\nverzoekt de regering in gesprek te gaan met scholen en andere stakeholders over hoe suïcidepreventie, waaronder STORM, beter geborgd en geïmplementeerd kan worden op scholen, en knelpunten die door stakeholders worden ervaren te inventariseren, en de Kamer hierover te informeren voor Q3 2025,\nen gaat over tot de orde van de dag.\nCeder\nWesterveld",
  "content_char_count": 1177,
  "source": {
    "document_id": "454b363d-ec5d-46a8-990a-d3ebd19985a3",
    "document_nummer": "2025D23359",
    "document_soort": "Motie",
    "publication_id": "4a3e94c1-1e09-4e38-baab-2c47c822bd1f",
    "publication_content_type": "application/xml",
    "publication_length": 4883,
    "cached": false,
    "binary_path": "bronmateriaal-onbewerkt\\cache\\document_publications\\4a3e94c1-1e09-4e38-baab-2c47c822bd1f.xml"
  },
  "issues": []
}