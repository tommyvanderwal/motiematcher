{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 156\nMonumentenzorg\nNr.\n135\nMOTIE VAN HET LID CEDER\nVoorgesteld\n3 december 2024\nDe Kamer,\ngehoord de beraadslaging,\noverwegende dat de komende jaren steeds meer historische kerkgebouwen leeg komen te staan en een goede bestemming en instandhouding van deze gebouwen van belang zijn;\noverwegende dat het samenwerkingsverband Toekomst Religieus Erfgoed overheden, gebedshuiseigenaren en erfgoedorganisaties verbindt en een cruciale rol vervult door het delen van kennis, het opstellen en uitwerken van kerkenvisies en het uitzetten van onderzoeken;\noverwegende dat er onduidelijkheid is over het vervolg van het programma Toekomst Religieus Erfgoed na 2025;\nvan mening dat het verdwijnen van het programma zeer slecht nieuws zou zijn voor de instandhouding en bestemming van het religieus erfgoed;\nverzoekt de regering het programma Toekomst Religieus Erfgoed ook na 2025 voort te zetten,\nen gaat over tot de orde van de dag.\nCeder",
  "content_char_count": 1002,
  "source": {
    "document_id": "8f08038b-3af8-4c3e-805a-8f16c7a35218",
    "document_nummer": "2024D47597",
    "document_soort": "Motie",
    "publication_id": "3cd45a3a-f72c-4db1-b3af-758f3f552c3c",
    "publication_content_type": "application/xml",
    "publication_length": 2426,
    "cached": false,
    "binary_path": "bronmateriaal-onbewerkt\\cache\\document_publications\\3cd45a3a-f72c-4db1-b3af-758f3f552c3c.xml"
  },
  "issues": []
}