{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 496\nWijziging van de Wet goed verhuurderschap, Boek 7 van het Burgerlijk Wetboek, de Uitvoeringswet huurprijzen woonruimte en enige andere wetten in verband met de regulering van huurprijzen en de bescherming van rechten van huurders (Wet betaalbare huur)\nNr.\n68\nMOTIE VAN HET LID EL ABASSI\nVoorgesteld\n24 april 2024\nDe Kamer,\ngehoord de beraadslaging,\nconstaterende dat de Wet betaalbare huur tot doel heeft woekerhuren te voorkomen en de betaalbaarheid van huren te verbeteren;\nconstaterende dat de Woonbond, als vertegenwoordiger van huurders, gedeeltelijk positief is over het wetsvoorstel, maar ook ruimte ziet voor verbeteringen;\noverwegende dat de aanbevelingen van de Woonbond bijdragen aan een gezonde huurmarkt, waarbij huurprijzen meer in overeenstemming zijn met de kwaliteit van woningen, en waarbij huurverhogingen beter aansluiten bij de financiÃ«le mogelijkheden van huurders;\nverzoekt de regering om bij de evaluatie van de Wet betaalbare huur mee te nemen of de aanbevelingen van de Woonbond kunnen bijdragen aan een gezondere huurmarkt die meer in balans is,\nen gaat over tot de orde van de dag.\nEl Abassi",
  "content_char_count": 1197,
  "source": {
    "document_id": "761d57e1-cb7a-4201-a518-40fe843b90b7",
    "document_nummer": "2024D17062",
    "document_soort": "Motie",
    "publication_id": "126fd862-e214-49bb-aa83-d1fa9b397adc",
    "publication_content_type": "application/xml",
    "publication_length": 2549,
    "cached": false,
    "binary_path": "bronmateriaal-onbewerkt\\cache\\document_publications\\126fd862-e214-49bb-aa83-d1fa9b397adc.xml"
  },
  "issues": []
}