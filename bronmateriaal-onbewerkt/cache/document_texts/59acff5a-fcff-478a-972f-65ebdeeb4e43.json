{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2880\nMOTIE VAN HET LID VAN HOUWELINGEN\nVoorgesteld\n18 april 2024\nDe Kamer,\ngehoord de beraadslaging,\nconstaterende dat EU-ambassadeurs in Rusland onlangs collectief niet zijn ingegaan op een uitnodiging voor een gesprek afkomstig van de Russische Minister van Buitenlandse Zaken;\noverwegende dat de Nederlandse Minister van Buitenlandse Zaken in antwoord op schriftelijke vragen van ondergetekende heeft aangegeven dat het besluit om niet op deze uitnodiging in te gaan «ongebruikelijk» is;\noverwegende dat de Minister van Buitenlandse Zaken in antwoord op genoemde schriftelijke vragen zélf aangeeft dat het van belang is «om het diplomatieke kanaal met Rusland open te houden»;\nspreekt uit dat de Nederlandse ambassadeurs hun werk moeten doen en in gesprek moeten gaan en blijven met bewindslieden van het land waar zij Nederland vertegenwoordigen – bij uitstek als de relatie met dat land gespannen is,\nen gaat over tot de orde van de dag.\nVan Houwelingen",
  "content_char_count": 1092,
  "source": {
    "document_id": "de6f4e63-37e6-4b88-b928-378b30c3f7f0",
    "document_nummer": "2024D16007",
    "document_soort": "Motie",
    "publication_id": "59acff5a-fcff-478a-972f-65ebdeeb4e43",
    "publication_content_type": "application/xml",
    "publication_length": 2464,
    "cached": false,
    "binary_path": "bronmateriaal-onbewerkt\\cache\\document_publications\\59acff5a-fcff-478a-972f-65ebdeeb4e43.xml"
  },
  "issues": []
}