{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n42\nMOTIE VAN HET LID VAN BAARLE\nVoorgesteld\n18 september 2025\nDe Kamer,\ngehoord de beraadslaging,\nconstaterende dat de grootste Nederlandse moskeekoepel sinds 2015 bijna 300 incidenten in de richting van moskeeën heeft geregistreerd, variërend van dreigbrieven en bekladdingen tot vernielingen en pogingen tot brandstichting, en hun moskeeën geregeld e-mails met bedreigende of intimiderende inhoud ontvangen;\nconstaterende dat recentelijk nog negen moskeeën haatzaaiende brieven hebben ontvangen die besmeurd leken met bloed;\nvan mening dat de overheid zorg dient te dragen voor de veiligheid en het veiligheidsgevoel van Nederlanders;\nverzoekt de regering om binnen de bestaande budgetten van het Ministerie van JenV middelen vrij te maken voor initiatieven om de veiligheid van moskeeën te vergroten,\nen gaat over tot de orde van de dag.\nVan Baarle",
  "content_char_count": 978,
  "source": {
    "document_id": "d8867ed9-6c15-4e0f-8609-31f153bdb8d3",
    "document_nummer": "2025D40125",
    "document_soort": "Motie",
    "publication_id": "4ce5b441-a4d5-417f-b714-820b9ae16e6e",
    "publication_content_type": "application/xml",
    "publication_length": 4650,
    "cached": false,
    "binary_path": "bronmateriaal-onbewerkt\\cache\\document_publications\\4ce5b441-a4d5-417f-b714-820b9ae16e6e.xml"
  },
  "issues": []
}