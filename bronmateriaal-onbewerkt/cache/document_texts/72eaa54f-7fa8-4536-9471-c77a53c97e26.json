{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 689\nHerziening Zorgstelsel\nNr.\n1263\nMOTIE VAN HET LID KRUL\nVoorgesteld\n27 juni 2024\nDe Kamer,\ngehoord de beraadslaging,\nconstaterende dat het Zorginstituut heeft geadviseerd om de eerste twintig behandelsessies van fysio- en/of oefentherapeutische zorg bij chronische indicaties die op de chronische lijst staan, op te nemen in het basispakket;\noverwegende dat adviezen van het Zorginstituut over het basispakket in de regel worden overgenomen, omdat het Zorginstituut onafhankelijk adviseert over de inhoudelijke medische aspecten van een pakketmaatregel;\nvan mening dat het advies van het Zorginstituut daarom om medisch inhoudelijke redenen moet worden overgenomen;\nverzoekt de regering het advies van het Zorginstituut over de eerste twintig behandelsessies van fysio- of oefentherapie voor chronisch zieke mensen over te nemen, in ieder geval voor het basispakket van 2025;\nverzoekt de regering in overleg te treden met zorgverzekeraars om de kosten voor 2025 te dekken uit de onderbesteding bij de uitgaven voor de wijkverpleging 2023 en/of 2024 en voor de beraadslaging over het basispakket van 2026 structurele dekkingsopties aan de Kamer voor te leggen,\nen gaat over tot de orde van de dag.\nKrul",
  "content_char_count": 1278,
  "source": {
    "document_id": "bbbc7b8b-40e9-4c90-b573-8533bd72b4d5",
    "document_nummer": "2024D27305",
    "document_soort": "Motie",
    "publication_id": "72eaa54f-7fa8-4536-9471-c77a53c97e26",
    "publication_content_type": "application/xml",
    "publication_length": 2652,
    "cached": false,
    "binary_path": "bronmateriaal-onbewerkt\\cache\\document_publications\\72eaa54f-7fa8-4536-9471-c77a53c97e26.xml"
  },
  "issues": []
}