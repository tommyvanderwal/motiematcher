{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 624\nInitiatiefnota van het lid De Korte over een kritische reflectie op euthanasie bij psychisch lijden van jonge mensen\nNr.\n7\nMOTIE VAN HET LID BOOMSMA C.S.\nVoorgesteld tijdens het notaoverleg van\n16 juni 2025\nDe Kamer,\ngehoord de beraadslaging,\nconstaterende dat het aantal euthanasiegevallen van jonge mensen met ernstig psychisch lijden is gestegen van 5 in 2020 naar 30 in 2024;\nconstaterende dat een zorgvuldigheidscriterium voor het toepassen van euthanasie is dat er geen redelijke andere oplossing is;\nconstaterende dat de jeugdzorg en ggz onder druk staan en de toegankelijkheid en de beschikbaarheid van behandelingen met name voor patiënten met meerdere ernstige aandoeningen sterk verslechterd zijn;\noverwegende dat het onduidelijk is in welke mate dit invloed heeft op euthanasie bij jonge mensen met psychisch lijden in de leeftijd tot 30 jaar;\nverzoekt de regering om binnen het lopende wetenschappelijke onderzoek specifiek te kijken naar de invloed van de staat van de ggz, waaronder de beschikbaarheid en toegankelijkheid van behandelingen, op euthanasieverzoeken en -meldingen van jonge patiënten tot 30 jaar met psychische aandoeningen,\nen gaat over tot de orde van de dag.\nBoomsma\nDiederik van Dijk\nBikker",
  "content_char_count": 1301,
  "source": {
    "document_id": "f3bb46fc-d05b-442a-8bf3-8dc5e93be7a7",
    "document_nummer": "2025D28152",
    "document_soort": "Motie",
    "publication_id": "17f22693-50ec-4780-814e-6dc17a674c35",
    "publication_content_type": "application/xml",
    "publication_length": 5479,
    "cached": false,
    "binary_path": "bronmateriaal-onbewerkt\\cache\\document_publications\\17f22693-50ec-4780-814e-6dc17a674c35.xml"
  },
  "issues": []
}