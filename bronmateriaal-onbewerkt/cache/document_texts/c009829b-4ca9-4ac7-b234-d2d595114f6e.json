{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 547\nWijziging van het Wetboek van Strafrecht en het Wetboek van Strafrecht BES en andere wetten in verband met de modernisering van de strafbaarstelling van mensenhandel en de introductie van de zelfstandige strafbaarstelling van ernstige benadeling en van voordeeltrekking (Wet modernisering en uitbreiding strafbaarstelling mensenhandel)\nNr.\n37\nMOTIE VAN DE LEDEN CEDER EN BIKKER\nVoorgesteld\n5 juni 2025\nDe Kamer,\ngehoord de beraadslaging,\nconstaterende dat de Nationaal Rapporteur Mensenhandel in haar rapport concludeert dat de strafrechtelijke aanpak van mensenhandel steeds minder effectief is;\nvan mening dat het kwaad van mensenhandel effectief en daadkrachtig bestreden moet worden;\nverzoekt de regering als aanvulling op het bestaande programma Samen tegen Mensenhandel met een meerjarig pakket aan maatregelen te komen om de effectiviteit van de strafrechtelijke aanpak van mensenhandel stelselmatig te vergroten,\nen gaat over tot de orde van de dag.\nCeder\nBikker",
  "content_char_count": 1048,
  "source": {
    "document_id": "46f768e6-7b27-4441-b047-c4b0647e4649",
    "document_nummer": "2025D26464",
    "document_soort": "Motie",
    "publication_id": "c009829b-4ca9-4ac7-b234-d2d595114f6e",
    "publication_content_type": "application/xml",
    "publication_length": 5350,
    "cached": false,
    "binary_path": "bronmateriaal-onbewerkt\\cache\\document_publications\\c009829b-4ca9-4ac7-b234-d2d595114f6e.xml"
  },
  "issues": []
}