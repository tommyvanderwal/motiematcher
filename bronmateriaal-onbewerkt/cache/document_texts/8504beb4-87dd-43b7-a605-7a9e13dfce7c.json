{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nIX\nVaststelling van de begrotingsstaat van het Ministerie van Financiën (IXB) en de begrotingsstaat van Nationale Schuld (IXA) voor het jaar 2026\nNr.\n34\nMOTIE VAN HET LID GRINWIS C.S.\nVoorgesteld\n2 oktober 2025\nDe Kamer,\ngehoord de beraadslaging,\noverwegende dat de korting op de prijsbijstellingstranches 2025 en 2026 voor alleen al het Mobiliteitsfonds en Deltafonds betekent dat gedurende de huidige looptijd deze begrotingsfondsen naar schatting bijna 4 miljard euro aan prijsbijstelling mislopen, met als gevolg dat infrastructurele projecten moeten worden geschrapt;\nspreekt uit dat investeringsuitgaven in de Rijksbegroting betere bescherming verdienen;\nverzoekt de regering bij onverhoopt toekomstige inhoudingen op de prijsbijstelling nadrukkelijk te wegen of de begrotingsfondsen hiervan dienen te worden uitgezonderd, zodat niet onbedoeld via «de kaasschaaf» infrastructurele projecten worden wegbezuinigd,\nen gaat over tot de orde van de dag.\nGrinwis\nVijlbrief\nFlach\nInge van Dijk",
  "content_char_count": 1070,
  "source": {
    "document_id": "f90f0b98-eaef-4429-8eac-e7d672178e31",
    "document_nummer": "2025D43304",
    "document_soort": "Motie",
    "publication_id": "8504beb4-87dd-43b7-a605-7a9e13dfce7c",
    "publication_content_type": "application/xml",
    "publication_length": 5344,
    "cached": false,
    "binary_path": "bronmateriaal-onbewerkt\\cache\\document_publications\\8504beb4-87dd-43b7-a605-7a9e13dfce7c.xml"
  },
  "issues": []
}