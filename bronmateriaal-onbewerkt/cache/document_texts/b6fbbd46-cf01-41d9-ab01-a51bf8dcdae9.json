{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 140\nHerziening Belastingstelsel\nNr.\n191\nMOTIE VAN DE LEDEN GRINWIS EN INGE VAN DIJK\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat de Hoge Raad in het najaar van 2024 uitspraak doet over de Wet rechtsherstel box 3;\noverwegende dat de regering heeft besloten de aanslag inkomstenbelasting 2023 voor belastingplichtigen met belegd vermogen in box 3 aan te houden, maar die voor belastingplichtigen met slechts bank- en spaartegoeden in box 3 niet;\noverwegende dat met het vervallen van de automatische doorwerking van de massaalbezwaarprocedure naar gelijke gevallen belastingplichtigen individueel bezwaar moeten maken;\noverwegende dat het kabinet destijds heeft toegezegd «uitvoerig ruchtbaarheid» te geven aan een dergelijke noodzaak voor belastingplichtigen, terwijl – zonder dat hieraan ruchtbaarheid is gegeven – aanslagen zijn opgelegd met dagtekening 12 april 2024 of later;\noverwegende dat dit belastingplichtigen («spaarders») noodzaakt om in de komende dagen individueel bezwaar aan te tekenen;\nverzoekt de regering te bewerkstelligen dat een onherroepelijke uitspraak van de rechter in deze box 3-kwestie automatische doorwerking heeft naar alle belastingplichtigen die ingevolge de definitieve aanslag inkomstenbelasting 2023 box 3-heffing verschuldigd zijn, zodat spaarders niet worden achtergesteld op beleggers,\nen gaat over tot de orde van de dag.\nGrinwis\nInge van Dijk",
  "content_char_count": 1489,
  "source": {
    "document_id": "6162de20-763d-4a7d-9a16-25468e336e14",
    "document_nummer": "2024D20685",
    "document_soort": "Motie",
    "publication_id": "b6fbbd46-cf01-41d9-ab01-a51bf8dcdae9",
    "publication_content_type": "application/xml",
    "publication_length": 2964,
    "cached": false,
    "binary_path": "bronmateriaal-onbewerkt\\cache\\document_publications\\b6fbbd46-cf01-41d9-ab01-a51bf8dcdae9.xml"
  },
  "issues": []
}