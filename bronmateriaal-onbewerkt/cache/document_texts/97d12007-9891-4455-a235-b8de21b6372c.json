{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 594\nBurgerinitiatief Â«Nicotinee'\nNr.\n12\nMOTIE VAN DE LEDEN PAULUSMA EN TIELEN\nVoorgesteld\n12 december 2024\nDe Kamer,\ngehoord de beraadslaging,\nconstaterende dat het gebruik van e-sigaretten onder jongeren toeneemt en gezondheidsrisico's met zich meebrengt;\noverwegende dat alleen het topje van de ijsberg van gezondheidsschade door vapen onder jongeren zichtbaar is, omdat zorgverleners enkel melding maken van de zeer ernstige gevallen;\noverwegende dat het gebrek aan overzicht van gezondheidsproblemen door vapen onder jongeren gerichte inzet op preventie verhindert;\nverzoekt de regering om met zorgverleners, waaronder kinderartsen en huisartsen, in gesprek te gaan, opdat brede vape-gerelateerde schade bij het te professionaliseren bestaande meldpunt laagdrempelig gemeld kan worden, waaronder de impact op mentale gezondheid;\nverzoekt de regering de verzamelde gegevens mee te laten nemen in de monitoring en onderzoeken die onder andere het RIVM doet, opdat dit gebruikt kan worden bij beleidsvorming rondom het gebruik van e-sigaretten,\nen gaat over tot de orde van de dag.\nPaulusma\nTielen",
  "content_char_count": 1172,
  "source": {
    "document_id": "4eb95648-87e5-45fb-82a3-eeaed3912397",
    "document_nummer": "2024D49367",
    "document_soort": "Motie",
    "publication_id": "97d12007-9891-4455-a235-b8de21b6372c",
    "publication_content_type": "application/xml",
    "publication_length": 2617,
    "cached": false,
    "binary_path": "bronmateriaal-onbewerkt\\cache\\document_publications\\97d12007-9891-4455-a235-b8de21b6372c.xml"
  },
  "issues": []
}