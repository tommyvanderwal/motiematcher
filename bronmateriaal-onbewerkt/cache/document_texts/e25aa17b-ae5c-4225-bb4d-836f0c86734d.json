{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n460\nMOTIE VAN HET LID EL ABASSI\nVoorgesteld\n15 mei 2024\nDe Kamer,\ngehoord de beraadslaging,\nconstaterende dat mobiliteit een basisrecht is en vervoersarmoede dit verhindert;\nconstaterende dat er tussen de 113.000 en 270.000 huishoudens zijn met een brandstofauto die een (zeer) laag inkomen hebben;\noverwegende dat er geen duidelijke cijfers zijn over de groep die helemaal geen auto kan aanschaffen vanwege de kosten;\nverzoekt de regering om de groep huishoudens in kaart te brengen die geen brandstofauto hebben vanwege de onbetaalbaarheid, en de Kamer hierover te informeren,\nen gaat over tot de orde van de dag.\nEl Abassi",
  "content_char_count": 725,
  "source": {
    "document_id": "fef77835-5fcd-42b2-a309-8a16501096ea",
    "document_nummer": "2024D19451",
    "document_soort": "Motie",
    "publication_id": "e25aa17b-ae5c-4225-bb4d-836f0c86734d",
    "publication_content_type": "application/xml",
    "publication_length": 2077,
    "cached": false,
    "binary_path": "bronmateriaal-onbewerkt\\cache\\document_publications\\e25aa17b-ae5c-4225-bb4d-836f0c86734d.xml"
  },
  "issues": []
}