{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 714\nRaming der voor de Tweede Kamer in 2026 benodigde uitgaven, alsmede aanwijzing en raming van de ontvangsten\nNr.\n7\nMOTIE VAN DE LEDEN WIJEN-NASS EN VIJLBRIEF\nVoorgesteld tijdens het wetgevingsoverleg van\n30 juni 2025\nDe Kamer,\ngehoord de beraadslaging,\noverwegende dat het belangrijk is om de betrokkenheid van de regio's bij nationaal beleid te versterken en de kloof tussen Den Haag en het platteland te verkleinen;\noverwegende dat dorpen en steden bereid zijn ruimte en voorzieningen beschikbaar te stellen voor vergaderingen van de Tweede Kamer in hun dorp of stad;\nverzoekt het presidium om commissievergaderingen van de Tweede Kamer waarin onderwerpen worden besproken die met de regio te maken hebben, waar mogelijk minimaal twee keer per jaar in de regio's te laten plaatsvinden, bijvoorbeeld in provinciehuizen of dorpshuizen, en daarvoor een voorstel te maken,\nen gaat over tot de orde van de dag.\nWijen-Nass\nVijlbrief",
  "content_char_count": 1005,
  "source": {
    "document_id": "9d3b15d4-4d07-4533-9e88-3b81dd36417a",
    "document_nummer": "2025D30900",
    "document_soort": "Motie",
    "publication_id": "81c219b5-2c55-4233-9947-f108109253ba",
    "publication_content_type": "application/xml",
    "publication_length": 5002,
    "cached": false,
    "binary_path": "bronmateriaal-onbewerkt\\cache\\document_publications\\81c219b5-2c55-4233-9947-f108109253ba.xml"
  },
  "issues": []
}