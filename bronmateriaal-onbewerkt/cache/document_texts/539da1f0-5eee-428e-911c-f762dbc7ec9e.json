{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 708\nToeslagen\nNr.\n20\nMOTIE VAN HET LID INGE VAN DIJK C.S.\nVoorgesteld\n12 juni 2025\nDe Kamer,\ngehoord de beraadslaging,\nconstaterende dat het rapport-Van Dam adviseert om van de SGH-route de hoofdroute te maken voor het herstel van ouders;\nconstaterende dat de Staatssecretaris dit advies heeft overgenomen;\nconstaterende dat de samenwerking tussen SGH en het ministerie niet goed is en de onderhandelingen over hoe de route definitief vorm gaat krijgen nog altijd niet afgerond zijn, wat ten koste gaat van ouders en afleidt van waar het over moet gaan, namelijk voortgang van de hersteloperatie;\nverzoekt de regering binnen twee weken tot overeenstemming te komen en de Kamer hierover te informeren, en indien dit niet lukt op te schalen naar de Minister-President om de onderhandelingen over te nemen,\nen gaat over tot de orde van de dag.\nInge van Dijk\nVijlbrief\nGrinwis",
  "content_char_count": 946,
  "source": {
    "document_id": "6f65434e-6d4c-4e20-9ad7-4d15da618fe3",
    "document_nummer": "2025D27462",
    "document_soort": "Motie",
    "publication_id": "539da1f0-5eee-428e-911c-f762dbc7ec9e",
    "publication_content_type": "application/xml",
    "publication_length": 4768,
    "cached": false,
    "binary_path": "bronmateriaal-onbewerkt\\cache\\document_publications\\539da1f0-5eee-428e-911c-f762dbc7ec9e.xml"
  },
  "issues": []
}