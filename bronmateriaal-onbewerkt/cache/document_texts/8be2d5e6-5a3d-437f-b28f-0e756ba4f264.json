{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n107\nMOTIE VAN DE LEDEN DIEDERIK VAN DIJK EN SNELLER\nVoorgesteld\n3 april 2025\nDe Kamer,\ngehoord de beraadslaging,\nconstaterende dat het intrekken van de Wet opneming buitenlandse kinderen ter adoptie (Wobka) een van de maatregelen is uit het afbouwplan interlandelijke adoptie;\noverwegende dat Nederland verdragsrechtelijke verplichtingen heeft in het kader van interlandelijke adoptie, met name voortvloeiend uit het Haags Adoptieverdrag en het IVRK;\noverwegende dat het noodzakelijk is om inzicht te verkrijgen in de juridische consequenties van de intrekking van de Wobka en de mogelijke implicaties daarvan voor lopende en toekomstige adoptieprocedures in de overgangsperiode;\nverzoekt de regering om de Raad van State om voorlichting te vragen over de verdragsrechtelijke verplichtingen van Nederland ten aanzien van interlandelijke adoptie, in het bijzonder in relatie tot de intrekking van de Wobka en de daarmee samenhangende overgangsperiode,\nen gaat over tot de orde van de dag.\nDiederik van Dijk\nSneller",
  "content_char_count": 1121,
  "source": {
    "document_id": "702ef0fc-eb46-4fe0-8967-418fa8f80cbd",
    "document_nummer": "2025D14838",
    "document_soort": "Motie",
    "publication_id": "8be2d5e6-5a3d-437f-b28f-0e756ba4f264",
    "publication_content_type": "application/xml",
    "publication_length": 2545,
    "cached": false,
    "binary_path": "bronmateriaal-onbewerkt\\cache\\document_publications\\8be2d5e6-5a3d-437f-b28f-0e756ba4f264.xml"
  },
  "issues": []
}