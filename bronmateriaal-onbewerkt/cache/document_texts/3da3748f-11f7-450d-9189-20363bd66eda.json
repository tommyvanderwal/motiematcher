{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n126\nMOTIE VAN HET LID CEDER\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat 78% van de jongeren sociale media gebruikt voor hun nieuwsgaring, waarbij het gevaar is dat zij door AI en algoritmen in zogenaamde «rabbit holes» en informatiefuiken belanden en mensen hun wereldbeeld vormen gebaseerd op een werkelijkheid die niet bestaat;\nconstaterende dat het een onderdeel van de opdracht van de NPO is om een breed publiek te voorzien van een evenwichtig, pluriform, gevarieerd en kwalitatief hoogstaand media-aanbod;\noverwegende dat het bestrijden van misinformatie en het tegengaan van rabbit holes van groot belang is;\noverwegende dat er een taak ligt voor de NPO om tegenwicht te bieden aan deze informatiefuiken;\nverzoekt de regering om in samenspraak met de NPO, de omroepen en het Commissariaat voor de Media een strategie uit te werken voor hoe de NPO het beste kan inspelen op de genoemde technologische ontwikkelingen als AI om de publieke mediaopdracht zo goed mogelijk uit te voeren,\nen gaat over tot de orde van de dag.\nCeder",
  "content_char_count": 1310,
  "source": {
    "document_id": "d2471b81-fe07-4033-bd19-115d509e687b",
    "document_nummer": "2024D47194",
    "document_soort": "Motie",
    "publication_id": "3da3748f-11f7-450d-9189-20363bd66eda",
    "publication_content_type": "application/xml",
    "publication_length": 2741,
    "cached": false,
    "binary_path": "bronmateriaal-onbewerkt\\cache\\document_publications\\3da3748f-11f7-450d-9189-20363bd66eda.xml"
  },
  "issues": []
}