{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n17\nMOTIE VAN DE LEDEN RAJKOWSKI EN BONTENBAL\nVoorgesteld\n7 november 2024\nDe Kamer,\ngehoord de beraadslaging,\nconstaterende dat verblijfsaanvragen op grond van artikel 8 EVRM complex van aard zijn en duidelijke en specifieke voorwaarden op dit moment ontbreken;\noverwegende dat er mede door de instroombeperkende maatregelen een toename van het aantal aanvragen op grond van artikel 8 EVRM wordt verwacht;\nvan mening dat een duidelijke en eenvoudige werkinstructie bijdraagt aan een snelle en rechtvaardige behandeling van deze aanvragen en duidelijkheid biedt aan zowel aanvragers als uitvoerende ambtenaren;\nroept de Minister op om zo spoedig mogelijk een duidelijke en eenvoudige werkinstructie op te stellen voor verblijfsaanvragen op grond van artikel 8 EVRM, waarin de voorwaarden en beoordelingscriteria helder worden uiteengezet en deze met de Kamer te delen,\nen gaat over tot de orde van de dag.\nRajkowski\nBontenbal",
  "content_char_count": 1109,
  "source": {
    "document_id": "4b3df598-41bc-4218-a6b2-4a60405f1318",
    "document_nummer": "2024D42654",
    "document_soort": "Motie",
    "publication_id": "6d8a52bc-a175-48de-b1ff-671d17d6903d",
    "publication_content_type": "application/xml",
    "publication_length": 2586,
    "cached": false,
    "binary_path": "bronmateriaal-onbewerkt\\cache\\document_publications\\6d8a52bc-a175-48de-b1ff-671d17d6903d.xml"
  },
  "issues": []
}