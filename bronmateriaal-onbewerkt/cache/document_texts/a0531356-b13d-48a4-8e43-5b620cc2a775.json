{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXIII\nVaststelling van de begrotingsstaat van het Ministerie van Klimaat en Groene Groei (XXIII) voor het jaar 2025\nNr.\n23\nMOTIE VAN HET LID ROODERKERK\nVoorgesteld\n7 november 2024\nDe Kamer,\ngehoord de beraadslaging,\nconstaterende dat de Klimaat- en Energieverkenning laat zien dat Nederland niet op koers ligt om de klimaatdoelen te halen;\noverwegende dat de Minister van Klimaat en Groene Groei voornemens is om bij voorjaarsbesluitvorming in 2025 aanvullend klimaatbeleid te presenteren, maar dat het onduidelijk is aan welke maatregelen het kabinet denkt en welk doel wordt beoogd;\nvan mening dat de Kamer betrokken dient te worden bij de besluitvorming over aanvullend klimaatbeleid;\nverzoekt de regering om in het eerste kwartaal van 2025 de verschillende maatregelen die het kabinet meeneemt in de klimaatbesluitvorming met de Kamer te delen,\nen gaat over tot de orde van de dag.\nRooderkerk",
  "content_char_count": 974,
  "source": {
    "document_id": "80ab7fbd-1c2a-4a35-832d-708f32b48f30",
    "document_nummer": "2024D42801",
    "document_soort": "Motie",
    "publication_id": "a0531356-b13d-48a4-8e43-5b620cc2a775",
    "publication_content_type": "application/xml",
    "publication_length": 2382,
    "cached": false,
    "binary_path": "bronmateriaal-onbewerkt\\cache\\document_publications\\a0531356-b13d-48a4-8e43-5b620cc2a775.xml"
  },
  "issues": []
}