{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n460\nGEWIJZIGDE MOTIE VAN HET LID TEUNISSEN TER VERVANGING VAN DIE GEDRUKT ONDER NR. 456\nVoorgesteld\n17 juni 2025\nDe Kamer,\ngehoord de beraadslaging,\nconstaterende dat de verhoging van de huurtoeslag is geschrapt bij gebrek aan financiële dekking, terwijl tienduizenden Nederlanders moeite hebben om rond te komen en hun huur te betalen;\nconstaterende dat Schiphol over 2024 een historische winst heeft geboekt, bijna 50% meer dan het vorige recordjaar 2017, maar desondanks geen dividend uitkeert, en deze publieke winst gebruikt voor verdere uitbreiding van de luchthaven;\nconstaterende dat het wrang is dat miljarden publieke middelen via een staatsdeelnemingen worden ingezet voor groei van de luchtvaart, terwijl sociale regelingen zoals de huurtoeslag worden afgebroken;\nverzoekt de regering als meerderheidsaandeelhouder Schiphol op te dragen over 2024 dividend uit te keren, en dit te gebruiken voor de huurtoeslag zodat publiek geld eerst terechtkomt bij de mensen die het nú nodig hebben,\nen gaat over tot de orde van de dag.\nTeunissen",
  "content_char_count": 1159,
  "source": {
    "document_id": "4bfff285-d7f0-4af4-9254-289ba46a4993",
    "document_nummer": "2025D27699",
    "document_soort": "Motie (gewijzigd/nader)",
    "publication_id": "aff4cf1d-d528-4ab6-910b-2cd8fbdef834",
    "publication_content_type": "application/xml",
    "publication_length": 4744,
    "cached": false,
    "binary_path": "bronmateriaal-onbewerkt\\cache\\document_publications\\aff4cf1d-d528-4ab6-910b-2cd8fbdef834.xml"
  },
  "issues": []
}