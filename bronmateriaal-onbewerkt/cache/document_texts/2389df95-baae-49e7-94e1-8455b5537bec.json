{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n34\nMOTIE VAN HET LID JETTEN C.S.\nVoorgesteld\n18 september 2025\nDe Kamer,\ngehoord de beraadslaging,\nconstaterende dat er grote uitdagingen liggen op het terrein van wonen en dat er snel doorbraken nodig zijn;\noverwegende dat een belangrijke stap hierin is om woningdelen makkelijker te maken, bezwaarprocedures te versnellen en in te zetten op parallel plannen;\nverzoekt de regering om de kostendelersnorm uit de Participatiewet te halen, de huurtoeslag te verruimen naar studentenwoningen en daarnaast trajecten die de bouw van woningen versnellen aan te jagen;\nverzoekt de regering om voor de dekking te kijken naar de volgende maatregelen: het verplichten van nieuwe medisch-specialisten in loondienst, medisch-specialisten onder de WNT plaatsen, het meer laten meetellen van vermogen in de Wlz en het verhogen van de kartelboetes,\nen gaat over tot de orde van de dag.\nJetten\nBikker\nVan Hijum",
  "content_char_count": 1021,
  "source": {
    "document_id": "bd7cb6dc-8008-4da4-bc85-58fc332c1bf4",
    "document_nummer": "2025D40117",
    "document_soort": "Motie",
    "publication_id": "2389df95-baae-49e7-94e1-8455b5537bec",
    "publication_content_type": "application/xml",
    "publication_length": 4985,
    "cached": false,
    "binary_path": "bronmateriaal-onbewerkt\\cache\\document_publications\\2389df95-baae-49e7-94e1-8455b5537bec.xml"
  },
  "issues": []
}