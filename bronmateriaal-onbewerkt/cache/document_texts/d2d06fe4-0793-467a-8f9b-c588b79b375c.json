{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n78\nMOTIE VAN DE LEDEN KRUL EN VAN ZANTEN\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat veel scholen het continurooster gebruiken;\noverwegende dat kinderen op deze scholen nauwelijks tijd hebben om hun lunch te eten, waardoor volle broodtrommeltjes vaak weer thuis gevonden worden;\noverwegende dat kinderen tijdens de lunch vaak een filmpje moeten kijken om deze tijd mee te laten tellen als onderwijstijd;\noverwegende dat leerkrachten ook nauwelijks pauze hebben;\nverzoekt de regering om ditmaal wel echt in gesprek te gaan met leerkrachten en ouders op scholen met een continurooster, en met voorstellen te komen voor hoe zij rustig pauze kunnen hebben, geen filmpjes hoeven te kijken en tijd hebben om hun lunch op te eten,\nen gaat over tot de orde van de dag.\nKrul\nVan Zanten",
  "content_char_count": 1020,
  "source": {
    "document_id": "e2159d55-99f0-4c67-a29d-ebdb07444895",
    "document_nummer": "2024D01365",
    "document_soort": "Motie",
    "publication_id": "d2d06fe4-0793-467a-8f9b-c588b79b375c",
    "publication_content_type": "application/xml",
    "publication_length": 2520,
    "cached": false,
    "binary_path": "bronmateriaal-onbewerkt\\cache\\document_publications\\d2d06fe4-0793-467a-8f9b-c588b79b375c.xml"
  },
  "issues": []
}