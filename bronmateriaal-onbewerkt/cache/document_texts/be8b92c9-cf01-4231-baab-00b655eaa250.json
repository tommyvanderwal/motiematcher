{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 139\nVeteranenzorg\nNr.\n276\nMOTIE VAN DE LEDEN PATERNOTTE EN VAN DER WERF\nVoorgesteld tijdens het Notaoverleg\n24 juni 2024\nDe Kamer,\ngehoord de beraadslaging,\nconstaterende dat het Ministerie van Defensie al gebruikmaakt van veteranen en hun persoonlijke verhalen binnen het onderwijs;\nconstaterende dat veteranen waardevolle vaardigheden, ervaringen en leiderschap met zich meebrengen, die goed ingezet kunnen worden in het bedrijfsleven en de samenleving als geheel;\nconstaterende dat deze vaardigheden bijdragen aan de collectieve weerbaarheid van onze samenleving;\nroept de regering op om samen met brancheorganisaties en werkgevers het belang van veteranen en reservisten te benadrukken en hen aan te moedigen om hun actief een plek te geven in hun organisaties om deze unieke vaardigheden ook buiten Defensie optimaal te benutten,\nen gaat over tot de orde van de dag.\nPaternotte\nVan der Werf",
  "content_char_count": 969,
  "source": {
    "document_id": "2f5f6960-cafe-4cbe-968b-2d03f02fdf23",
    "document_nummer": "2024D26594",
    "document_soort": "Motie",
    "publication_id": "be8b92c9-cf01-4231-baab-00b655eaa250",
    "publication_content_type": "application/xml",
    "publication_length": 2393,
    "cached": false,
    "binary_path": "bronmateriaal-onbewerkt\\cache\\document_publications\\be8b92c9-cf01-4231-baab-00b655eaa250.xml"
  },
  "issues": []
}