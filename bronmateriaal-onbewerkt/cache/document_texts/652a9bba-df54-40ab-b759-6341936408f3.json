{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n39\nMOTIE VAN HET LID NORDKAMP\nVoorgesteld\n4 december 2024\nDe Kamer,\ngehoord de beraadslaging,\nconstaterende dat de publieke investeringen in de defensiesector de afgelopen jaren significant zijn gestegen en zullen blijven stijgen;\nconstaterende dat Europese defensiebedrijven recordwinsten rapporteren;\noverwegende dat we ervoor moeten waken dat private winsten onevenredig worden gesubsidieerd door de belastingbetaler;\nverzoekt de regering om inzicht te bieden in de wijze waarop investeringen, risico's en opbrengsten zijn verdeeld tussen overheid en de defensiemarkt;\nverzoekt de regering om inzicht te geven in de hoogte en ontwikkeling van de gemaakte winsten in de defensiemarkt en de mate waarin deze gelden worden geherinvesteerd in de defensiemarkt, en de Kamer hierover te informeren in het voorjaar van 2025,\nen gaat over tot de orde van de dag.\nNordkamp",
  "content_char_count": 1042,
  "source": {
    "document_id": "bd9071a8-8407-4581-b1ac-22d8b661d090",
    "document_nummer": "2024D47868",
    "document_soort": "Motie",
    "publication_id": "652a9bba-df54-40ab-b759-6341936408f3",
    "publication_content_type": "application/xml",
    "publication_length": 2467,
    "cached": false,
    "binary_path": "bronmateriaal-onbewerkt\\cache\\document_publications\\652a9bba-df54-40ab-b759-6341936408f3.xml"
  },
  "issues": []
}