{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 566\nWijziging van de Tijdelijke wet Groningen in verband met het herstel van omissies en het aanbrengen van verduidelijkingen\nNr.\n17\nMOTIE VAN DE LEDEN BUSHOFF EN BECKERMAN\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat Shell en Exxon miljarden hebben verdiend aan Groningen, maar niet hun verantwoordelijkheid nemen voor de aangerichte schade en onder hun verplichtingen aan Groningers proberen uit te komen;\noverwegende dat artikel 15, lid 4 van de Tijdelijke wet Groningen de mogelijkheid biedt om een tussentijdse heffing op te leggen aan Shell en Exxon;\nverzoekt de regering zo snel mogelijk een – bij de Tijdelijke wet Groningen maximaal toegestane – heffing op te leggen aan Shell en Exxon om ze te dwingen recht te doen aan Groningen,\nen gaat over tot de orde van de dag.\nBushoff\nBeckerman",
  "content_char_count": 906,
  "source": {
    "document_id": "851d29e8-4091-41a9-9a43-172f3713938a",
    "document_nummer": "2025D03398",
    "document_soort": "Motie",
    "publication_id": "c9045fcc-9dc7-4103-86da-5aea32067855",
    "publication_content_type": "application/xml",
    "publication_length": 2312,
    "cached": false,
    "binary_path": "bronmateriaal-onbewerkt\\cache\\document_publications\\c9045fcc-9dc7-4103-86da-5aea32067855.xml"
  },
  "issues": []
}