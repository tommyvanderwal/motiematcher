{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n48\nMOTIE VAN DE LEDEN MUTLUER EN UITERMARK\nVoorgesteld\n8 februari 2024\nDe Kamer,\ngehoord de beraadslaging,\nvan mening dat het crimineel vermogen dat jaarlijks wordt afgepakt in geen enkele verhouding staat tot wat criminelen verdienen;\nvan mening dat de gedane en aangekondigde inspanningen en investeringen om meer crimineel vermogen af te pakken tot meer ambitieuze afpakdoelen moet gaan leiden;\nverzoekt de regering om in overleg met het Openbaar Ministerie te komen tot een structureel betere afpakketen met meer samenhang tussen beleid en uitvoering;\nverzoekt de regering om in de volgende JenV-begroting te rapporteren over het al dan niet behalen van een ambitieuzer afpakdoel zodat de Algemene Rekenkamer de mogelijkheid heeft om dit te betrekken in haar jaarlijkse verantwoordingsonderzoek,\nen gaat over tot de orde van de dag.\nMutluer\nUitermark",
  "content_char_count": 1046,
  "source": {
    "document_id": "558001b1-f7cc-4e0e-b8b0-3d9091fce906",
    "document_nummer": "2024D04797",
    "document_soort": "Motie",
    "publication_id": "bc7a8991-25e5-4af5-97b5-5dba094b159f",
    "publication_content_type": "application/xml",
    "publication_length": 2523,
    "cached": false,
    "binary_path": "bronmateriaal-onbewerkt\\cache\\document_publications\\bc7a8991-25e5-4af5-97b5-5dba094b159f.xml"
  },
  "issues": []
}