{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 923\nWerken in het onderwijs\nNr.\n501\nMOTIE VAN HET LID ROODERKERK\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat de kwaliteit van de leraar in hoge mate het niveau van het onderwijs bepaalt;\nconstaterende dat uit wetenschappelijk onderzoek blijkt dat gemengde teams met academisch geschoolde leerkrachten betere resultaten behalen dan wanneer deze niet aanwezig zijn;\nconstaterende dat universiteiten zelf de doelstelling hebben om in 2028 meer academisch geschoolde leerkrachten af te leveren voor het funderend onderwijs;\noverwegende dat meer academisch geschoold personeel de brug tussen de meest recente wetenschappelijke inzichten en de dagelijkse onderwijspraktijk kan versterken;\nverzoekt de regering passende maatregelen te nemen voor meer academisch geschoold personeel in het funderend onderwijs, bijvoorbeeld via een minimumaandeel, aanpassingen in de bekostiging, doorgroeimogelijkheden, professionaliseringsmogelijkheden op school en/of door lessen te trekken uit landen zoals Finland en Estland,\nen gaat over tot de orde van de dag.\nRooderkerk",
  "content_char_count": 1165,
  "source": {
    "document_id": "6e901090-c67e-4178-a407-d76a817a7cde",
    "document_nummer": "2025D03246",
    "document_soort": "Motie",
    "publication_id": "cc53add9-2b0e-4572-b601-e9fb25226b70",
    "publication_content_type": "application/xml",
    "publication_length": 2538,
    "cached": false,
    "binary_path": "bronmateriaal-onbewerkt\\cache\\document_publications\\cc53add9-2b0e-4572-b601-e9fb25226b70.xml"
  },
  "issues": []
}