{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n376\nMOTIE VAN HET LID BAUDET\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat Nederland activiteiten rondom Natura 2000-gebieden kwantitatief beoordeelt, waarbij overschrijding van de modelmatige kritische depositiewaarde voor stikstof als harde toetsingsnorm wordt gehanteerd;\nconstaterende dat Europese buurlanden, waaronder in elk geval Frankrijk en (Noord-)Italië, deze activiteiten kwalitatief en empirisch beoordelen met concrete verslechtering of concrete verstoring van een gebied als uitgangspunt;\noverwegende dat de stikstofuitstoot in Noord-Italië niet verschilt van die in Nederland en dat de Nederlandse stikstofcrisis dus louter het gevolg is van dit verschil in aanpak;\nverzoekt de regering een vergunningensysteem uit te werken op basis van kwalitatieve empirische analyses en niet op basis van de modellenwerkelijkheid zoals we nu doen, naar het voorbeeld van Frankrijk, (Noord-)Italië en buurlanden met vergelijkbare systemen;\nverzoekt de regering de Kamer dit alternatieve systeem voor het zomerreces te presenteren, zodat we het kunnen vergelijken,\nen gaat over tot de orde van de dag.\nBaudet",
  "content_char_count": 1260,
  "source": {
    "document_id": "1a1ec81d-1589-4d23-b279-7f8b25cb2736",
    "document_nummer": "2025D23547",
    "document_soort": "Motie",
    "publication_id": "776fb20a-feef-4d84-add9-ced943a7d0f4",
    "publication_content_type": "application/xml",
    "publication_length": 5017,
    "cached": false,
    "binary_path": "bronmateriaal-onbewerkt\\cache\\document_publications\\776fb20a-feef-4d84-add9-ced943a7d0f4.xml"
  },
  "issues": []
}