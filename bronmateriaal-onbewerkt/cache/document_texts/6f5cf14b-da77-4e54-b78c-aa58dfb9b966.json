{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 089\nGezondheid en milieu\nNr.\n308\nMOTIE VAN HET LID THIJSSEN C.S.\nVoorgesteld\n28 mei 2024\nDe Kamer,\ngehoord de beraadslaging,\noverwegende dat de toepassing van betaalbare halffabricaten een zeer interessante optie zou kunnen zijn om de overlast van Tata Steel voor omwonenden, werknemers en het milieu veel verder te beperken;\nconstaterende dat er in het rapport van Wijers/Blom staat dat de leveringszekerheid van HBI naar verwachting laag is, maar dat daar nog veel onzekerheid over is;\nverzoekt de regering om te onderzoeken op welke termijn het mogelijk kan worden gemaakt om halffabricaten te importeren uit landen met goedkopere hernieuwbare energie,\nen gaat over tot de orde van de dag.\nThijssen\nGabriëls\nTeunissen\nKostić\nKoekkoek",
  "content_char_count": 810,
  "source": {
    "document_id": "0b7458dc-73a9-4bd5-b6b6-9aadf2700228",
    "document_nummer": "2024D21690",
    "document_soort": "Motie",
    "publication_id": "6f5cf14b-da77-4e54-b78c-aa58dfb9b966",
    "publication_content_type": "application/xml",
    "publication_length": 2284,
    "cached": false,
    "binary_path": "bronmateriaal-onbewerkt\\cache\\document_publications\\6f5cf14b-da77-4e54-b78c-aa58dfb9b966.xml"
  },
  "issues": []
}