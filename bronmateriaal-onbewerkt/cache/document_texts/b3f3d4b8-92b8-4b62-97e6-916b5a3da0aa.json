{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\n36 410\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2024\nNr.\n107\nMOTIE VAN HET LID TIELEN\nVoorgesteld tijdens het Wetgevingsoverleg van\n29 januari 2024\nDe Kamer,\ngehoord de beraadslaging,\nconstaterende dat meer dan 400.000 kinderen en jongeren gebruikmaken van jeugdhulp;\noverwegende dat gemeenten en verwijzers door de enorme hoeveelheid aanbieders en interventies door de bomen het bos niet meer zien en behoefte hebben aan duidelijkheid over de te verwachten effectiviteit van de interventies;\nverzoekt de regering om ervoor te zorgen dat duidelijker wordt welke jeugdhulp bewezen effectief is door in overleg met het Nederlands Jeugdinstituut het doel van de database Effectieve jeugdinterventies te verbreden naar een pragmatisch instrument met als doel professionals, aanbieders en gemeenten te helpen kiezen voor het zo veel mogelijk werken met effectieve interventies en werkzame elementen, op basis van onder andere richtlijnen en kwaliteitskaders,\nen gaat over tot de orde van de dag.\nTielen.",
  "content_char_count": 1263,
  "source": {
    "document_id": "a917369f-4a07-42a6-b611-0730ad264723",
    "document_nummer": "2024D03085",
    "document_soort": "Motie",
    "publication_id": "b3f3d4b8-92b8-4b62-97e6-916b5a3da0aa",
    "publication_content_type": "application/xml",
    "publication_length": 2826,
    "cached": false,
    "binary_path": "bronmateriaal-onbewerkt\\cache\\document_publications\\b3f3d4b8-92b8-4b62-97e6-916b5a3da0aa.xml"
  },
  "issues": []
}