{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n50\nMOTIE VAN DE LEDEN GRINWIS EN MEULENKAMP\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat langdurige bezwaar- en beroepsprocedures leiden tot forse vertraging van woningbouwprojecten;\noverwegende dat er in sommige gevallen zelfs sprake is van een verdienmodel voor bezwaarmakers, doordat zij hun bezwaren laten afkopen;\noverwegende dat in het Duitse rechtssysteem sprake is van een vorm van voortoetsing, waardoor enkel zaken waarbij sprake is van fundamentele rechtsvragen van algemeen belang of waarbij afgeweken wordt van eerdere rechterlijke uitspraken, toegelaten worden voor beroep (paragraaf 124 van de Verwaltungsgerichtsordnung);\nverzoekt de regering de juridische haalbaarheid te toetsen van een experiment, op grond van artikel 23, lid 3 van de Omgevingswet, waarbij gemeenten woningbouwprojecten aandragen voor een aangepaste beroepsprocedure in de vorm van een voortoets naar Duits model, teneinde een dergelijk experiment vorm te kunnen geven om langdurige beroepsprocedures te voorkomen,\nen gaat over tot de orde van de dag.\nGrinwis\nMeulenkamp",
  "content_char_count": 1307,
  "source": {
    "document_id": "56361768-e491-473a-99cf-8ce59c1ded76",
    "document_nummer": "2024D40608",
    "document_soort": "Motie",
    "publication_id": "fe93f80f-4b69-45c4-aa52-a5d51711555d",
    "publication_content_type": "application/xml",
    "publication_length": 2786,
    "cached": false,
    "binary_path": "bronmateriaal-onbewerkt\\cache\\document_publications\\fe93f80f-4b69-45c4-aa52-a5d51711555d.xml"
  },
  "issues": []
}