{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n61\nMOTIE VAN HET LID DASSEN\nVoorgesteld\n18 september 2025\nDe Kamer,\ngehoord de beraadslaging,\nconstaterende dat de Nederlandse overheid voor haar digitale infrastructuur in hoge mate afhankelijk is van niet-Europese leveranciers en dit gelet op de geopolitieke verhoudingen niet wenselijk is;\nconstaterende dat in Frankrijk en Duitsland inmiddels volwaardige, op open standaarden gebaseerde alternatieven worden ontwikkeld en worden ingezet binnen de overheid;\nvan mening dat de Nederlandse overheid een voortrekkersrol moet spelen in het stimuleren van Europese digitale alternatieven en het verminderen van afhankelijkheid van niet-Europese leveranciers;\nverzoekt de regering om volledig over te stappen op Europese, op open standaarden gebaseerde digitale alternatieven en daarbij uiterlijk in 2026 een routekaart aan de Kamer voor te leggen waarin concrete stappen, investeringen en samenwerkingen met andere Europese lidstaten worden beschreven,\nen gaat over tot de orde van de dag.\nDassen",
  "content_char_count": 1121,
  "source": {
    "document_id": "68114733-cbc6-43f0-860a-75290692d995",
    "document_nummer": "2025D40144",
    "document_soort": "Motie",
    "publication_id": "4f36c9f4-58fd-4569-8b80-bc714f8cb986",
    "publication_content_type": "application/xml",
    "publication_length": 4734,
    "cached": false,
    "binary_path": "bronmateriaal-onbewerkt\\cache\\document_publications\\4f36c9f4-58fd-4569-8b80-bc714f8cb986.xml"
  },
  "issues": []
}