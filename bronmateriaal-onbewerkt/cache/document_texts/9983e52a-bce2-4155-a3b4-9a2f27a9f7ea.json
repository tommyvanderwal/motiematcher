{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 883\nArbeidsomstandigheden\nNr.\n511\nMOTIE VAN DE LEDEN PATIJN EN VAN KENT\nVoorgesteld\n6 november 2024\nDe Kamer,\ngehoord de beraadslaging,\nconstaterende dat er op dit moment een meldplicht geldt voor arbeidsongevallen die leiden tot de dood, blijvend letsel of een ziekenhuisopname;\noverwegende dat het voor de bescherming van werkenden ook van belang kan zijn om andere soorten arbeidsongevallen te melden, bijvoorbeeld arbeidsongevallen waarbij een arts geraadpleegd wordt;\noverwegende dat er door de druk op ziekenhuizen minder ziekenhuisopnames zijn, waardoor er minder zicht is op arbeidsongevallen;\nverzoekt de regering om te onderzoeken op welke manier de meldingsplicht voor arbeidsongevallen uitgebreid kan worden, en ons hierover voor de zomer van 2025 te informeren,\nen gaat over tot de orde van de dag.\nPatijn\nVan Kent",
  "content_char_count": 901,
  "source": {
    "document_id": "9e09fc2d-a76e-4cd4-b564-677b74e19590",
    "document_nummer": "2024D42396",
    "document_soort": "Motie",
    "publication_id": "9983e52a-bce2-4155-a3b4-9a2f27a9f7ea",
    "publication_content_type": "application/xml",
    "publication_length": 2325,
    "cached": false,
    "binary_path": "bronmateriaal-onbewerkt\\cache\\document_publications\\9983e52a-bce2-4155-a3b4-9a2f27a9f7ea.xml"
  },
  "issues": []
}