{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n93\nMOTIE VAN DE LEDEN TEUNISSEN EN KOSTIC\nVoorgesteld\n18 januari 2024\nDe Kamer,\ngehoord de beraadslaging,\noverwegende dat uit onderzoek van KNAW blijkt dat externe financiers, zowel private als publieke, steeds meer invloed hebben gekregen op wetenschappelijk onderzoek in Nederland;\nconstaterende dat de competitieve onderzoekscultuur en financiering via consortia en publiek-private partnerschappen hebben geleid tot minder nadruk op onderzoek voor de lange termijn en door nieuwsgierigheid gedreven en kritisch onderzoek;\nconstaterende dat de Nederlandse universiteiten geen expliciet beleid geformuleerd hebben voor institutionele integriteit ten aanzien van de financiering en inrichting van onderzoek;\noverwegende dat een richtlijn voor verantwoorde onderzoeksfinanciering enerzijds ervoor kan zorgen dat geldstromen evenwichtiger verdeeld worden over disciplines en anderzijds kan vaststellen wat verantwoorde samenwerking met diverse financiers inhoudt;\nverzoekt de regering om met universiteiten een richtlijn op te stellen voor verantwoorde onderzoeksfinanciering,\nen gaat over tot de orde van de dag.\nTeunissen\nKostiÄ‡",
  "content_char_count": 1334,
  "source": {
    "document_id": "0b31cf7c-5320-48fb-9a51-af217d6ea06c",
    "document_nummer": "2024D01388",
    "document_soort": "Motie",
    "publication_id": "f6e3f477-0976-4c11-8328-00f2142426fb",
    "publication_content_type": "application/xml",
    "publication_length": 2836,
    "cached": false,
    "binary_path": "bronmateriaal-onbewerkt\\cache\\document_publications\\f6e3f477-0976-4c11-8328-00f2142426fb.xml"
  },
  "issues": []
}