{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 502\nInitiatiefnota van het lid Inge van Dijk over bescherming van de rechten van belastingbetalers en toeslagontvangers\nNr.\n7\nMOTIE VAN HET LID VAN VROONHOVEN\nVoorgesteld tijdens het Notaoverleg van\n17 maart 2025\nDe Kamer,\ngehoord de beraadslaging,\nvan mening dat het handvest voor de praktische omgang met en de bescherming van de rechten van belastingbetalers en toeslagenontvangers, conform de initiatiefnota van het lid Inge van Dijk, een goed idee is;\nconstaterende dat de misstanden bij de uitvoering van de WIA ons leren dat ook bij andere uitvoeringsinstanties mensen vermalen kunnen worden door het recht;\nvan mening dat zo'n handvest dus niet alleen zou moeten gelden voor de Belasting- en de Toeslagendienst, maar ook voor andere uitvoeringsinstanties, zoals het UWV;\nverzoekt de regering om naast een concepthandvest voor de Belasting- en de Toeslagendienst ook een concepthandvest op te stellen voor het UWV, en dat binnen vier maanden aan de Kamer te doen toekomen,\nen gaat over tot de orde van de dag.\nVan Vroonhoven",
  "content_char_count": 1105,
  "source": {
    "document_id": "4d993c0b-87d1-40cb-be71-18cf6c26e320",
    "document_nummer": "2025D11301",
    "document_soort": "Motie",
    "publication_id": "170ef9e9-ccaa-4cc7-8de8-99dc1c5793e0",
    "publication_content_type": "application/xml",
    "publication_length": 2455,
    "cached": false,
    "binary_path": "bronmateriaal-onbewerkt\\cache\\document_publications\\170ef9e9-ccaa-4cc7-8de8-99dc1c5793e0.xml"
  },
  "issues": []
}