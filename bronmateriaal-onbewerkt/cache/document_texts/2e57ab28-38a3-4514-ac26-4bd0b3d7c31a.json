{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 449\nVereenvoudiging van de banenafspraak en de quotumregeling voor mensen met een arbeidsbeperking (Wet banenafspraak)\nNr.\n13\nMOTIE VAN HET LID LAHLAH C.S.\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat een groot deel van de werknemers binnen de doelgroep van de banenafspraak een tijdelijk of flexibel contract heeft;\noverwegende dat vaste contracten bijdragen aan inkomenszekerheid, duurzame participatie en een inclusieve arbeidsmarkt;\nvan mening dat de Wet banenafspraak structurele stimulansen moet bieden voor werkgevers om werknemers met een arbeidsbeperking een vast contract te geven;\nverzoekt de regering om te onderzoeken welke extra stimulansen, zoals een verhoogd loonkostenvoordeel of premievoordeel, het meest effectief zijn om werkgevers te ondersteunen bij het aanbieden van vaste contracten aan werknemers uit de doelgroep;\nverzoekt de regering de Kamer voor de zomer te informeren over of en hoe deze onderzochte stimulansen kunnen landen in de Wet banenafspraak,\nen gaat over tot de orde van de dag.\nLahlah\nVan Kent\nInge van Dijk\nCeder\nWelzijn",
  "content_char_count": 1172,
  "source": {
    "document_id": "a98b9d43-c382-417a-88a9-f575fee5cca5",
    "document_nummer": "2025D04730",
    "document_soort": "Motie",
    "publication_id": "2e57ab28-38a3-4514-ac26-4bd0b3d7c31a",
    "publication_content_type": "application/xml",
    "publication_length": 2685,
    "cached": false,
    "binary_path": "bronmateriaal-onbewerkt\\cache\\document_publications\\2e57ab28-38a3-4514-ac26-4bd0b3d7c31a.xml"
  },
  "issues": []
}