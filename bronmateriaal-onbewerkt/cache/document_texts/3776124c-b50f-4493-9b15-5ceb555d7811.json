{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n48\nMOTIE VAN HET LID BOON C.S.\nVoorgesteld\n28 november 2024\nDe Kamer,\ngehoord de beraadslaging,\nconstaterende dat per 1 januari 2025 volledige handhaving op schijnzelfstandigheid plaatsvindt en dat er nog steeds veel onrust heerst bij zowel zzp'ers als opdrachtgevers over de gevolgen van dit beleid;\noverwegende dat het essentieel is om te waarborgen dat de aangekondigde «zachte landing» wordt gerealiseerd en disproportionele gevolgen worden voorkomen;\nverzoekt de regering een zachte landing te bevorderen door de Kamer periodiek te informeren over de effecten van de handhaving op schijnzelfstandigheid, met expliciete aandacht voor de ervaringen van zzp'ers, opdrachtgevers en de Belastingdienst,\nen gaat over tot de orde van de dag.\nBoon\nAartsen\nSaris\nRikkers-Oosterkamp",
  "content_char_count": 979,
  "source": {
    "document_id": "4d5b2ced-9d52-4658-95d9-a43e4a784dd5",
    "document_nummer": "2024D46794",
    "document_soort": "Motie",
    "publication_id": "3776124c-b50f-4493-9b15-5ceb555d7811",
    "publication_content_type": "application/xml",
    "publication_length": 2484,
    "cached": false,
    "binary_path": "bronmateriaal-onbewerkt\\cache\\document_publications\\3776124c-b50f-4493-9b15-5ceb555d7811.xml"
  },
  "issues": []
}