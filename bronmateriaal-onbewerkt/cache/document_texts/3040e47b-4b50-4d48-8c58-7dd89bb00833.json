{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 867\nParlementaire enquête fraudebeleid en dienstverlening\nNr.\n14\nMOTIE VAN HET LID STULTIENS C.S.\nVoorgesteld\n15 januari 2025\nDe Kamer,\ngehoord de beraadslaging,\nvan mening dat de overheid er alles aan moet doen om te voorkomen dat een volgend schandaal morgen weer kan gebeuren;\noverwegende dat een ruime Kamermeerderheid van links tot rechts de analyse, conclusies en aanbevelingen uit het rapport heeft onderschreven (\n35 867, nr. 9\n);\nconstaterende dat het kabinet sommige aanbevelingen van de commissie vooruitschuift, sommige aanbevelingen verder onderzoekt en sommige aanbevelingen vooralsnog weigert uit te voeren;\nvan mening dat hiermee geen recht wordt gedaan aan het belangrijke werk van de enquêtecommissie en dat er niet alles aan gedaan wordt om een volgend schandaal te voorkomen;\nverzoekt de regering om de kabinetsreactie voor 1 april 2025 aan te vullen op bovenstaande punten en daarbij het advies van de Staatscommissie rechtsstaat te betrekken;\nverzoekt de regering om daarna twee keer per jaar een voortgangsrapportage te sturen,\nen gaat over tot de orde van de dag.\nStultiens\nDijk,\nInge van Dijk\nVan Eijk\nVan Baarle\nKoekkoek\nSneller\nKostić\nCeder",
  "content_char_count": 1241,
  "source": {
    "document_id": "40005ed1-72b8-4203-bb20-98a17fd679f1",
    "document_nummer": "2025D01154",
    "document_soort": "Motie",
    "publication_id": "3040e47b-4b50-4d48-8c58-7dd89bb00833",
    "publication_content_type": "application/xml",
    "publication_length": 2938,
    "cached": false,
    "binary_path": "bronmateriaal-onbewerkt\\cache\\document_publications\\3040e47b-4b50-4d48-8c58-7dd89bb00833.xml"
  },
  "issues": []
}