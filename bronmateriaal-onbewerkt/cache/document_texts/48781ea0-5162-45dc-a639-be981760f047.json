{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n68\nMOTIE VAN DE LEDEN BOOMSMA EN RAJKOWSKI\nVoorgesteld\n26 juni 2025\nDe Kamer,\ngehoord de beraadslaging,\noverwegende dat de vergunning voor onbepaalde tijd vervalt;\nconstaterende dat het hoofdlijnenakkoord stelt dat «de standaardtermijn voor naturalisatie wordt verlengd naar tien jaar, ongeacht verblijf, bepaalde of onbepaalde tijd»;\noverwegende dat het wenselijk is de termijn voor naturalisatie te verlengen;\nverzoekt de regering:\n–\neen wijziging voor te leggen aan de Tweede Kamer van de Rijkswet op het Nederlanderschap die het mogelijk maakt dat de termijn voor naturalisatie wordt verlengd naar tien jaar, waarbij ook personen na tien jaar legaal verblijf in Nederland op grond van een vergunning voor asiel voor bepaalde tijd in aanmerking komen voor naturalisatie, indien ze aan de (andere) voorwaarden voldoen;\n–\ndaarbij tevens voor te leggen dat de taaleis wordt verhoogd naar B1;\n–\ndit voorstel voor Q4 van 2025 naar de Kamer te sturen,\nen gaat over tot de orde van de dag.\nBoomsma\nRajkowski",
  "content_char_count": 1287,
  "source": {
    "document_id": "6f4daaf9-b58a-4b07-9be9-6408593ed3be",
    "document_nummer": "2025D30389",
    "document_soort": "Motie",
    "publication_id": "48781ea0-5162-45dc-a639-be981760f047",
    "publication_content_type": "application/xml",
    "publication_length": 6005,
    "cached": false,
    "binary_path": "bronmateriaal-onbewerkt\\cache\\document_publications\\48781ea0-5162-45dc-a639-be981760f047.xml"
  },
  "issues": []
}