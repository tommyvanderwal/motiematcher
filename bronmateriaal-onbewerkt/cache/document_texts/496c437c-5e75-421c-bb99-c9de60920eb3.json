{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n574\nMOTIE VAN HET LID GRINWIS C.S.\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat Nederland na jarenlang gasexporteur te zijn geweest nu nog jarenlang (vloeibaar gemaakt) gas zal moeten importeren;\nconstaterende dat het kabinet voor dit jaar een lagere minimale vulgraad van 80% per 1 november aanhoudt, terwijl de jaren hiervoor een minimaal vuldoel van 90% gold, en deze 80% risicovol is bij onverwachte calamiteiten;\noverwegende dat Nederland, onder meer door het ontbreken van strategische gasreserves, kwetsbaar is en het kabinet onvoldoende heeft nagedacht over de vraag hoe ons land voldoende hoeveelheden gas aanhoudt voor als de nood aan de man komt, terwijl er wel verplichte strategische oliereserves dienen te worden aangehouden;\nverzoekt de regering om binnen een jaar met strategisch gasbeleid te komen en als onderdeel daarvan strategische gasreserves aan te gaan houden boven op de minimale vulgraad van 80% op 1 november, hetzij in de vorm van een strategische buffer, hetzij in de vorm van een verhoging van het vuldoel,\nen gaat over tot de orde van de dag.\nGrinwis\nPeter de Groot\nRooderkerk",
  "content_char_count": 1267,
  "source": {
    "document_id": "7d63e1b8-15b1-40e2-a636-f3002f9700f6",
    "document_nummer": "2025D27076",
    "document_soort": "Motie",
    "publication_id": "496c437c-5e75-421c-bb99-c9de60920eb3",
    "publication_content_type": "application/xml",
    "publication_length": 5022,
    "cached": false,
    "binary_path": "bronmateriaal-onbewerkt\\cache\\document_publications\\496c437c-5e75-421c-bb99-c9de60920eb3.xml"
  },
  "issues": []
}