{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1263\nMOTIE VAN HET LID GRINWIS C.S.\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat Rijk, gemeenten en ontwikkelaars zich op de Woontop gecommitteerd hebben aan de doelstelling om jaarlijks 100.000 woningen te bouwen;\noverwegende dat ondanks een overprogrammering van 130% de afgelopen vijf jaar gemiddeld slechts circa 86.500 nieuwe woningen werden toegevoegd aan de woningvoorraad;\noverwegende dat er provincies zijn die nog fors achterblijven op het doel om op een overprogrammering van 130% uit te komen;\nverzoekt de regering om in samenspraak met overheden en sectorpartijen te komen tot eenduidige definities en formuleringen bij het bepalen van de «harde plancapaciteit»;\nverzoekt de regering teneinde de woningbouwambitie van (minstens) 100.000 woningen te behalen sterker te sturen op overprogrammering door provincies, en daarbij 130% als minimaal uitgangspunt te hanteren en in de Wet versterking regie instrumenten op te nemen om te kunnen optreden,\nen gaat over tot de orde van de dag.\nGrinwis\nPeter de Groot\nBoswijk\nWelzijn\nVijlbrief",
  "content_char_count": 1198,
  "source": {
    "document_id": "953b0330-7acf-4f0c-b416-159a4241b79f",
    "document_nummer": "2025D06033",
    "document_soort": "Motie",
    "publication_id": "cac3eef4-222f-4080-b582-4b470d010c0e",
    "publication_content_type": "application/xml",
    "publication_length": 2715,
    "cached": false,
    "binary_path": "bronmateriaal-onbewerkt\\cache\\document_publications\\cac3eef4-222f-4080-b582-4b470d010c0e.xml"
  },
  "issues": []
}