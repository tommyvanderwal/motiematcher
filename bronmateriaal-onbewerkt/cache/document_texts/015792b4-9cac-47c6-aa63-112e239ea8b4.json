{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 665\nEvaluatie Schipholbeleid\nNr.\n562\nGEWIJZIGDE MOTIE VAN DE LEDEN POSTMA EN GRINWIS TER VERVANGING VAN DIE GEDRUKT ONDER NR. 541\nVoorgesteld\n20 mei 2025\nDe Kamer,\ngehoord de beraadslaging,\noverwegende dat het geluidsdoel van 20% geluidsreductie onder andere gebaseerd is op de aanname van autonome vlootvernieuwing;\noverwegende dat de Minister besloten heeft het resterende geluidsdoel aan te passen door autonome vlootvernieuwing mee te laten tellen als maatregel en daarmee verdere maatregelen voor de resterende 5% onnodig acht;\noverwegende dit besluit leidt tot netto minder geluidsreductie;\nvan mening dat hiermee een juridisch zeer kwetsbare koers bevaren wordt die de rechtszekerheid van Schiphol verder op het spel zet;\nverzoekt de regering zorgt te dragen dat het besluit om het resterende geluidsdoel aan te passen niet leidt tot netto minder geluidsreductie, door dit besluit ongedaan te maken en alsnog met een invulling te komen voor de resterende 5% van het geluidsdoel, of door een hoger geluidsdoel vast te stellen;\nen gaat over tot de orde van de dag.\nPostma\nGrinwis",
  "content_char_count": 1158,
  "source": {
    "document_id": "5f10ca72-2a08-4ec0-87ba-d24ef9f43014",
    "document_nummer": "2025D22456",
    "document_soort": "Motie (gewijzigd/nader)",
    "publication_id": "015792b4-9cac-47c6-aa63-112e239ea8b4",
    "publication_content_type": "application/xml",
    "publication_length": 5134,
    "cached": false,
    "binary_path": "bronmateriaal-onbewerkt\\cache\\document_publications\\015792b4-9cac-47c6-aa63-112e239ea8b4.xml"
  },
  "issues": []
}