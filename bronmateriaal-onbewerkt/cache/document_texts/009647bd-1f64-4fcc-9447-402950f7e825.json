{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 317\nJBZ-Raad\nNr.\n898\nMOTIE VAN DE LEDEN DIEDERIK VAN DIJK EN EERDMANS\nVoorgesteld\n9 oktober 2024\nDe Kamer,\ngehoord de beraadslaging,\nconstaterende dat het Asiel- en Migratiepact in de EU-crisisverordening de mogelijkheid biedt tot extra allocatie van asielzoekers in geval van crisissituaties;\noverwegende dat de verdeelsleutel van deze crisisverordening nog moet worden uitgewerkt;\noverwegende dat de Kamer bij motie (\n36 410-VI, nr. 87\n) in ruime meerderheid heeft uitgesproken dat het kabinet op EU-niveau frequent aandacht moet vragen voor de hoge bevolkingsdichtheid van Nederland;\nverzoekt de regering, in lijn met genoemde motie, bij de overleggen over de uitwerking van deze verdeelsleutel in te zetten op het meewegen van de hoge bevolkingsdichtheid van ons land,\nen gaat over tot de orde van de dag.\nDiederik van Dijk\nEerdmans",
  "content_char_count": 910,
  "source": {
    "document_id": "befc6263-fee9-425f-8dc1-003c66a65e2f",
    "document_nummer": "2024D37704",
    "document_soort": "Motie",
    "publication_id": "009647bd-1f64-4fcc-9447-402950f7e825",
    "publication_content_type": "application/xml",
    "publication_length": 2405,
    "cached": false,
    "binary_path": "bronmateriaal-onbewerkt\\cache\\document_publications\\009647bd-1f64-4fcc-9447-402950f7e825.xml"
  },
  "issues": []
}