{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 104\nLangdurige zorg\nNr.\n423\nMOTIE VAN HET LID BECKERMAN C.S\nVoorgesteld\n6 februari 2025\nDe Kamer,\ngehoord de beraadslaging,\nconstaterende dat het jaarlijkse herindicatieproces voor gezinnen vaak een bron is van veel stress en onzekerheid, terwijl herindicatie vaak niet ieder jaar wenselijk is;\nconstaterende dat de Tweede Kamer via de motie-Mohandis/Werner zich al heeft uitgesproken voor meerjarige indicaties;\noverwegende dat het kabinet desondanks aangeeft jaarlijkse herindicatie nodig te vinden «om voor het kind en het gezin de juiste zorg en ondersteuning te organiseren»;\nverzoekt de regering om indicaties van minstens twee jaar alsnog de standaard te maken, waarbij eventueel tussentijds kan worden geëvalueerd of het nodig is om de indicatie aan te passen om voor het kind en het gezin de juiste zorg en ondersteuning te organiseren,\nen gaat over tot de orde van de dag.\nBeckerman\nDobbe\nKrul",
  "content_char_count": 977,
  "source": {
    "document_id": "1baee977-1399-43dc-8db9-eddd1479b4e7",
    "document_nummer": "2025D05165",
    "document_soort": "Motie",
    "publication_id": "5dfd0420-c9b4-4e7e-abbe-5761374b4610",
    "publication_content_type": "application/xml",
    "publication_length": 2427,
    "cached": false,
    "binary_path": "bronmateriaal-onbewerkt\\cache\\document_publications\\5dfd0420-c9b4-4e7e-abbe-5761374b4610.xml"
  },
  "issues": []
}