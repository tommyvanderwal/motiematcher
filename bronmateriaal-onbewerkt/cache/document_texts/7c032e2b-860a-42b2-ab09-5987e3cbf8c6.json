{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n879\nMOTIE VAN HET LID EL ABASSI\nVoorgesteld\n2 oktober 2024\nDe Kamer,\ngehoord de beraadslaging,\nconstaterende dat verkeersboetes primair bedoeld zijn om de verkeersveiligheid te waarborgen en overtredingen te ontmoedigen;\noverwegende dat de hoogte van verkeersboetes in verhouding moet staan tot de aard en ernst van de overtreding en bij moet dragen aan het verbeteren van verkeersveiligheid;\nverzoekt de regering om bij het verhogen van de verkeersboetes uitsluitend het bevorderen van de verkeersveiligheidsdoelen als grondslag te nemen,\nen gaat over tot de orde van de dag.\nEl Abassi",
  "content_char_count": 694,
  "source": {
    "document_id": "0540e6a3-190d-457f-9f5d-2247b2efe47b",
    "document_nummer": "2024D36368",
    "document_soort": "Motie",
    "publication_id": "7c032e2b-860a-42b2-ab09-5987e3cbf8c6",
    "publication_content_type": "application/xml",
    "publication_length": 2026,
    "cached": false,
    "binary_path": "bronmateriaal-onbewerkt\\cache\\document_publications\\7c032e2b-860a-42b2-ab09-5987e3cbf8c6.xml"
  },
  "issues": []
}