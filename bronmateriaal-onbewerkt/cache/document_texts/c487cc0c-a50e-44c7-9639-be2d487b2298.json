{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 488\nWijziging van de Wet minimumloon en minimumvakantiebijslag in verband met een bijzondere verhoging van het wettelijk minimumloon met 1,2 procentpunt met ingang van 1 juli 2024 (Wet verhoging minimumloon 2024)\nNr.\n10\nMOTIE VAN HET LID CEDER C.S.\nVoorgesteld\n14 maart 2024\nDe Kamer,\ngehoord de beraadslaging,\nconstaterende dat werkgeverspremies, met name de Aof-premie, de laatste jaren regelmatig zijn gebruikt voor het dichten van gaten in het inkomstenkader;\noverwegende dat door de verhoging van werkgeverspremies het voor werkgevers duurder wordt om personeel in dienst te nemen, terwijl het voor zowel werkgevers als werknemers goed is dat het in dienst nemen van medewerkers betaalbaar gehouden wordt en de wig, het verschil tussen loonkosten en nettoloon, niet te groot wordt;\nverzoekt de regering om bij de begrotingsbesluitvorming, inclusief het Belastingplan, werkgeverslasten, met name de Aof-premie, voortaan niet meer als stoplap te gebruiken om gaten in de begroting te dichten,\nen gaat over tot de orde van de dag.\nCeder\nGrinwis\nFlach",
  "content_char_count": 1126,
  "source": {
    "document_id": "889671e6-310d-4639-a234-b3d9d9b23155",
    "document_nummer": "2024D10027",
    "document_soort": "Motie",
    "publication_id": "c487cc0c-a50e-44c7-9639-be2d487b2298",
    "publication_content_type": "application/xml",
    "publication_length": 2552,
    "cached": false,
    "binary_path": "bronmateriaal-onbewerkt\\cache\\document_publications\\c487cc0c-a50e-44c7-9639-be2d487b2298.xml"
  },
  "issues": []
}