{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n108\nMOTIE VAN HET LID CEDER C.S.\nVoorgesteld\n28 november 2024\nDe Kamer,\ngehoord de beraadslaging,\noverwegende dat de Kamer reeds heeft uitgesproken dat het toezicht op informeel onderwijs zich moet beperken tot situaties van strijdigheid met de rechtsorde (\n31 289, nr. 572\n);\nconstaterende dat de onderwijsinspectie het beoogde wetsvoorstel onuitvoerbaar, rechtsstatelijk kwetsbaar en niet effectief vindt;\noverwegende dat het Ministerie van JenV een rol speelt bij aspecten die te maken hebben met de strijdigheid met de rechtsorde buiten het formele onderwijs;\nverzoekt de regering, indien een wetsvoorstel aanhangig wordt gemaakt, dit voorstel vorm te geven in lijn met de uitspraak van de Kamer;\nverzoekt de regering tevens de onderwijsinspectie geen toezichtsrol te geven die volgens de inspectie niet uitvoerbaar is en die de inspectie in een kwetsbare positie brengt,\nen gaat over tot de orde van de dag.\nCeder\nStoffer\nKrul",
  "content_char_count": 1137,
  "source": {
    "document_id": "936acde0-f082-4355-805e-4bcb39ef9bf0",
    "document_nummer": "2024D46729",
    "document_soort": "Motie",
    "publication_id": "b7f0f9dd-eef2-4e0a-91ee-743447a664c1",
    "publication_content_type": "application/xml",
    "publication_length": 2730,
    "cached": false,
    "binary_path": "bronmateriaal-onbewerkt\\cache\\document_publications\\b7f0f9dd-eef2-4e0a-91ee-743447a664c1.xml"
  },
  "issues": []
}