{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 272\nInitiatiefnota van de leden Ellian en Bikker over de aanpak van antisemitisme â€“ de volgende stap\nNr.\n10\nMOTIE VAN HET LID BAMENGA\nVoorgesteld tijdens het Notaoverleg van\n27 mei 2024\nDe Kamer,\ngehoord de beraadslaging,\nconstaterende dat het aantal antisemitische incidenten in Nederland toeneemt en dat we dit nooit mogen accepteren;\noverwegende dat, zoals de Minister schrijft in reactie op de initiatiefnota, gemeentelijke antidiscriminatievoorzieningen een betekenisvolle rol kunnen spelen bij het afdoen en voorkomen van antisemitische incidenten;\nconstaterende dat uit onderzoek van het Kennisplatform Inclusief Samenleven blijkt dat slechts 37% van de gemeenten beschikt over dergelijke antidiscriminatievoorzieningen;\noverwegende dat het college van burgemeester en wethouders de wettelijke verantwoordelijkheid heeft toegang te bieden tot lokale antidiscriminatievoorzieningen;\nverzoekt de regering in overleg met de VNG ervoor te pleiten dat iedere gemeente een burgemeester of wethouder verantwoordelijk stelt voor het realiseren van antidiscriminatievoorzieningen als onderdeel van de strijd tegen antisemitisme,\nen gaat over tot de orde van de dag.\nBamenga",
  "content_char_count": 1245,
  "source": {
    "document_id": "e5454964-1fee-4bda-8b59-c47693f36716",
    "document_nummer": "2024D21469",
    "document_soort": "Motie",
    "publication_id": "8f5c3821-5b2d-49f0-9727-9282e1829a46",
    "publication_content_type": "application/xml",
    "publication_length": 2619,
    "cached": false,
    "binary_path": "bronmateriaal-onbewerkt\\cache\\document_publications\\8f5c3821-5b2d-49f0-9727-9282e1829a46.xml"
  },
  "issues": []
}