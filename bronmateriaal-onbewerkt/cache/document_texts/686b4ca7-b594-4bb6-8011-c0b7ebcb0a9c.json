{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1313\nMOTIE VAN HET LID DE HOOP C.S.\nVoorgesteld\n26 maart 2025\nDe Kamer,\ngehoord de beraadslaging,\nconstaterende dat discriminerende verzoeken aan makelaars en bemiddelaars op de woningmarkt regelmatig voorkomen;\nconstaterende dat onderzoek uitwijst dat makelaars en bemiddelaars op de woningmarkt in 73% van de gevallen meewerken aan een dergelijk verzoek;\noverwegende dat discriminatie zorgt voor kansenongelijkheid en achterstelling van veel mensen;\nverzoekt de regering om in samenspraak met brancheorganisaties tot mogelijke maatregelen te komen tegen het faciliteren van discriminatie op de woningmarkt door makelaars en verhuurbemiddelaars, hierbij een vergunningsplicht en centraal register voor makelaars mee te nemen, en de Kamer hierover te informeren,\nen gaat over tot de orde van de dag.\nDe Hoop\nBeckerman\nBamenga",
  "content_char_count": 941,
  "source": {
    "document_id": "5e68b06d-8bb4-454c-9e9b-205b1be8c5a8",
    "document_nummer": "2025D13184",
    "document_soort": "Motie",
    "publication_id": "686b4ca7-b594-4bb6-8011-c0b7ebcb0a9c",
    "publication_content_type": "application/xml",
    "publication_length": 2389,
    "cached": false,
    "binary_path": "bronmateriaal-onbewerkt\\cache\\document_publications\\686b4ca7-b594-4bb6-8011-c0b7ebcb0a9c.xml"
  },
  "issues": []
}