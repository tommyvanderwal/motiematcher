{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n607\nMOTIE VAN HET LID INGE VAN DIJK C.S.\nVoorgesteld\n28 februari 2024\nDe Kamer,\ngehoord de beraadslaging,\nconstaterende dat de totale regeldruk voor mkb-ondernemers voor 55% tot 85% bestaat uit externe kosten, die voor een deel worden veroorzaakt doordat wettelijke verplichtingen te onduidelijk en te complex zijn voor mkb-ondernemers;\noverwegende dat grote bedrijven meer mogelijkheden hebben om advies in te schakelen over het voldoen aan regels, terwijl de regeldrukkosten voor een kleine mkb-onderneming kunnen oplopen tot wel 12% van de omzet;\nverzoekt de regering in de verplichte bedrijfseffectentoets nadrukkelijk op te nemen dat bij het vaststellen van wettelijke verplichtingen als uitgangspunt wordt gesteld dat de verplichting in principe werkbaar en uitvoerbaar moet zijn binnen de eigen, ook kleine mkb-onderneming;\nverzoekt de regering bij de volgende voortgangsrapportage over de aanpak regeldruk de Kamer te informeren over de verankering van dit uitgangspunt in de beleidsvorming,\nen gaat over tot de orde van de dag.\nInge van Dijk\nWhite\nGrinwis\nFlach",
  "content_char_count": 1172,
  "source": {
    "document_id": "554d6859-ad65-4aeb-aaa4-25075f2b1f45",
    "document_nummer": "2024D07042",
    "document_soort": "Motie",
    "publication_id": "6875d97d-198c-49ea-b744-6b426eb8eb18",
    "publication_content_type": "application/xml",
    "publication_length": 2642,
    "cached": false,
    "binary_path": "bronmateriaal-onbewerkt\\cache\\document_publications\\6875d97d-198c-49ea-b744-6b426eb8eb18.xml"
  },
  "issues": []
}