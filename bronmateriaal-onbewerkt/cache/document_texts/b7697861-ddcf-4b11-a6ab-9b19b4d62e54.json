{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1334\nMOTIE VAN HET LID CHRISTINE TEUNISSEN\nVoorgesteld\n20 december 2023\nDe Kamer,\ngehoord de beraadslaging,\nconstaterende dat Nederland zich tijdens de klimaattop niet heeft aangesloten bij de alliantie van internationale exportkredietverzekeraars die zich committeren om alle verzekerde projecten in lijn te brengen met klimaatneutraliteit in 2050;\noverwegende dat met Nederlands belastinggeld nog altijd voor miljarden aan projecten wordt verzekerd in het buitenland zoals een vliegveld in Manila, een petrochemische installatie in Oman en een slachterij in Mexico;\noverwegende dat het niet wenselijk is dat er strengere regels gelden voor boeren en bedrijven in Nederland dan voor bedrijven die worden gesubsidieerd in het buitenland;\nverzoekt de regering zich alsnog aan te sluiten bij deze alliantie en projecten die in het buitenland verzekerd worden te toetsen aan dezelfde criteria als die in Nederland gelden,\nen gaat over tot de orde van de dag.\nChristine Teunissen",
  "content_char_count": 1086,
  "source": {
    "document_id": "fc15392f-c314-42ee-bfcb-a95250944231",
    "document_nummer": "2023D50759",
    "document_soort": "Motie",
    "publication_id": "b7697861-ddcf-4b11-a6ab-9b19b4d62e54",
    "publication_content_type": "application/xml",
    "publication_length": 2439,
    "cached": false,
    "binary_path": "bronmateriaal-onbewerkt\\cache\\document_publications\\b7697861-ddcf-4b11-a6ab-9b19b4d62e54.xml"
  },
  "issues": []
}