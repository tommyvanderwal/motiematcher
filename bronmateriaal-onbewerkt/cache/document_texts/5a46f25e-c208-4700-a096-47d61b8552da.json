{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2814\nMOTIE VAN DE LEDEN CEDER EN STOFFER\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat Duitsland heeft geïntervenieerd in de zaak van Zuid-Afrika tegen Israël voor het Internationaal Gerechtshof, omdat de Duitse regering de beschuldiging van Zuid-Afrika dat Israël het Genocideverdrag schendt onterecht vindt;\noverwegende, evenals de Duitse regering, dat de beschuldiging van genocide niet als politiek middel ingezet zou mogen worden;\noverwegende dat de Franse regering dezelfde opvatting hierover heeft, gezien de uitspraken van de Franse Minister van Buitenlandse Zaken Séjourné;\nverzoekt de regering zich bij de Duitse interventie aan te sluiten,\nen gaat over tot de orde van de dag\nCeder\nStoffer",
  "content_char_count": 870,
  "source": {
    "document_id": "0d5ec8e7-74ae-4045-ad0d-d799d0c83e52",
    "document_nummer": "2024D01501",
    "document_soort": "Motie",
    "publication_id": "5a46f25e-c208-4700-a096-47d61b8552da",
    "publication_content_type": "application/xml",
    "publication_length": 2363,
    "cached": false,
    "binary_path": "bronmateriaal-onbewerkt\\cache\\document_publications\\5a46f25e-c208-4700-a096-47d61b8552da.xml"
  },
  "issues": []
}