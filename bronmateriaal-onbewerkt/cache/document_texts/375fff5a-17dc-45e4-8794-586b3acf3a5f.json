{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 047\nBestuur en bestuurlijke inrichting\nNr.\n33\nMOTIE VAN HET LID CHAKOR\nVoorgesteld\n21 mei 2025\nDe Kamer,\ngehoord de beraadslaging,\nconstaterende dat veel wethouders in deeltijd worden benoemd en naar rato worden betaald;\noverwegende dat deze deeltijdwethouders in de praktijk vaak ver boven het aantal uren waarvoor zij worden benoemd moeten werken;\nvan mening dat een deeltijdfactor in de meeste gevallen geen recht meer doet aan de tijd die wethouders aan hun ambt moeten besteden en afbreuk doet aan het vak en de waardering ervan;\nverzoekt de regering te bezien hoe de deeltijdfactor voor de bezoldiging van wethouders aangepast kan worden zodat daarmee wel een realistische bezoldiging ontstaat,\nen gaat over tot de orde van de dag.\nChakor",
  "content_char_count": 818,
  "source": {
    "document_id": "5a71eb3d-6de4-487f-93fc-f2d0bdf83b2c",
    "document_nummer": "2025D23252",
    "document_soort": "Motie",
    "publication_id": "375fff5a-17dc-45e4-8794-586b3acf3a5f",
    "publication_content_type": "application/xml",
    "publication_length": 4356,
    "cached": false,
    "binary_path": "bronmateriaal-onbewerkt\\cache\\document_publications\\375fff5a-17dc-45e4-8794-586b3acf3a5f.xml"
  },
  "issues": []
}