{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 502\nToekomstige ontwikkeling van de Nederlandse postsector\nNr.\n202\nMOTIE VAN HET LID IDSINGA\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat PostNL publiekelijk heeft aangekondigd de postvoorziening te zullen versoberen en zelfs heeft gemeld te willen worden ontslagen van de wettelijke verplichting om de Universele Postdienst (UPD) uit te voeren;\noverwegende dat de UPD een publieke taak is die door wet aan PostNL is opgedragen en waarvan de continuïteit van groot maatschappelijk belang is;\noverwegende dat burgers, bedrijven en kwetsbare groepen, waaronder werknemers van postbedrijven, waaronder regionale, daarvan de dupe dreigen te worden;\nverzoekt de regering om er met alle beschikbare juridische en bestuurlijke middelen voor te zorgen dat PostNL zijn wettelijke taak blijft uitvoeren totdat de Postwet is gewijzigd en daarbij de continuïteit, betrouwbaarheid en toegankelijkheid van de postvoorziening onder alle omstandigheden te waarborgen,\nen gaat over tot de orde van de dag.\nIdsinga",
  "content_char_count": 1106,
  "source": {
    "document_id": "3f9c270c-a566-4c74-a468-56d719584cea",
    "document_nummer": "2025D42929",
    "document_soort": "Motie",
    "publication_id": "d21a3d85-f513-448d-9151-17de3579985d",
    "publication_content_type": "application/xml",
    "publication_length": 4684,
    "cached": false,
    "binary_path": "bronmateriaal-onbewerkt\\cache\\document_publications\\d21a3d85-f513-448d-9151-17de3579985d.xml"
  },
  "issues": []
}