{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 352\nUitvoering en evaluatie Participatiewet\nNr.\n316\nMOTIE VAN DE LEDEN MOHANDIS EN PALMEN\nVoorgesteld\n30 mei 2024\nDe Kamer,\ngehoord de beraadslaging,\nconstaterende dat de hardheden in de sociale zekerheid mensenlevens ontwrichten en dat de fundamentele herziening van de Participatiewet conform de drie sporen van groot belang is;\noverwegende dat verschillende gemeenten hun werkwijze ten dele al hebben aangepast aan de aangekondigde wijzigingen uit spoor 1 terwijl de wet nog behandeld moet worden;\noverwegende dat spoor 2 en 3 vragen om een fundamentele aanpassing van de Participatiewet om de bestaanszekerheid te verbeteren;\nspreekt uit dat de voorgenomen aanpassing van de hardheden in de Participatiewet doorgang moet vinden, zodat er ruimte komt voor de menselijke maat en één foutje niet langer mensenlevens verwoest,\nen gaat over tot de orde van de dag.\nMohandis\nPalmen",
  "content_char_count": 953,
  "source": {
    "document_id": "02f5371e-a1d7-41a8-8f58-84dd4d23f069",
    "document_nummer": "2024D22034",
    "document_soort": "Motie",
    "publication_id": "7bd258ac-572a-462d-8563-a161e7dcbc99",
    "publication_content_type": "application/xml",
    "publication_length": 2379,
    "cached": false,
    "binary_path": "bronmateriaal-onbewerkt\\cache\\document_publications\\7bd258ac-572a-462d-8563-a161e7dcbc99.xml"
  },
  "issues": []
}