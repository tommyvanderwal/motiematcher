{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024\nNr.\n45\nMOTIE VAN HET LID AGEMA C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat het personeelstekort in de zorg dreigt op te lopen naar 195.000 werknemers in 2033;\nconstaterende dat zorg mensenwerk is en bij oplopende personeelsproblemen steeds meer zorg ophoudt te bestaan;\nconstaterende dat 1,4 miljoen zorgmedewerkers gemiddeld 40% van hun tijd kwijt zijn aan zorg en dat hypothetisch gezien 460.000 zorgmedewerkers vrijgespeeld kunnen worden als de administratietijd halveert naar gemiddeld 20%;\nverzoekt de regering van het digitaliseren, automatiseren en afschaffen (doorlichten wet- en regelgeving vanuit het Rijk) van regeltijd een absolute topprioriteit te maken teneinde het imploderen van de zorg af te wenden,\nen gaat over tot de orde van de dag.\nAgema\nClaassen\nCrijns",
  "content_char_count": 1019,
  "source": {
    "document_id": "d01e3852-bf13-4a77-be0f-b0908fa2ebce",
    "document_nummer": "2024D02647",
    "document_soort": "Motie",
    "publication_id": "de57d24f-0b61-4327-a807-1c38cc2bb44f",
    "publication_content_type": "application/xml",
    "publication_length": 2520,
    "cached": false,
    "binary_path": "bronmateriaal-onbewerkt\\cache\\document_publications\\de57d24f-0b61-4327-a807-1c38cc2bb44f.xml"
  },
  "issues": []
}