{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n29 826\nIndustriebeleid\nNr.\n273\nMOTIE VAN HET LID ROODERKERK\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat het kabinet vooral inzet op vraagcreatie voor bestaande sectoren zoals staal en chemie;\noverwegende dat juist nieuwe groene producten en innovatieve bedrijven essentieel zijn om de transitie te versnellen en Nederland internationaal concurrerend te houden;\noverwegende dat het kabinet wel inzet op een versterkte aanpak van nieuwe industrie, maar geen expliciet beleid formuleert voor vraagcreatie naar hun producten;\nvan mening dat vraagcreatie niet alleen de bestaande industrie moet ondersteunen, maar ook nieuwe spelers een markt moet geven;\nverzoekt de regering om bij de verdere uitwerking van beleid voor groene marktcreatie de scope te verbreden, en expliciet ruimte en instrumenten te reserveren voor de opschaling van nieuwe groene producten en innovatieve bedrijven,\nen gaat over tot de orde van de dag.\nRooderkerk",
  "content_char_count": 1037,
  "source": {
    "document_id": "f10e239e-f5d1-43a0-8c7a-399abc62cd47",
    "document_nummer": "2025D42938",
    "document_soort": "Motie",
    "publication_id": "addd72c0-2a88-4e54-b2b6-f224a581c5b3",
    "publication_content_type": "application/xml",
    "publication_length": 4592,
    "cached": false,
    "binary_path": "bronmateriaal-onbewerkt\\cache\\document_publications\\addd72c0-2a88-4e54-b2b6-f224a581c5b3.xml"
  },
  "issues": []
}