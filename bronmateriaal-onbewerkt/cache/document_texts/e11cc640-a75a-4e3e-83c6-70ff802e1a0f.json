{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1162\nMOTIE VAN DE LEDEN OLGER VAN DIJK EN VELTMAN\nVoorgesteld\n19 februari 2025\nDe Kamer,\ngehoord de beraadslaging,\nconstaterende dat er in het verkeer nog altijd veel hinder, onveilige situaties en ongevallen met fatbikes zijn, waarbij de helft van het aantal slachtoffers tussen de 10 en de 14 jaar is;\nconstaterende dat de aangenomen motie-Veltman/Olger van Dijk (\n29 398, nr. 1115\n) verzoekt alleen voor fatbikes een minimumleeftijd van 14 jaar en een helmplicht in te voeren;\noverwegende dat volgens het DTV-rapport een aparte voertuigcategorie voor alleen fatbikes lastig te maken is, maar dat de kenmerken gewicht en koppel wel in regelgeving zijn vast te leggen en een relatie hebben met verkeersveiligheid;\noverwegende dat fatbikes een hoger gewicht en koppel hebben dan veel reguliere e-bikes;\nverzoekt de regering zich onverminderd in te blijven zetten om een helmplicht en minimumleeftijd van 14 jaar voor fatbikes mogelijk te maken, en daarbij specifiek te kijken naar een aparte voertuigcategorie zware e-bikes op basis van gewicht en/of koppel,\nen gaat over tot de orde van de dag.\nOlger van Dijk\nVeltman",
  "content_char_count": 1231,
  "source": {
    "document_id": "4a3909d8-23ff-4a6c-9a8a-d7a5908f950c",
    "document_nummer": "2025D07094",
    "document_soort": "Motie",
    "publication_id": "e11cc640-a75a-4e3e-83c6-70ff802e1a0f",
    "publication_content_type": "application/xml",
    "publication_length": 2748,
    "cached": false,
    "binary_path": "bronmateriaal-onbewerkt\\cache\\document_publications\\e11cc640-a75a-4e3e-83c6-70ff802e1a0f.xml"
  },
  "issues": []
}