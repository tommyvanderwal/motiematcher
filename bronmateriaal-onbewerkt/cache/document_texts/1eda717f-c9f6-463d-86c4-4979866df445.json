{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1151\nMOTIE VAN DE LEDEN PATERNOTTE EN PIERIK\nVoorgesteld\n8 februari 2024\nDe Kamer,\ngehoord de beraadslaging,\nconstaterende dat er een tekort is van 24.000 studentenwoningen en dat dit dreigt op te lopen tot 60.000 studentenwoningen;\nconstaterende dat er bij bouwlocatie Kronenburg, vlakbij Amsterdam, plannen liggen voor meer dan 2.500 studentenwoningen;\nconstaterende dat gemeenten, provincie, omwonenden, studenten, onderwijsinstellingen, bouwers en de woningcorporatie voorstander van deze woningen zijn Ã©n dat er snel met de bouw kan worden begonnen;\nconstaterende dat nu slechts 438 studentenwoningen gebouwd gaan worden vanwege geluidshinder, hoewel de Amsterdamse GGD al in 2018 concludeerde dat studenten nauwelijks effecten op de gezondheid ervaren vanwege vliegtuiggeluid;\nconstaterende dat er geen concrete alternatieve plannen nabij Amsterdam bestaan om de meer dan 2.000 geschrapte studentenwoningen bij Kronenburg te ondervangen;\nconstaterende dat hierdoor de aantallen uit de door de Minister, provincie en gemeenten ondertekende Woondeal Metropoolregio Amsterdam niet gehaald dreigen te worden;\nconstaterende dat we door de woningnood niet de luxe hebben om bestaande bouwplannen niet volledig te benutten;\nverzoekt de regering ervoor te zorgen dat er zo snel als mogelijk gestart kan worden met de bouw bij Kronenburg;\nverzoekt de regering scenario's te ontwikkelen waarin de meer dan 2.000 studentenwoningen toch gebouwd kunnen worden, bij Kronenburg of op alternatieve plekken nabij Amsterdam,\nen gaat over tot de orde van de dag.\nPaternotte\nPierik",
  "content_char_count": 1683,
  "source": {
    "document_id": "7f8843ed-c995-4784-81e7-c7baec493d5d",
    "document_nummer": "2024D04639",
    "document_soort": "Motie",
    "publication_id": "1eda717f-c9f6-463d-86c4-4979866df445",
    "publication_content_type": "application/xml",
    "publication_length": 3265,
    "cached": false,
    "binary_path": "bronmateriaal-onbewerkt\\cache\\document_publications\\1eda717f-c9f6-463d-86c4-4979866df445.xml"
  },
  "issues": []
}