{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n929\nMOTIE VAN DE LEDEN BUSHOFF EN DIJK\nVoorgesteld\n21 mei 2025\nDe Kamer,\ngehoord de beraadslaging,\noverwegende dat niet alle zelfstandige behandelcentra (zbc's) gecontracteerd zijn bij een zorgverzekeraar, waardoor niet alle zbc's afspraken hebben over de kwaliteit van zorg, wachtlijsten en kosten, en zorgverzekeraars minder controle kunnen uitoefenen op de declaraties;\noverwegende dat bij zbc's doorgaans minder zicht is op winststromen, financiële stromen en eigenaarschap dan bij reguliere ziekenhuizen;\nverzoekt de regering om meer voorwaarden te stellen voor niet-gecontracteerde zorg bij zbc's, met daarbij extra aandacht voor de kwaliteit van zorg, winststromen en financiële stromen,\nen gaat over tot de orde van de dag.\nBushoff\nDijk",
  "content_char_count": 845,
  "source": {
    "document_id": "311b9aa1-19b1-4221-bf64-1d0a4eb7c1b7",
    "document_nummer": "2025D22847",
    "document_soort": "Motie",
    "publication_id": "0de919ce-3c67-49a9-904e-6dd213b94ddb",
    "publication_content_type": "application/xml",
    "publication_length": 4494,
    "cached": false,
    "binary_path": "bronmateriaal-onbewerkt\\cache\\document_publications\\0de919ce-3c67-49a9-904e-6dd213b94ddb.xml"
  },
  "issues": []
}