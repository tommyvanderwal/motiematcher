{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n744\nMOTIE VAN HET LID SOEPBOER\nVoorgesteld\n4 september 2024\nDe Kamer,\ngehoord de beraadslaging,\nconstaterende dat er op dit moment sprake is van gedeelde financiering en gedeelde verantwoordelijkheid als het gaat om het vormgeven van vve;\nconstaterende dat gemeenten en onderwijs samen afspraken moeten maken, nakomen en evalueren om vve goed te kunnen laten functioneren;\nconstaterende dat slechts in 56 van de 342 gemeenten dat goed gebeurt;\noverwegende dat de inspectie gemeenten in haar toezicht alleen kan aanspreken op de vraag of ze resultaatafspraken maken, maar geen formele mogelijkheid heeft om te sturen op de evaluatie of de inhoud daarvan;\nverzoekt de regering maatregelen te treffen zodat er ook een juridische verplichting komt voor het evalueren van de afspraken en de inspectie ook kan sturen op de evaluatie daarvan,\nen gaat over tot de orde van de dag.\nSoepboer",
  "content_char_count": 981,
  "source": {
    "document_id": "2f182188-2731-428d-ba0c-a9e9357b453c",
    "document_nummer": "2024D31434",
    "document_soort": "Motie",
    "publication_id": "30d3c2f7-4056-499c-83ff-1815cb3c57af",
    "publication_content_type": "application/xml",
    "publication_length": 2354,
    "cached": false,
    "binary_path": "bronmateriaal-onbewerkt\\cache\\document_publications\\30d3c2f7-4056-499c-83ff-1815cb3c57af.xml"
  },
  "issues": []
}