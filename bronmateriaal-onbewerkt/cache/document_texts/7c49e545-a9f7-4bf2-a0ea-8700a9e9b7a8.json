{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nVoorjaarsnota 2024\nNr.\n7\nMOTIE VAN HET LID VAN HIJUM C.S.\nVoorgesteld\n4 juni 2024\nDe Kamer,\ngehoord de beraadslaging,\nconstaterende dat in de Voorjaarsnota 1,7 miljard euro wordt vrijgemaakt om het vestigingsklimaat voor de microchipsector te verbeteren, met Brainport Eindhoven als geografisch zwaartepunt;\noverwegende dat de opgave om hightechtalent op te leiden en te binden zich niet beperkt tot de regio Eindhoven, en dat ook bedrijvenclusters in met name de regio's Delft, Twente, Arnhem-Nijmegen, Almere en Groningen onderdeel zijn van de sterke Nederlandse halfgeleiderketen;\noverwegende dat het politiek breed omarmde advies «Elke regio telt» adviseerde om de investeringslogica van de rijksoverheid te veranderen door niet langer vanzelfsprekend sterker te maken wat al sterk is;\nverzoekt de regering om te borgen dat de beschikbare 882 miljoen euro voor het opleiden van talent en onderzoek evenwichtig wordt verdeeld over de betrokken regio's,\nen gaat over tot de orde van de dag.\nVan Hijum\nVermeer\nFlach",
  "content_char_count": 1094,
  "source": {
    "document_id": "39ec9be2-87f8-41ea-a42b-d45af8993142",
    "document_nummer": "2024D23048",
    "document_soort": "Motie",
    "publication_id": "7c49e545-a9f7-4bf2-a0ea-8700a9e9b7a8",
    "publication_content_type": "application/xml",
    "publication_length": 2541,
    "cached": false,
    "binary_path": "bronmateriaal-onbewerkt\\cache\\document_publications\\7c49e545-a9f7-4bf2-a0ea-8700a9e9b7a8.xml"
  },
  "issues": []
}