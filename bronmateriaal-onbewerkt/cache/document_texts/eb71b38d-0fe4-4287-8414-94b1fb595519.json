{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1355\nMOTIE VAN HET LID WIJEN-NASS\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat de Minister een instructieregel in consultatie heeft die gemeenten verplicht om medewerking te verlenen aan het legaliseren van permanente bewoning in recreatiewoningen door bewoners die daar vóór 16 mei 2024 woonden;\noverwegende dat eerder aangenomen moties al opriepen tot stoppen met handhaving van permanente bewoning;\nconstaterende dat verschillende gemeenten desondanks blijven handhaven, hoge dwangsommen opleggen en bewoners onder druk zetten;\noverwegende dat dit leidt tot schrijnende situaties, rechtsongelijkheid en onrust, terwijl landelijke oplossingen in aantocht zijn;\nverzoekt de regering om gemeenten nogmaals op te roepen de menselijke maat te hanteren bij permanente bewoners op vakantieparken totdat de landelijke regelgeving is vastgesteld en in werking is getreden,\nen gaat over tot de orde van de dag.\nWijen-Nass",
  "content_char_count": 1064,
  "source": {
    "document_id": "2fe7a048-3f25-4018-86c8-7b4ad618b5c9",
    "document_nummer": "2025D29801",
    "document_soort": "Motie",
    "publication_id": "eb71b38d-0fe4-4287-8414-94b1fb595519",
    "publication_content_type": "application/xml",
    "publication_length": 4714,
    "cached": false,
    "binary_path": "bronmateriaal-onbewerkt\\cache\\document_publications\\eb71b38d-0fe4-4287-8414-94b1fb595519.xml"
  },
  "issues": []
}