{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4140\nMOTIE VAN HET LID KRÖGER\nVoorgesteld\n11 september 2025\nDe Kamer,\ngehoord de beraadslaging,\nconstaterende dat het voorstel van de EU is dat het klimaatdoel voor 2040 voor 3% mag worden gerealiseerd met koolstofkredieten;\noverwegende dat uit recent onderzoek blijkt dat op dit moment minder dan 16% van de uitgegeven koolstofkredieten daadwerkelijk tot gekwantificeerde broeikasgasreductie leidt;\noverwegende dat de Wetenschappelijke Klimaatraad van de EU dringend heeft geadviseerd om CO2-compensatie geen onderdeel uit te laten maken van het klimaatdoel;\nverzoekt de regering om er in Brussel voor te pleiten de inzet van koolstofkredieten tot het minimum te beperken;\nverzoekt de regering om er in Brussel voor te pleiten dat koolstofkredieten enkel mogen worden ingezet als een effectbeoordeling is uitgevoerd met onderbouwing van het percentage en een inschatting van de kosten;\nverzoekt de regering om er in Brussel voor te pleiten dat enkel hoogwaardige koolstofkredieten mogen worden ingezet,\nen gaat over tot de orde van de dag.\nKröger",
  "content_char_count": 1211,
  "source": {
    "document_id": "e574a87e-980a-4640-b049-86bcd21533b8",
    "document_nummer": "2025D38594",
    "document_soort": "Motie",
    "publication_id": "7af2b179-4933-465a-b36e-a35c6c9f57c6",
    "publication_content_type": "application/xml",
    "publication_length": 4889,
    "cached": false,
    "binary_path": "bronmateriaal-onbewerkt\\cache\\document_publications\\7af2b179-4933-465a-b36e-a35c6c9f57c6.xml"
  },
  "issues": []
}