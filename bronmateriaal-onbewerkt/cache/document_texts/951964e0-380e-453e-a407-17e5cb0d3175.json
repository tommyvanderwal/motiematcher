{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 839\nJeugdzorg\nNr.\n1102\nMOTIE VAN HET LID SLAGT-TICHELMAN C.S.\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat het demissionaire kabinet van plan is een eigen bijdrage in de jeugdzorg in te voeren;\nconstaterende dat het vragen van een eigen bijdrage in strijd is met het Internationaal Verdrag inzake de rechten van het kind, waarin staat dat kinderen nooit noodzakelijke zorg mag worden onthouden omdat ouders die niet kunnen betalen;\nconstaterende dat financiële drempels hulp uitstellen, preventie ondermijnen en leiden tot zwaardere, duurdere zorg op de lange termijn;\noverwegende dat een eerdere invoering van de eigen bijdrage in de ggz desastreus uitpakte en is teruggedraaid;\nverzoekt de regering af te zien van de invoering van de eigen bijdrage in de jeugdzorg en de voorbereidingen voor dit wetsvoorstel te staken,\nen gaat over tot de orde van de dag.\nSlagt-Tichelman\nWesterveld\nDobbe\nKoekkoek\nKostić",
  "content_char_count": 1017,
  "source": {
    "document_id": "efcbb480-a589-4973-bf11-d198c7533254",
    "document_nummer": "2025D42919",
    "document_soort": "Motie",
    "publication_id": "951964e0-380e-453e-a407-17e5cb0d3175",
    "publication_content_type": "application/xml",
    "publication_length": 4985,
    "cached": false,
    "binary_path": "bronmateriaal-onbewerkt\\cache\\document_publications\\951964e0-380e-453e-a407-17e5cb0d3175.xml"
  },
  "issues": []
}