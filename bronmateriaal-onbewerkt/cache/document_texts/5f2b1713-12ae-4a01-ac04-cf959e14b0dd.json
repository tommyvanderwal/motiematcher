{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 517\nVeiligheidsregio’s\nNr.\n259\nMOTIE VAN HET LID AARDEMA\nVoorgesteld\n27 juni 2024\nDe Kamer,\ngehoord de beraadslaging,\nconstaterende dat uit het rapport «Leren van twee vuurwerkrampen» van de Universiteit Twente blijkt dat consumentenvuurwerk dat in een opslag ligt, toch massa-explosief kan reageren bij brand, ondanks dat de vuurwerkopslag voldoet aan de huidige regelgeving;\nconstaterende dat omwonenden gevaar kunnen lopen bij brand in een vuurwerkopslag;\nconstaterende dat voor vuurwerkopslagen van consumentenvuurwerk van meer dan 10.000 kilo een vergunningplicht geldt;\noverwegende dat het voor ondernemers een financiële opgave is de vuurwerkopslagen te verplaatsen;\nverzoekt de regering te onderzoeken of de opslagen van meer dan 10.000 kilo consumentenvuurwerk op een voldoende veilige afstand liggen ten opzichte van omwonenden, indien de vuurwerkopslag tot massa-explosie zou komen;\nverzoekt de regering, indien blijkt dat vuurwerkopslagen zich niet op een veilige afstand bevinden, bij nieuwe vergunningaanvragen pas over te gaan tot verlening en bij huidige vergunningen pas over te gaan tot verlenging, indien een voldoende veilige afstand is gewaarborgd,\nen gaat over tot de orde van de dag.\nAardema",
  "content_char_count": 1288,
  "source": {
    "document_id": "b3156cf7-8dab-4967-9173-fc45c8ada9ce",
    "document_nummer": "2024D27410",
    "document_soort": "Motie",
    "publication_id": "5f2b1713-12ae-4a01-ac04-cf959e14b0dd",
    "publication_content_type": "application/xml",
    "publication_length": 2687,
    "cached": false,
    "binary_path": "bronmateriaal-onbewerkt\\cache\\document_publications\\5f2b1713-12ae-4a01-ac04-cf959e14b0dd.xml"
  },
  "issues": []
}