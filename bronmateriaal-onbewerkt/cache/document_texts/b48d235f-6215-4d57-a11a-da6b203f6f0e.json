{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n160\nMOTIE VAN DE LEDEN WESTERVELD EN PIJPELINK\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat uit de Schoolkostenmonitor blijkt dat de vrijwillige ouderbijdrage nog steeds zorgt voor kansenongelijkheid tussen leerlingen, omdat er verschillen ontstaan tussen scholen met een kapitaalkrachtige en een minder kapitaalkrachtige ouderpopulatie;\nvan oordeel dat ook minder kapitaalkrachtige ouders hun kind moeten kunnen sturen naar de school van hun voorkeur;\noverwegende dat uit het onderzoek naar de juridische haalbaarheid van het afschaffen dan wel limiteren van de vrijwillige ouderbijdrage blijkt dat dit juridisch haalbaar is;\nverzoekt de regering om de vrijwillige ouderbijdrage af te schaffen,\nen gaat over tot de orde van de dag.\nWesterveld\nPijpelink",
  "content_char_count": 996,
  "source": {
    "document_id": "d5aa5b70-c194-4b34-b248-60a56389f061",
    "document_nummer": "2025D03264",
    "document_soort": "Motie",
    "publication_id": "b48d235f-6215-4d57-a11a-da6b203f6f0e",
    "publication_content_type": "application/xml",
    "publication_length": 2476,
    "cached": false,
    "binary_path": "bronmateriaal-onbewerkt\\cache\\document_publications\\b48d235f-6215-4d57-a11a-da6b203f6f0e.xml"
  },
  "issues": []
}