{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXX\nVaststelling van de begrotingsstaat van het Ministerie van Asiel en Migratie (XX) voor het jaar 2025\nNr.\n33\nMOTIE VAN HET LID VAN ZANTEN\nVoorgesteld\n7 november 2024\nDe Kamer,\ngehoord de beraadslaging,\noverwegende dat er een breed pakket aan asielmaatregelen ligt en dat dit strenge en sobere asielnoodmaatregelenpakket duidelijk gecommuniceerd moet worden in landen van herkomst;\noverwegende dat actief campagne voeren om asielzoekers te ontmoedigen naar Nederland te komen een afschrikwekkend karakter kent waardoor mensen niet of naar andere landen zullen afreizen;\nverzoekt de regering om, zoals in Zweden zeer effectief is gebleken, in al haar externe communicatie in herkomstlanden (met behulp van ambassades) kenbaar te maken dat Nederland het strengste en soberste asielbeleid van Europa voert,\nen gaat over tot de orde van de dag.\nVan Zanten",
  "content_char_count": 930,
  "source": {
    "document_id": "afbec77e-1ef1-45a2-a1cf-a46d14d12063",
    "document_nummer": "2024D42688",
    "document_soort": "Motie",
    "publication_id": "1a67463d-2fb3-4416-bce9-2a03fc579718",
    "publication_content_type": "application/xml",
    "publication_length": 2314,
    "cached": false,
    "binary_path": "bronmateriaal-onbewerkt\\cache\\document_publications\\1a67463d-2fb3-4416-bce9-2a03fc579718.xml"
  },
  "issues": []
}