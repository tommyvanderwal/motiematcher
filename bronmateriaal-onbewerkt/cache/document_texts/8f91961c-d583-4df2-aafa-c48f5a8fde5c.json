{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n579\nMOTIE VAN HET LID ROODERKERK C.S.\nVoorgesteld\n11 juni 2025\nDe Kamer,\ngehoord de beraadslaging,\nconstaterende dat de ABN AMRO en Rabobank aangeven dat er forse economische schade ontstaat door overstromingen, funderingsproblemen en gebrekkig geïsoleerde woningen;\nconstaterende dat Ecorys becijfert dat nu niet voldoende investeren in het net kan resulteren in het mislopen van 30 miljard per jaar aan maatschappelijke opbrengsten;\nconstaterende dat de Rekenkamer becijfert dat de vermeden kosten voor netverzwaring niet mee zijn genomen in de subsidies voor warmtenetten;\nvan mening dat het nodig is om deze en andere onderzoeken samen te voegen om zo een integraal beeld te krijgen van de kosten van niet handelen op het gebied van klimaat- en energiebeleid;\nverzoekt de regering een syntheseonderzoek uit te voeren op het gebied van de verborgen kosten van niet handelen in klimaat- en energiebeleid, en dit voor het einde van het jaar aan de Kamer te sturen,\nen gaat over tot de orde van de dag.\nRooderkerk\nKröger\nTeunissen\nGrinwis.",
  "content_char_count": 1165,
  "source": {
    "document_id": "69272f2f-3bf1-450f-ba8d-0f2276aefb09",
    "document_nummer": "2025D27085",
    "document_soort": "Motie",
    "publication_id": "8f91961c-d583-4df2-aafa-c48f5a8fde5c",
    "publication_content_type": "application/xml",
    "publication_length": 5134,
    "cached": false,
    "binary_path": "bronmateriaal-onbewerkt\\cache\\document_publications\\8f91961c-d583-4df2-aafa-c48f5a8fde5c.xml"
  },
  "issues": []
}