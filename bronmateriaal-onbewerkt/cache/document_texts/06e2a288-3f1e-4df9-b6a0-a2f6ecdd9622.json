{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n939\nMOTIE VAN HET LID VAN NISPEN C.S.\nVoorgesteld\n8 april 2025\nDe Kamer,\ngehoord de beraadslaging,\noverwegende dat met het intensiveren van het gebruik van de OM-strafbeschikkingen het belang van goede rechtsbescherming toeneemt en dat uit onderzoeken in het verleden en uit de praktijk klinkt dat dit nog steeds voor verbetering vatbaar is;\nconstaterende dat als gevolg van de motie-Koops (\n36 327, nr. 68\n) de schriftelijke informatieverstrekking vanuit het OM aan de verdachte verbeterd wordt;\noverwegende dat aangehouden verdachten aan wie een OM-strafbeschikking wordt uitgereikt nog niet in alle regio's en in alle gevallen voldoende afdoeningsbijstand krijgen aangeboden;\nverzoekt de regering in overleg met het OM te treden om te bezien hoe de tijdige beschikbaarheid van informatie en processtukken aan de verdediging om goede bijstand te kunnen leveren verbeterd kan worden en hoe daarnaast, zolang de Wet versterking rechtsbijstand in het strafproces nog niet in werking is getreden, ook de afdoeningsbijstand in de praktijk aangeboden wordt,\nen gaat over tot de orde van de dag.\nVan Nispen\nSix Dijkstra\nLahlah\nKrul\nEl Abassi",
  "content_char_count": 1244,
  "source": {
    "document_id": "3a53f6e5-bc35-4ddb-985a-fa8478644413",
    "document_nummer": "2025D15651",
    "document_soort": "Motie",
    "publication_id": "06e2a288-3f1e-4df9-b6a0-a2f6ecdd9622",
    "publication_content_type": "application/xml",
    "publication_length": 2805,
    "cached": false,
    "binary_path": "bronmateriaal-onbewerkt\\cache\\document_publications\\06e2a288-3f1e-4df9-b6a0-a2f6ecdd9622.xml"
  },
  "issues": []
}