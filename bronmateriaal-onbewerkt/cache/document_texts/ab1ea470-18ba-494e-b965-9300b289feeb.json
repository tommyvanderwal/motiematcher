{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 450\nRegels omtrent de instelling van het Adviescollege toetsing regeldruk (Instellingswet Adviescollege toetsing regeldruk)\nNr.\n35\nMOTIE VAN HET LID GRINWIS C.S.\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat het Adviescollege toetsing regeldruk (ATR) met behulp van een toetsingskader zijn advies helder structureert;\nconstaterende dat de regering in de memorie van toelichting dit kader niet overneemt, en het daardoor soms onduidelijk is of alle adviespunten zijn\novergenomen en wat de motivatie van het eventueel niet opvolgen is;\nverzoekt de regering de reactie van de regering op het advies van het ATR in de memorie van toelichting te verduidelijken door in de memorie per adviespunt toe te lichten op welke manier het advies is opgevolgd dan wel te motiveren waarom het advies niet is opgevolgd,\nen gaat over tot de orde van de dag.\nGrinwis\nInge van Dijk\nFlach",
  "content_char_count": 978,
  "source": {
    "document_id": "4122fafa-2b37-4be5-bb99-28e238618384",
    "document_nummer": "2025D05984",
    "document_soort": "Motie",
    "publication_id": "ab1ea470-18ba-494e-b965-9300b289feeb",
    "publication_content_type": "application/xml",
    "publication_length": 2476,
    "cached": false,
    "binary_path": "bronmateriaal-onbewerkt\\cache\\document_publications\\ab1ea470-18ba-494e-b965-9300b289feeb.xml"
  },
  "issues": []
}