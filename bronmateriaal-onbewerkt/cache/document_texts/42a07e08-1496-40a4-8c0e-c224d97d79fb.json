{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1232\nMOTIE VAN HET LID MUTLUER\nVoorgesteld\n6 november 2024\nDe Kamer,\ngehoord de beraadslaging,\noverwegende dat deze regering zich in het hoofdlijnenakkoord heeft uitgesproken voor zichtbare aanwezigheid en meer politie en politieposten in wijken, in buurten en in de regio;\nvan mening dat de sluiting van het politiebureau in Wolvega niet past bij dat voornemen;\nvan mening dat het opheffen van politiebureaus in dorpen en wijken ten koste gaat van de verbinding met de samenleving en het vertrouwen in de politie;\nverzoekt de regering om de leiding van de Eenheid Noord-Nederland te\nverzoeken alsnog in overleg te treden met de burgemeesters van de driehoek Zuidoost-Frysl√¢n en te komen tot een passende oplossing voor het bureau in Wolvega en in de tussentijd geen onomkeerbare stappen te zetten;\nverzoekt de regering voorts om per regio in beeld te brengen welke knelpunten er zijn ten aanzien van de huisvesting en zichtbaarheid van de politie en hiervoor oplossingen aan te dragen,\nen gaat over tot de orde van de dag.\nMutluer",
  "content_char_count": 1121,
  "source": {
    "document_id": "b3e7d44d-f904-4be8-b825-7fd76ef494da",
    "document_nummer": "2024D42474",
    "document_soort": "Motie",
    "publication_id": "42a07e08-1496-40a4-8c0e-c224d97d79fb",
    "publication_content_type": "application/xml",
    "publication_length": 2568,
    "cached": false,
    "binary_path": "bronmateriaal-onbewerkt\\cache\\document_publications\\42a07e08-1496-40a4-8c0e-c224d97d79fb.xml"
  },
  "issues": []
}