{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n106\nMOTIE VAN DE LEDEN BIKKER EN VEDDER\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\noverwegende dat het NCG in het afgelopen jaar een groot aantal besluiten «op norm» heeft genomen;\noverwegende dat er twijfels zijn gerezen over de kwaliteit van de bouwtechnische onderzoeken die ten grondslag liggen aan besluiten «op norm»;\noverwegende dat in geval van bezwaar tegen dergelijke besluiten in voorkomende gevallen hetzelfde bouwtechnische bureau dat het oorspronkelijke rapport heeft opgesteld de herbeoordeling uitvoert;\nverzoekt de regering met de NCG te waarborgen dat een herbeoordeling van een bouwtechnisch rapport als grond voor een besluit «op norm» altijd uitgevoerd wordt door een ander bouwtechnisch bureau, als een bewoner dat verzoekt,\nen gaat over tot de orde van de dag.\nBikker\nVedder",
  "content_char_count": 1065,
  "source": {
    "document_id": "e0799fc2-8376-422e-8f0e-acf6ab461a86",
    "document_nummer": "2024D47084",
    "document_soort": "Motie",
    "publication_id": "4ee701b8-64a0-4239-bd4d-4b73770fd80c",
    "publication_content_type": "application/xml",
    "publication_length": 2550,
    "cached": false,
    "binary_path": "bronmateriaal-onbewerkt\\cache\\document_publications\\4ee701b8-64a0-4239-bd4d-4b73770fd80c.xml"
  },
  "issues": []
}