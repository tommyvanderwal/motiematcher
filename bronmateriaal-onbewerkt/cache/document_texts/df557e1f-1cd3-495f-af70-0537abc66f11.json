{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1120\nMOTIE VAN DE LEDEN STULTIENS EN PATERNOTTE\nVoorgesteld tijdens het Notaoverleg van\n15 april 2024\nDe Kamer,\ngehoord de beraadslaging,\nconstaterende dat de Minister onderwijsinstellingen heeft opgeroepen om het wettelijk collegegeld te rekenen voor studenten uit Oekraïne, maar hiervoor geen middelen beschikbaar heeft gesteld;\nconstaterende dat een deel van de instellingen aan deze oproep geen gehoor heeft gegeven;\noverwegende dat deze groep studenten hierdoor duizenden euro's per jaar duurder uit is en mede hierdoor niet gaat studeren;\nverzoekt de regering om het reguliere Nederlandse collegegeld ook te hanteren voor studenten uit Oekraïne en deze incidentele uitgave te betalen door budgettaire meevallers op de rijksbegroting bij de Voorjaarsnota 2024,\nen gaat over tot de orde van de dag.\nStultiens\nPaternotte",
  "content_char_count": 955,
  "source": {
    "document_id": "8bcde4c2-f049-4561-ad30-fa2b7ae9ff15",
    "document_nummer": "2024D15142",
    "document_soort": "Motie",
    "publication_id": "df557e1f-1cd3-495f-af70-0537abc66f11",
    "publication_content_type": "application/xml",
    "publication_length": 2382,
    "cached": false,
    "binary_path": "bronmateriaal-onbewerkt\\cache\\document_publications\\df557e1f-1cd3-495f-af70-0537abc66f11.xml"
  },
  "issues": []
}