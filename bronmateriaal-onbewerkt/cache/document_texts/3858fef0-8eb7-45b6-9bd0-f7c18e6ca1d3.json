{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVoorjaarsnota 2025\nNr.\n22\nMOTIE VAN HET LID FLACH C.S.\nVoorgesteld\n18 juni 2025\nDe Kamer,\ngehoord de beraadslaging,\noverwegende dat de inrichting van het huidige belastingstelsel in sommige gevallen leidt tot onrechtvaardige uitkomsten, waaronder tot een grote belastingkloof tussen een- en tweeverdieners;\nconstaterende dat vorig jaar de eerste stappen zijn gezet om die kloof te verkleinen, mede als gevolg van het aangenomen amendement-Stoffer c.s. (\n36 602, nr. 99\n), waardoor de overdraagbaarheid van de algemene heffingskorting ook voor werkende eenverdieners heringevoerd wordt;\noverwegende dat het wenselijk is dat deze zo snel mogelijk wordt heringevoerd, dat de doelgroep uitgebreid wordt en de overdraagbaarheid structureel gemaakt wordt;\nverzoekt de regering in het Belastingplan 2026 voorstellen te doen om de kloof tussen een- en tweeverdieners te verkleinen, daarbij een uitbreiding van de overdraagbaarheid van de algemene heffingskorting op te nemen door de doelgroep uit te breiden en de regeling structureel te maken, en daarvoor in ieder geval de structurele overdekking in het genoemde amendement als dekking in te zetten,\nen gaat over tot de orde van de dag.\nFlach\nGrinwis\nInge van Dijk",
  "content_char_count": 1286,
  "source": {
    "document_id": "161e5ad8-51ec-4a42-bbf0-838c84cc4c4f",
    "document_nummer": "2025D28762",
    "document_soort": "Motie",
    "publication_id": "3858fef0-8eb7-45b6-9bd0-f7c18e6ca1d3",
    "publication_content_type": "application/xml",
    "publication_length": 5099,
    "cached": false,
    "binary_path": "bronmateriaal-onbewerkt\\cache\\document_publications\\3858fef0-8eb7-45b6-9bd0-f7c18e6ca1d3.xml"
  },
  "issues": []
}