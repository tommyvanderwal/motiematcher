{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is â€“ Strategie voor Buitenlandse Handel en Ontwikkelingssamenwerking\nNr.\n105\nMOTIE VAN DE LEDEN DOBBE EN HIRSCH\nVoorgesteld\n3 oktober 2024\nDe Kamer,\ngehoord de beraadslaging,\nconstaterende dat vrouwen en meisjes in vele landen te kampen hebben met ongelijke toegang tot zorg, grote gezondheidsuitdagingen zoals onbedoelde zwangerschappen en seksueel overdraagbare aandoeningen, en geen zeggenschap hebben over hun eigen lichaam;\nconstaterende dat het kabinet zichzelf met de mondiale gezondheidsstrategie ten minste tot en met 2030 gecommitteerd heeft aan het wereldwijd verbeteren van de (seksuele) gezondheid en rechten van vrouwen en meisjes;\nconstaterende dat Nederland jarenlange kennis, ervaring en expertise heeft op het gebied van seksuele en reproductieve gezondheid en rechten (SRGR), en de rechten van vrouwen, meisjes en kwetsbare groepen;\noverwegende dat het regeerprogramma vraagt om juist internationaal in te zetten op thema's waar Nederland toegevoegde waarde heeft;\nverzoekt de regering om de gezondheid en rechten van vrouwen en meisjes, in het bijzonder seksuele en reproductieve gezondheid en rechten (SRGR), een speerpunt van het internationale beleid te laten blijven en hier voldoende middelen voor vrij te blijven maken,\nen gaat over tot de orde van de dag.\nDobbe\nHirsch",
  "content_char_count": 1401,
  "source": {
    "document_id": "d7527015-517b-4d45-9c7d-87c41fd29b56",
    "document_nummer": "2024D36430",
    "document_soort": "Motie",
    "publication_id": "be4ba1c4-5191-412a-884a-ae4726a0900e",
    "publication_content_type": "application/xml",
    "publication_length": 2848,
    "cached": false,
    "binary_path": "bronmateriaal-onbewerkt\\cache\\document_publications\\be4ba1c4-5191-412a-884a-ae4726a0900e.xml"
  },
  "issues": []
}