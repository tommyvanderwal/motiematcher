{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n80\nMOTIE VAN HET LID POSTMA C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat het vereveningsfonds met een tarieflimiet huishoudens kan beschermen tegen extreem hoge kosten;\noverwegende dat het oneerlijk is dat alleen de gebruikers van warmtenetten meebetalen aan het vereveningsfonds, omdat warmtenetten verzwaring van het elektriciteitsnet voorkomen en dit ten bate komt aan alle Nederlanders;\nverzoekt de regering om voor de inwerkingtreding van fase 2 te komen met een verkenning van beleidsopties over hoe het vereveningsfonds ook kan worden gedekt met andere maatregelen, waarbij in de uitwerking opties worden neergelegd met verschillende percentages, bijvoorbeeld 50% en 25% boven het gemiddelde tarief,\nen gaat over tot de orde van de dag.\nPostma\nRooderkerk\nGrinwis\nVermeer",
  "content_char_count": 982,
  "source": {
    "document_id": "71060aa6-9326-4c90-b887-a6573b67d543",
    "document_nummer": "2025D29120",
    "document_soort": "Motie",
    "publication_id": "1535d79f-7a92-4bb3-a3e4-6f19c9eba352",
    "publication_content_type": "application/xml",
    "publication_length": 4882,
    "cached": false,
    "binary_path": "bronmateriaal-onbewerkt\\cache\\document_publications\\1535d79f-7a92-4bb3-a3e4-6f19c9eba352.xml"
  },
  "issues": []
}