{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 387\nWijziging van de Omgevingswet, de Gaswet en de Warmtewet in verband met gemeentelijke instrumenten voor de warmtetransitie in de gebouwde omgeving (Wet gemeentelijke instrumenten warmtetransitie)\nNr.\n43\nGEWIJZIGDE MOTIE VAN DE LEDEN KRÖGER EN BECKERMAN TER VERVANGING VAN DIE GEDRUKT ONDER NR. 21\nVoorgesteld\n16 april 2024\nDe Kamer,\ngehoord de beraadslaging,\nconstaterende dat onderzoek van TNO laat zien dat de energierekening voor huishoudens met een warmteaansluiting gemiddeld stevig stijgt, waardoor dit voor huishoudens soms wel honderden euro's stijging kan betekenen en daarmee duurder is dan aardgas;\nconstaterende dat huishoudens hiervoor pas in 2025 worden tegemoetgekomen, waardoor ook veel kwetsbare huishoudens al dit jaar in de problemen kunnen komen;\noverwegende dat hiermee het niet-meer-dan-andersprincipe niet wordt nageleefd;\noverwegende dat de grondslag waarop de verlaging van het maximumtarief voor warmte van volgend jaar is gebaseerd ook dit jaar van toepassing is;\nverzoekt de regering om al dit jaar huishoudens tegemoet te komen door in samenspraak met gemeenten, warmtebedrijven en woningcorporaties tot een financiële tegemoetkoming te komen en dekkingsvoorstellen aan de Kamer voor te leggen, waarbij de WIS een mogelijkheid is,\nen gaat over tot de orde van de dag.\nKröger\nBeckerman",
  "content_char_count": 1391,
  "source": {
    "document_id": "4b59268c-0efb-4c2d-be78-d40e98d13e1b",
    "document_nummer": "2024D15364",
    "document_soort": "Motie (gewijzigd/nader)",
    "publication_id": "8375162b-a8cc-4ba2-9a4b-0e53381f91dc",
    "publication_content_type": "application/xml",
    "publication_length": 2838,
    "cached": false,
    "binary_path": "bronmateriaal-onbewerkt\\cache\\document_publications\\8375162b-a8cc-4ba2-9a4b-0e53381f91dc.xml"
  },
  "issues": []
}