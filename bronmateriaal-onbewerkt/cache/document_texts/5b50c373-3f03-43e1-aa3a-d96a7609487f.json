{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1139\nMOTIE VAN HET LID MARTENS-AMERICA\nVoorgesteld\n19 juni 2024\nDe Kamer,\ngehoord de beraadslaging,\noverwegende dat het nastreven van excellentie een persoonlijke vrijheid zou moeten zijn;\noverwegende dat het behalen van de erkenning voor het excellent afronden van een opleiding (of een onderdeel daarvan), of dit nu mbo, hbo of wo betreft, mogelijk moet blijven en niet mag worden gebruikt om nivellering in ons onderwijs af te dwingen;\nverzoekt de regering onderwijsinstellingen op te roepen dat prestatiegerichte onderscheidingen (zoals honoursprogramma's of cum laude) toegankelijk moeten blijven voor studenten in ons onderwijssysteem,\nen gaat over tot de orde van de dag.\nMartens-America",
  "content_char_count": 826,
  "source": {
    "document_id": "80774a61-96a4-4143-8480-746f078d8fc7",
    "document_nummer": "2024D25675",
    "document_soort": "Motie",
    "publication_id": "5b50c373-3f03-43e1-aa3a-d96a7609487f",
    "publication_content_type": "application/xml",
    "publication_length": 2158,
    "cached": false,
    "binary_path": "bronmateriaal-onbewerkt\\cache\\document_publications\\5b50c373-3f03-43e1-aa3a-d96a7609487f.xml"
  },
  "issues": []
}