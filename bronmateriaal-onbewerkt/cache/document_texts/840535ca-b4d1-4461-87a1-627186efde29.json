{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 755\nWijziging van de Omgevingswet (maatwerkaanpak PAS-projecten)\nNr.\n25\nMOTIE VAN DE LEDEN HOLMAN EN VEDDER\nVoorgesteld\n10 september 2025\nDe Kamer,\ngehoord de beraadslaging,\nconstaterende dat:\n–\nde reductie van de emissies van stikstof essentieel en urgent is voor het realiseren van biodiversiteits- en waterkwaliteitsdoelen;\n–\nde noodzaak om hiertoe binnen de landbouw meer met doelsturing te gaan werken, breed wordt gedragen;\n–\nhet thans ontbreekt aan een uitvoerbaar, betrouwbaar, geborgd en breed gedragen doelsturingsmodel;\noverwegende dat:\n–\nin de Achterhoek honderden agrariërs, georganiseerd in agrarische verenigingen, in nauwe samenwerking met ketenpartijen, overheid en kennisinstellingen, reeds meer dan tien jaar doelgericht werken aan een ecologisch verantwoorde, maatschappelijk gewaardeerde en economisch houdbare kringlooplandbouw;\n–\ndeze partijen in de Achterhoek al vijf jaar succesvol experimenteren met de ontwikkeling en implementatie van een regionaal doelsturingsmodel, genaamd het Markemodel;\n–\ndaarbij gezamenlijk geformuleerde doelen op de thema's stikstof, waterkwaliteit, klimaat en natuur op de deelnemende bedrijven worden behaald;\n–\nbij een recent werkbezoek door de Minister en een brede landbouwafvaardiging uit deze Kamer geconstateerd is dat dit model bredere steun en uitwerking verdient;\n–\npartijen in de regio de ambitie hebben om door uitbreiding van het aantal deelnemers de vereiste milieukwaliteitsdoelen op regioniveau te realiseren;\n–\nde Achterhoek is aangewezen als een experimenteerregio van het Ministerie van LVVN;\nverzoekt de regering om:\n–\nde genoemde partijen de komende vijf jaar in de gelegenheid te stellen om het ontwikkelde doelsturingsmodel op te schalen, de effecten op regioniveau ervan te tonen en een eventuele landelijke implementatie ervan voor te bereiden;\n–\nvoor deze opschaling doorontwikkeling en toetsing van het doelsturingsmodel, inclusief beloning voor behaalde bovenwettelijke prestaties, beleidsruimte en een jaarlijks budget van 12,5 miljoen beschikbaar te stellen uit de 30 miljoen extra beschikbaar gestelde middelen voor het agrarisch natuurbeheer,\nen gaat over tot de orde van de dag.\nHolman\nVedder",
  "content_char_count": 2253,
  "source": {
    "document_id": "121ba898-9511-4feb-ba6d-03657a372d45",
    "document_nummer": "2025D38345",
    "document_soort": "Motie",
    "publication_id": "840535ca-b4d1-4461-87a1-627186efde29",
    "publication_content_type": "application/xml",
    "publication_length": 7981,
    "cached": false,
    "binary_path": "bronmateriaal-onbewerkt\\cache\\document_publications\\840535ca-b4d1-4461-87a1-627186efde29.xml"
  },
  "issues": []
}