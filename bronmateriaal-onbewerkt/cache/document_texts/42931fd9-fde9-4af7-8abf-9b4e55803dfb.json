{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n104\nMOTIE VAN HET LID DIEDERIK VAN DIJK C.S.\nVoorgesteld\n16 januari 2025\nDe Kamer,\ngehoord de beraadslaging,\noverwegende dat de Kamer tijdens de afgelopen kabinetsformatie een eerste proef heeft gedaan met hoorzittingen voorafgaand aan de benoeming van bewindspersonen;\noverwegende dat het belang van transparantie niet noodzaakt tot een hoorzitting voorafgaand aan de benoeming van bewindspersonen;\nconstaterende dat de hoorzittingen en het vormen van een oordeel over de geschiktheid van kandidaat-bewindspersonen niet passen binnen de staatsrechtelijke kaders, aangezien de Kamer anders dan parlementen in andere landen geen voorafgaande instemming verleent met de benoeming van bewindspersonen;\nconstaterende dat de hoorzittingen het karakter van een kennismaking droegen;\nspreekt uit een openbare kennismaking niet voorafgaand aan de benoeming van bewindspersonen te organiseren en niet het karakter van een hoorzitting te geven,\nen gaat over tot de orde van de dag.\nDiederik van Dijk\nVan Nispen\nMichon-Derkzen\nGrinwis\nWijen-Nass",
  "content_char_count": 1138,
  "source": {
    "document_id": "2d0af626-1109-424a-9dfb-63854a9a3716",
    "document_nummer": "2025D01384",
    "document_soort": "Motie",
    "publication_id": "42931fd9-fde9-4af7-8abf-9b4e55803dfb",
    "publication_content_type": "application/xml",
    "publication_length": 2652,
    "cached": false,
    "binary_path": "bronmateriaal-onbewerkt\\cache\\document_publications\\42931fd9-fde9-4af7-8abf-9b4e55803dfb.xml"
  },
  "issues": []
}