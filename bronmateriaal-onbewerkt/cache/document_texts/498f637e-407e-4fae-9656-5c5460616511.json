{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 378\nRegels over energiemarkten en energiesystemen (Energiewet)\nNr.\n72\nMOTIE VAN HET LID ROODERKERK\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat de nieuwe coalitie de salderingsregeling per 2027 in één keer volledig wil afschaffen;\nconstaterende dat de Eerste Kamer recent een wetsvoorstel om de salderingsregeling zorgvuldig en geleidelijk af te bouwen heeft verworpen;\noverwegende dat het afbouwen van de salderingsregeling verstandig is, maar het onverwachts in één klap afschaffen grote negatieve gevolgen heeft voor huishoudens en leveranciers en niet past bij een betrouwbare overheid en goed bestuur;\nverzoekt de regering om bij het aantreden van een nieuw kabinet een meerjarig, zorgvuldig afbouwpad van de salderingsregeling uit te werken, daarbij oog te hebben voor een acceptabele terugverdientijd, en dit plan zo spoedig mogelijk uit te voeren,\nen gaat over tot de orde van de dag.\nRooderkerk",
  "content_char_count": 1010,
  "source": {
    "document_id": "4e15e099-d047-42c5-98a0-eb037a96228a",
    "document_nummer": "2024D21002",
    "document_soort": "Motie",
    "publication_id": "498f637e-407e-4fae-9656-5c5460616511",
    "publication_content_type": "application/xml",
    "publication_length": 2366,
    "cached": false,
    "binary_path": "bronmateriaal-onbewerkt\\cache\\document_publications\\498f637e-407e-4fae-9656-5c5460616511.xml"
  },
  "issues": []
}