{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1328\nMOTIE VAN DE LEDEN BRUYNING EN WELZIJN\nVoorgesteld\n24 april 2025\nDe Kamer,\ngehoord de beraadslaging,\nconstaterende dat hittestress in dichtbebouwde stedelijke gebieden toeneemt, met negatieve gevolgen voor gezondheid, leefbaarheid en het binnenklimaat;\noverwegende dat gevelgroen een bewezen effectieve en kostenefficiënte maatregel is om oppervlaktetemperaturen van gevels met tot 15 graden Celsius te verlagen en de binnentemperatuur met 1 à 2 graden Celsius te reduceren;\noverwegende dat bewoners in veel gemeenten een vergunning nodig hebben om gevelgroen aan te brengen, terwijl juist laagdrempelige vergroening noodzakelijk is om de leefomgeving klimaatrobuuster te maken;\nverzoekt de Minister van Volkshuisvesting en Ruimtelijke Ordening om:\n•\neen landelijke instructieregel voor te bereiden die gemeenten verplicht om in hun omgevingsplan op te nemen dat het aanbrengen van gevelgroen onder redelijke voorwaarden vergunningsvrij is;\n•\ndeze instructieregel uiterlijk in het vierde kwartaal van 2025 in werking te laten treden;\n•\nde instructieregel te ondersteunen met een landelijke communicatiecampagne gericht op bewoners en vve's,\nen gaat over tot de orde van de dag.\nBruyning\nWelzijn",
  "content_char_count": 1315,
  "source": {
    "document_id": "3e4549f0-926a-404a-b6ee-8ee8956b8118",
    "document_nummer": "2025D18892",
    "document_soort": "Motie",
    "publication_id": "22df9187-8be4-42a4-8028-ad8d5f263b9d",
    "publication_content_type": "application/xml",
    "publication_length": 5592,
    "cached": false,
    "binary_path": "bronmateriaal-onbewerkt\\cache\\document_publications\\22df9187-8be4-42a4-8028-ad8d5f263b9d.xml"
  },
  "issues": []
}