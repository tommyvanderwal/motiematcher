{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 740\nX\nJaarverslag en slotwet Ministerie van Defensie 2024\nNr.\n7\nMOTIE VAN HET LID ELLIAN\nVoorgesteld tijdens het wetgevingsoverleg van\n11 juni 2025\nDe Kamer,\ngehoord de beraadslaging,\nconstaterende dat de Algemene Rekenkamer bezwaar heeft gemaakt en de beveiliging van militaire objecten over 2024 als ernstige onvolkomenheid heeft gekwalificeerd;\nvan mening dat in deze tijd van toenemende dreigingen de beveiliging van militaire objecten op orde moet zijn maar ook afschrikwekkend moet zijn;\nverzoekt de regering om:\n–\nde beveiliging van militaire objecten zichtbaar en onzichtbaar per direct te intensiveren;\n–\nmaatregelen voor te bereiden waarmee slimme voertuigen uit China geweerd kunnen worden van en rondom militaire objecten en locaties;\n–\nhierbij rekening te houden met toekomstige hogere «Alert States»;\n–\nhet veiligheidsbewustzijn per direct onder de aandacht te brengen van defensiemedewerkers;\n–\nde Kamer hier halfjaarlijks over te rapporteren,\nen gaat over tot de orde van de dag.\nEllian",
  "content_char_count": 1076,
  "source": {
    "document_id": "2a2f16be-1a48-418b-bc2d-df435631fe89",
    "document_nummer": "2025D27301",
    "document_soort": "Motie",
    "publication_id": "89564a31-836a-472d-bbdb-f6b8743a2022",
    "publication_content_type": "application/xml",
    "publication_length": 5509,
    "cached": false,
    "binary_path": "bronmateriaal-onbewerkt\\cache\\document_publications\\89564a31-836a-472d-bbdb-f6b8743a2022.xml"
  },
  "issues": []
}