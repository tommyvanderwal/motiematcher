{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n786\nGEWIJZIGDE MOTIE VAN HET LID SARIS TER VERVANGING VAN DIE GEDRUKT ONDER NR. 776\nVoorgesteld\n8 oktober 2024\nDe Kamer,\ngehoord de beraadslaging,\nconstaterende dat het UWV een onduidelijk en onvolledig beeld heeft en schetst van de omvang van de fouten gemaakt bij het UWV;\nconstaterende dat deze problemen zeer complex zijn en dat de les van het toeslagenschandaal en van Groningen is dat het wenselijk is om eerst een volledig beeld te hebben van de fouten voordat er overhaast besluiten genomen worden;\nconstaterende dat het herstel van fouten ook zijn doorwerking heeft bij Toeslagen, bij verzekeraars, bij pensioenen en bij werkgevers;\nverzoekt de regering:\n•\nuiterlijk in het voorjaar van 2025 opheldering te verschaffen middels een onafhankelijk, extern onderzoek naar alle problemen bij het UWV en de gevolgen die daaruit komen voor allereerst uitkeringsgerechtigden, maar ook voor werkgevers, pensioenfondsen en verzekeraars, en daarover open te rapporteren;\n•\ner zorg voor te dragen dat mensen die recht hebben op een (hogere) uitkering dat recht ook zo spoedig mogelijk krijgen;\n•\nzeer terughoudend te zijn met terugvorderingen conform de uitspraak van de Centrale Raad van Beroep;\n•\nverlagingen van uitkering zorgvuldig, stapsgewijs en met aandacht voor schrijnende gevallen te laten verlopen;\n•\nniet zomaar (grote) nabetalingen te doen, voordat duidelijk is welke gevolgen dit heeft in individuele situaties op bijvoorbeeld toeslagen of schuldhulpverlening;\n•\nruiterlijk te erkennen richting mensen (uitkeringsgerechtigden en klokkenluiders binnen de organisatie) dat mensen onrecht is aangedaan;\nverzoekt de regering met een herstelplan te komen, en de Tweede Kamer daarover in het voorjaar van 2025 te rapporteren.\nen gaat over tot de orde van de dag.\nSaris",
  "content_char_count": 1906,
  "source": {
    "document_id": "9029abca-bc21-4bdc-a1ea-a88fd8894a61",
    "document_nummer": "2024D36623",
    "document_soort": "Motie (gewijzigd/nader)",
    "publication_id": "2da80eab-f3cb-4810-8f35-5c9a3979a83b",
    "publication_content_type": "application/xml",
    "publication_length": 4063,
    "cached": false,
    "binary_path": "bronmateriaal-onbewerkt\\cache\\document_publications\\2da80eab-f3cb-4810-8f35-5c9a3979a83b.xml"
  },
  "issues": []
}