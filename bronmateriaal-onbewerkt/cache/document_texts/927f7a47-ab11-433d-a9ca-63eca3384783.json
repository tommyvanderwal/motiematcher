{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 066\nBelastingdienst\nNr.\n1477\nMOTIE VAN HET LID DIJK C.S.\nVoorgesteld\n10 april 2025\nDe Kamer,\ngehoord de beraadslaging,\nconstaterende dat veel kinderen nog steeds niet herenigd zijn met hun ouders die gedupeerd zijn in het toeslagenschandaal;\noverwegende dat de commissie-Hamer concludeert dat het toeslagenschandaal een grote rol speelt bij de uithuisplaatsingen;\noverwegende dat de Tweede Kamer via de motie-Omtzigt (\n36 275, nr. 17\n) eerder al heeft verzocht om onafhankelijk onderzoek te doen naar de uithuisplaatsingen in het toeslagenschandaal;\nverzoekt het kabinet om ouders, bijvoorbeeld via de Rijksuniversiteit Groningen, de mogelijkheid te geven om een multidisciplinaire analyse van hun dossier te laten maken die kan leiden tot een herbeoordeling en hereniging van hun gezin, en daarnaast aanvullend wetenschappelijk onderzoek te laten doen naar de totstandkoming van de uithuisplaatsingen in het toeslagenschandaal en de lessen die hieruit getrokken kunnen worden,\nen gaat over tot de orde van de dag.\nDijk\nWingelaar\nErgin",
  "content_char_count": 1109,
  "source": {
    "document_id": "b47645d7-5e62-4fa6-a0f2-133403fd6628",
    "document_nummer": "2025D16052",
    "document_soort": "Motie",
    "publication_id": "927f7a47-ab11-433d-a9ca-63eca3384783",
    "publication_content_type": "application/xml",
    "publication_length": 2625,
    "cached": false,
    "binary_path": "bronmateriaal-onbewerkt\\cache\\document_publications\\927f7a47-ab11-433d-a9ca-63eca3384783.xml"
  },
  "issues": []
}