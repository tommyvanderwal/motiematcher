{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2077\nMOTIE VAN HET LID KAHRAMAN\nVoorgesteld\n16 april 2024\nDe Kamer,\ngehoord de beraadslaging,\noverwegende dat voormalig ECB-president Draghi op vraag van Europese Commissievoorzitter Von der Leyen een rapport opstelt over de toekomst van het Europese concurrentievermogen;\noverwegende dat het rapport pas na de verkiezingen openbaar zal zijn;\noverwegende dat de Green Deal heeft aangetoond dat een majeur beleidsvoorstel na de verkiezingen, dat voor de verkiezingen geen deel uitmaakte van het publieke debat, geen democratische legitimiteit heeft;\nverzoekt de regering tijdens de buitengewone Europese Raad van 17 en 18 april te pleiten voor het openbaar maken van het rapport-Draghi voor de aankomende Europese verkiezingen,\nen gaat over tot de orde van de dag.\nKahraman",
  "content_char_count": 873,
  "source": {
    "document_id": "c5804e3f-b520-4d9c-9323-8df89b913e55",
    "document_nummer": "2024D15526",
    "document_soort": "Motie",
    "publication_id": "8c8d052a-4f91-4408-a153-03d38d663f26",
    "publication_content_type": "application/xml",
    "publication_length": 2238,
    "cached": false,
    "binary_path": "bronmateriaal-onbewerkt\\cache\\document_publications\\8c8d052a-4f91-4408-a153-03d38d663f26.xml"
  },
  "issues": []
}