{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 377\nRegels over een bestuursrechtelijke aanpak van online kinderpornografisch materiaal (Wet bestuursrechtelijke aanpak online kinderpornografisch materiaal)\nNr.\n16\nMOTIE VAN DE LEDEN KATHMANN EN MUTLUER\nVoorgesteld tijdens het wetgevingsoverleg van\n16 mei 2024\nDe Kamer,\ngehoord de beraadslaging,\noverwegende dat bij het ontoegankelijk maken van materiaal van seksueel misbruik van kinderen zelfregulering en de bestuursrechtelijke aanpak in elkaars verlengde komen te liggen;\nvan mening dat als het niet lukt om na een melding materiaal op vrijwillige basis ontoegankelijk te maken, de bestuursrechtelijke aanpak zo snel als mogelijk moet worden ingezet;\nvan mening dat er daarom in de afstemming tussen Offlimits en de ATKM geen organisatorische hindernissen mogen zijn;\nverzoekt de regering om binnen een jaar na inwerkingtreding van de wet te onderzoeken of en in hoeverre het feit dat er sprake is van twee organisaties belemmerend werkt voor het snel ontoegankelijk maken en die belemmeringen dan weg te nemen,\nen gaat over tot de orde van de dag.\nKathmann\nMutluer",
  "content_char_count": 1145,
  "source": {
    "document_id": "9c72383b-1a3a-46bc-9e52-78d46139dd71",
    "document_nummer": "2024D19769",
    "document_soort": "Motie",
    "publication_id": "201f2bfd-c9c6-4a5d-ae5d-39e18c386768",
    "publication_content_type": "application/xml",
    "publication_length": 2568,
    "cached": false,
    "binary_path": "bronmateriaal-onbewerkt\\cache\\document_publications\\201f2bfd-c9c6-4a5d-ae5d-39e18c386768.xml"
  },
  "issues": []
}