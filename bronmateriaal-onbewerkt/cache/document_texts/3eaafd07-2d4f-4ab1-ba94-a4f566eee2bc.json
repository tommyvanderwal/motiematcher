{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 683\nBurgerinitiatief «Publiek, Toegankelijk en Gratis OV'\nNr.\n7\nMOTIE VAN HET LID DE HOOP C.S.\nVoorgesteld\n9 april 2025\nDe Kamer,\ngehoord de beraadslaging,\nconstaterende dat het openbaar vervoer voor veel mensen met een beperking nog steeds ontoegankelijk is, terwijl iedereen mee zou moeten kunnen doen;\noverwegende dat het Bestuursakkoord Toegankelijkheid Openbaar Vervoer 2022–2032 goede woorden bevat, maar dat in de praktijk mensen met een beperking niet ervaren dat er substantiële verbeteringen plaatsvinden;\noverwegende dat het huidige bestuursakkoord pas over zes jaar zal worden geëvalueerd en tot doel heeft om het ov pas in 2040 volledig toegankelijk te\nmaken;\nverzoekt de regering om samen met belangenorganisaties, regionale overheden en vervoerders de voortgang van de afspraken uit het bestuursakkoord spoedig te evalueren en te bezien hoe de doelen uit het bestuursakkoord daadwerkelijk kunnen worden gerealiseerd,\nen gaat over tot de orde van de dag.\nDe Hoop\nVan Kent\nBamenga\nEl Abassi\nStoffer\nVedder\nVeltman",
  "content_char_count": 1100,
  "source": {
    "document_id": "17ccdced-2e9e-4653-8e71-e645b1ecb9bf",
    "document_nummer": "2025D15837",
    "document_soort": "Motie",
    "publication_id": "3eaafd07-2d4f-4ab1-ba94-a4f566eee2bc",
    "publication_content_type": "application/xml",
    "publication_length": 2714,
    "cached": false,
    "binary_path": "bronmateriaal-onbewerkt\\cache\\document_publications\\3eaafd07-2d4f-4ab1-ba94-a4f566eee2bc.xml"
  },
  "issues": []
}