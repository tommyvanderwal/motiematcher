{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n824\nMOTIE VAN HET LID INGE VAN DIJK\nVoorgesteld\n16 april 2025\nDe Kamer,\ngehoord de beraadslaging,\nconstaterende dat bij de uitvoering van de WIA de Minister direct verantwoordelijk is;\nconstaterende dat de sturing door de Minister van de uitvoering van de WIA formeel loopt via het eigenaarschap en het opdrachtgeverschap van het zelfstandig bestuursorgaan UWV;\noverwegende dat de uitvoering door een zelfstandig bestuursorgaan een beperking betekent van de ministeriÃ«le bevoegdheden op het gebied van de uitvoeringstaak en van de mogelijkheden van controle door de Staten-Generaal;\noverwegende dat de wijze van uitvoering van overheidsregelingen als de WIA een van de belangrijkste aspecten is voor het vertrouwen in de overheid;\noverwegende dat het wenselijk is dat de Minister meer regieverantwoordelijkheid neemt bij het oplossen van de problemen in de uitvoering van de WIA;\nverzoekt de regering om bij de onderzoeken die lopen naar de relatie ministerie en UWV ook de wenselijkheid van uitvoering door een zbo van de WIA en andere uitkeringsregelingen en mogelijkheden van directere aansturing van de uitvoering te betrekken,\nen gaat over tot de orde van de dag.\nInge van Dijk",
  "content_char_count": 1315,
  "source": {
    "document_id": "0a92ecee-ddf5-4468-9f80-ee74fc970260",
    "document_nummer": "2025D17399",
    "document_soort": "Motie",
    "publication_id": "e23afc48-7f14-4669-bf5b-7b2a2f3a7a59",
    "publication_content_type": "application/xml",
    "publication_length": 2710,
    "cached": false,
    "binary_path": "bronmateriaal-onbewerkt\\cache\\document_publications\\e23afc48-7f14-4669-bf5b-7b2a2f3a7a59.xml"
  },
  "issues": []
}