{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3078\nMOTIE VAN HET LID VAN DER BURG C.S.\nVoorgesteld\n13 maart 2025\nDe Kamer,\ngehoord de beraadslaging,\nconstaterende dat de door Rwanda gesteunde M23-rebellengroep oprukt in Oost-Congo en de ambitie uitspreekt om ook andere delen van het land te bezetten;\nconstaterende dat het offensief al duizenden doden en honderdduizenden ontheemden heeft veroorzaakt, met een verdere escalatie in het vooruitzicht;\noverwegende dat een aanzienlijk deel van de verhandelde grondstoffen met Rwanda uit Congo afkomstig is, terwijl directe handel met Congo wordt belemmerd door gebrekkige infrastructuur en een ongunstig zakelijk klimaat;\nverzoekt de regering tijdens de Raad Buitenlandse Zaken te pleiten voor gerichte sancties tegen Rwandese betrokkenen bij M23;\nverzoekt de regering in EU-verband te onderzoeken hoe Congo gesteund kan worden tegen M23 en te verkennen of investeringen in Congo wenselijk zijn om directe grondstoffenhandel op termijn mogelijk te maken,\nen gaat over tot de orde van de dag.\nVan der Burg\nBoswijk\nDobbe\nPaternotte\nCeder\nPiri",
  "content_char_count": 1175,
  "source": {
    "document_id": "0d4d7a6b-91ac-4fba-badb-16cd0391d2d0",
    "document_nummer": "2025D10657",
    "document_soort": "Motie",
    "publication_id": "38ee4d89-ad9f-4e8f-a5f4-b0d8c6547d27",
    "publication_content_type": "application/xml",
    "publication_length": 2725,
    "cached": false,
    "binary_path": "bronmateriaal-onbewerkt\\cache\\document_publications\\38ee4d89-ad9f-4e8f-a5f4-b0d8c6547d27.xml"
  },
  "issues": []
}