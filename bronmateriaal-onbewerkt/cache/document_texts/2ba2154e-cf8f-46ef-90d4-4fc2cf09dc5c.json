{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXVII\nWijziging van de begrotingsstaat van Buitenlandse Handel en Ontwikkelingssamenwerking (XVII) voor het jaar 2024 (wijziging samenhangende met de Voorjaarsnota)\nNr.\n16\nMOTIE VAN HET LID KAMMINGA\nVoorgesteld\n19 juni 2024\nDe Kamer,\ngehoord de beraadslaging,\noverwegende dat een fors deel van het Ontwikkelingssamenwerkingsbudget wordt ingezet in EU-verband;\noverwegende dat maar zo'n 80 miljoen euro wordt ingezet via delegated cooperation en het lastig is voor in Nederland geaccrediteerde organisaties om aanspraak op de EU-middelen te maken;\noverwegende dat organisaties uit landen als Frankrijk en Duitsland beter hun weg naar deze EU-gelden weten te vinden;\nverzoekt de regering in kaart te brengen welk percentage van hun bijdrage landen als Frankrijk en Duitsland inzetten via delegated cooperation en te onderzoeken hoe Nederland meer gebruik kan maken van delegated cooperation, en het bedrag de komende jaren te vergroten naar ten minste 1 miljard euro,\nen gaat over tot de orde van de dag.\nKamminga",
  "content_char_count": 1088,
  "source": {
    "document_id": "ce322edb-18a2-4411-a32d-d82e3262f524",
    "document_nummer": "2024D25799",
    "document_soort": "Motie",
    "publication_id": "2ba2154e-cf8f-46ef-90d4-4fc2cf09dc5c",
    "publication_content_type": "application/xml",
    "publication_length": 2495,
    "cached": false,
    "binary_path": "bronmateriaal-onbewerkt\\cache\\document_publications\\2ba2154e-cf8f-46ef-90d4-4fc2cf09dc5c.xml"
  },
  "issues": []
}