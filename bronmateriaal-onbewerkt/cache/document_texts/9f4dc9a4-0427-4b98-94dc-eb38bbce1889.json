{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n57\nMOTIE VAN HET LID VAN DER HOEFF\nVoorgesteld\n18 januari 2024\nDe Kamer,\ngehoord de beraadslaging,\nconstaterende dat de overgrote meerderheid van de leerlingen in het voortgezet onderwijs die als semi-analfabeet zijn geclassificeerd in het mbo terechtkomt;\nvan mening dat het een nationale schande is dat een eerstewereldland een kwart van zijn kinderen niet kan leren lezen;\nverzoekt de regering eerstejaarsstudenten in het mbo direct bij de intakeprocedure te monitoren op leesvaardigheid om te voorkomen dat er nog een cohort mbo'ers uitstroomt als functioneel analfabeet en alle studenten die als zodanig gekwalificeerd worden een verplicht inhaalprogramma aan te bieden met als doel dat alle mbo'ers de opleiding verlaten met minimaal leesniveau 2F,\nen gaat over tot de orde van de dag.\nVan der Hoeff",
  "content_char_count": 1011,
  "source": {
    "document_id": "7fa288b2-0cde-405e-ac16-cbd285c631be",
    "document_nummer": "2024D01291",
    "document_soort": "Motie",
    "publication_id": "9f4dc9a4-0427-4b98-94dc-eb38bbce1889",
    "publication_content_type": "application/xml",
    "publication_length": 2397,
    "cached": false,
    "binary_path": "bronmateriaal-onbewerkt\\cache\\document_publications\\9f4dc9a4-0427-4b98-94dc-eb38bbce1889.xml"
  },
  "issues": []
}