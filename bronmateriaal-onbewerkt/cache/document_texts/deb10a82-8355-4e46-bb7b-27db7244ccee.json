{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 821\nNationale Veiligheid\nNr.\n224\nMOTIE VAN HET LID ERKENS C.S.\nVoorgesteld\n30 mei 2024\nDe Kamer,\ngehoord de beraadslaging,\noverwegende dat niet alleen de Nederlandse overheid voorbereid moet zijn op mogelijke crises met grote maatschappelijke effecten, maar ook de Nederlandse burgers zelf;\nconstaterende dat de dreiging van een oorlog aanwezig is en dat we volgens vele experts in een preconflictfase zitten, waarbij een conflict vermijdbaar is, maar niet uit te sluiten is;\noverwegende dat andere Europese landen, zoals Zweden en Finland, al actieve informatiecampagnes richting hun burgerbevolking zijn gestart;\nverzoekt de regering om burgers beter te informeren over hoe men moet handelen in crises en om hiervoor campagnes te starten vanaf dit najaar op beeld en schrift via verschillende kanalen, waarbij we leren van de aanpak in Finland en Zweden,\nen gaat over tot de orde van de dag.\nErkens\nTuinman\nSix Dijkstra\nDassen\nPaternotte",
  "content_char_count": 1013,
  "source": {
    "document_id": "265b717f-d17c-416f-a58c-d81ef2812764",
    "document_nummer": "2024D22247",
    "document_soort": "Motie",
    "publication_id": "deb10a82-8355-4e46-bb7b-27db7244ccee",
    "publication_content_type": "application/xml",
    "publication_length": 2506,
    "cached": false,
    "binary_path": "bronmateriaal-onbewerkt\\cache\\document_publications\\deb10a82-8355-4e46-bb7b-27db7244ccee.xml"
  },
  "issues": []
}