{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 471\nKabinetsformatie 2023\nNr.\n88\nMOTIE VAN HET LID BAUDET\nVoorgesteld\n4 juli 2024\nDe Kamer,\ngehoord de beraadslaging,\nconstaterende dat de huidige remigratie-uitkering per 1 januari 2025 wordt uitgefaseerd;\noverwegende dat veel immigranten zich in Nederland niet thuis voelen en een remigratie-uitkering terugkeer naar het land van herkomst aantrekkelijk maakt;\noverwegende dat remigratie de druk op onze woningmarkt, veiligheid en sociale voorzieningen vermindert en een remigratie-uitkering zichzelf dus terugverdient;\nverzoekt de regering te onderzoeken hoe de remigratie-uitkering verlengd en gewijzigd kan worden – zoals het bedrag, de frequentie (eenmalig of doorlopend), vereiste leeftijd, verblijftijd enzovoorts – zodanig dat remigratie zal toenemen;\nverzoekt de regering de Kamer hierover voor Prinsjesdag 2024 te informeren,\nen gaat over tot de orde van de dag.\nBaudet",
  "content_char_count": 953,
  "source": {
    "document_id": "646979cb-2b7a-4d7e-aa58-4f764c2572f1",
    "document_nummer": "2024D28379",
    "document_soort": "Motie",
    "publication_id": "18164e18-0bf7-4294-9f55-0b49e0e767e8",
    "publication_content_type": "application/xml",
    "publication_length": 2331,
    "cached": false,
    "binary_path": "bronmateriaal-onbewerkt\\cache\\document_publications\\18164e18-0bf7-4294-9f55-0b49e0e767e8.xml"
  },
  "issues": []
}