{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n385\nMOTIE VAN DE LEDEN PODT EN KOEKKOEK\nVoorgesteld\n22 mei 2025\nDe Kamer,\ngehoord de beraadslaging,\noverwegende dat PAS-melders al jaren de dupe zijn van falend overheidsbeleid;\noverwegende dat het kabinet beloofde «alles op alles te zetten» om «doorbraken te forceren», maar geen enkel perspectief schetst voor PAS-melders in het startpakket;\noverwegende dat het kabinet weigert om in gesprek te gaan met partijen als MOB, ondanks hun kennis en juridische expertise op het gebied van stikstof;\noverwegende dat de overheid hiermee een belangrijke gesprekspartner\nbuitensluit, waardoor zij potentieel bouwstenen missen om Nederland van het slot te halen en PAS-melders te legaliseren;\nvan mening dat je als bestuurder geen oplossingsrichting voor PAS-melders uit de weg mag gaan;\nverzoekt de regering om op korte termijn in gesprek te treden met MOB, Stichting Stikstofclaim en Greenpeace, en de Kamer hier voor de zomer over te informeren,\nen gaat over tot de orde van de dag.\nPodt\nKoekkoek",
  "content_char_count": 1109,
  "source": {
    "document_id": "14b6d947-4e63-4196-ba71-b6cd53c924f7",
    "document_nummer": "2025D23663",
    "document_soort": "Motie",
    "publication_id": "34dded4e-f165-4b75-91e4-9a111dd824e0",
    "publication_content_type": "application/xml",
    "publication_length": 5139,
    "cached": false,
    "binary_path": "bronmateriaal-onbewerkt\\cache\\document_publications\\34dded4e-f165-4b75-91e4-9a111dd824e0.xml"
  },
  "issues": []
}