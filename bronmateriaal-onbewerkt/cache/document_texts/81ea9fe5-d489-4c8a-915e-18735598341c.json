{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2024\nNr.\n59\nMOTIE VAN HET LID MICHON-DERKZEN C.S.\nVoorgesteld\n16 mei 2024\nDe Kamer,\ngehoord de beraadslaging,\nconstaterende dat de haven van Saba is beschadigd door orkaan Irma en in het algemeen niet voldoende orkaanbestendig is;\nconstaterende dat een haven voor Saba van levensbelang is, onder andere door aanvoer van voedsel;\nconstaterende dat het project voor een nieuwe haven in 2018 is gestart, dat het budget circa vier jaar geleden is vastgesteld, dat het project (onder andere door covid) enorme vertraging heeft opgelopen en dat het budget nooit is ge√Øndexeerd;\nconstaterende dat voor de zomer van 2024 wordt besloten over de te contracteren partij en dat het zeer de vraag is of het budget toereikend is;\nvan mening dat het gelet op de bedragen die hiermee gemoeid zijn niet in de rede ligt dat een eiland als Saba dit financieel zelf opvangt;\nverzoekt de regering om constructief en creatief in gesprek te gaan met de betrokken overheidspartners aan Nederlandse zijde en aan de zijde van Saba opdat Saba de plannen voor de haven kan realiseren;\nverzoekt de regering om de Tweede Kamer uiterlijk 15 juni te informeren over de uitslag van de tenderprocedure,\nen gaat over tot de orde van de dag.\nMichon-Derkzen\nTuinman\nWhite\nPaternotte",
  "content_char_count": 1427,
  "source": {
    "document_id": "dacf4aef-0ee8-40f2-b806-79489183857a",
    "document_nummer": "2024D19711",
    "document_soort": "Motie",
    "publication_id": "81ea9fe5-d489-4c8a-915e-18735598341c",
    "publication_content_type": "application/xml",
    "publication_length": 3015,
    "cached": false,
    "binary_path": "bronmateriaal-onbewerkt\\cache\\document_publications\\81ea9fe5-d489-4c8a-915e-18735598341c.xml"
  },
  "issues": []
}