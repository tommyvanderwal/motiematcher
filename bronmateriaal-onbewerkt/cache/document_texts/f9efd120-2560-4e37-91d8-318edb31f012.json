{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 240\nVeiligheid op school\nNr.\n163\nMOTIE VAN HET LID MARTENS-AMERICA C.S.\nVoorgesteld\n23 januari 2025\nDe Kamer,\ngehoord de beraadslaging,\nvan mening van geen enkel middel onbenut moet worden gelaten om de onderwijsinstellingen veilig te houden voor alle studenten en dat elk veiligheidsincident er een te veel is;\nconstaterende dat in toenemende mate sprake is van forse veiligheidsincidenten op universiteiten, zoals intimidatie, grensoverschrijdend gedrag en geweld;\nconstaterende dat de onderwijsinspectie toezicht houdt op hoger onderwijs, maar dat er op dit moment geen wettelijke plicht bestaat voor de hogeronderwijsinstellingen om incidenten of misstanden te melden en de inspectie hier momenteel dus onvoldoende toezicht op houdt;\noverwegende dat de veiligheid en schoolklimaat onderdeel zijn van de waarderingskaders van de onderwijsinspectie voor zowel primair- als voortgezetonderwijsscholen en de inspectie hierop herstelopdrachten kan geven;\nspreekt uit dat een vergelijkbare manier van toezicht door de inspectie op het veiligheidsbeleid van universiteiten wenselijk is en gezien de toenemende incidenten proportioneel is;\nverzoekt de regering om een pilot uit te werken waarin de onderwijsinspectie op korte termijn toezicht kan houden en herstelopdrachten kan geven op veiligheidsbeleid van hogeronderwijsinstellingen, parallel aan hoe dit toezicht binnen het funderend onderwijs is vormgegeven,\nen gaat over tot de orde van de dag.\nMartens-America\nEerdmans\nVan der Plas",
  "content_char_count": 1559,
  "source": {
    "document_id": "e69e6db4-669d-46c3-9359-3674c4a1a264",
    "document_nummer": "2025D02609",
    "document_soort": "Motie",
    "publication_id": "f9efd120-2560-4e37-91d8-318edb31f012",
    "publication_content_type": "application/xml",
    "publication_length": 3049,
    "cached": false,
    "binary_path": "bronmateriaal-onbewerkt\\cache\\document_publications\\f9efd120-2560-4e37-91d8-318edb31f012.xml"
  },
  "issues": []
}