{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1146\nMOTIE VAN DE LEDEN PATERNOTTE EN TSEGGAI\nVoorgesteld\n19 juni 2024\nDe Kamer,\ngehoord de beraadslaging,\nconstaterende dat de Kamer tweejaarlijks een rapportage Monitor mentale gezondheid en middelengebruik studenten ontvangt over hbo- en wo-studenten;\nconstaterende dat voor mbo-studenten wel informatie beschikbaar is over welzijn via TestJeLeefstijl, maar de regering hierover de Kamer niet informeert net zoals in het hbo en wo;\nvan mening dat het mentaal welzijn van mbo-studenten dezelfde prioriteit en aandacht verdient als de mentale gezondheid van hbo- en wo-studenten;\nverzoekt de regering om de Kamer tweejaarlijks te rapporteren over de mentale gezondheid van mbo-studenten, net zoals bij hbo- en wo-studenten,\nen gaat over tot de orde van de dag.\nPaternotte\nTseggai",
  "content_char_count": 912,
  "source": {
    "document_id": "61ac639f-cf6e-4000-8590-7ea343c06d5f",
    "document_nummer": "2024D25696",
    "document_soort": "Motie",
    "publication_id": "06f5e653-73bc-4c2d-b550-29999a4c6339",
    "publication_content_type": "application/xml",
    "publication_length": 2388,
    "cached": false,
    "binary_path": "bronmateriaal-onbewerkt\\cache\\document_publications\\06f5e653-73bc-4c2d-b550-29999a4c6339.xml"
  },
  "issues": []
}