{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 165\nDeelnemingenbeleid rijksoverheid\nNr.\n450\nMOTIE VAN HET LID VAN DER LEE\nVoorgesteld\n11 juni 2025\nDe Kamer,\ngehoord de beraadslaging,\noverwegende dat de Minister heeft aangegeven het in dit jaar uitkeren van bonussen aan de KLM-top «zeer ongepast» te vinden en heeft aangegeven daartegen bezwaar te maken;\noverwegende dat het een uitermate verkeerd signaal is om hoge bonussen uit te keren aan de bedrijfstop terwijl er gekort wordt op de salarissen en arbeidsvoorwaarden van ander personeel vanwege slechte bedrijfsresultaten;\noverwegende dat zo'n 80% van de KLM-aandeelhouders toch voor het nieuwe beloningsbeleid, inclusief bonussen, heeft gestemd;\nverzoekt de Minister om in de toekomst geen nieuwe aandelen van KLM te kopen, ook als dat een verdere verwatering van het Nederlandse belang in KLM betekent,\nen gaat over tot de orde van de dag.\nVan der Lee",
  "content_char_count": 934,
  "source": {
    "document_id": "86bfc9a1-00b6-46a3-b9df-1998029080bd",
    "document_nummer": "2025D27161",
    "document_soort": "Motie",
    "publication_id": "fc7433e6-b21a-41b7-bee3-4c5f430aa1b3",
    "publication_content_type": "application/xml",
    "publication_length": 4365,
    "cached": false,
    "binary_path": "bronmateriaal-onbewerkt\\cache\\document_publications\\fc7433e6-b21a-41b7-bee3-4c5f430aa1b3.xml"
  },
  "issues": []
}