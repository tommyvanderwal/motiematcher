{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 410\nNota over de toestand van ’s Rijks Financiën\nNr.\n101\nMOTIE VAN HET LID TIMMERMANS C.S.\nVoorgesteld\n16 januari 2025\nDe Kamer,\ngehoord de beraadslaging,\nconstaterende dat de Staatscommissie Demografische Ontwikkelingen 2050 stelt dat gematigde bevolkingsgroei het beste scenario is voor de demografische ontwikkeling van Nederland;\noverwegende dat zonder heldere beleidskeuzes afbreuk gedaan wordt aan sociale cohesie en welvaart in de brede zin en dat het rapport hier handelingsperspectieven voor biedt;\nverzoekt de regering het rapport van de Staatscommissie Demografische Ontwikkelingen 2050 integraal over te nemen, met als belangrijkste beleidsdoel het sturen op de bandbreedtes voor gematigde bevolkingsgroei;\nverzoekt de regering een vierjaarlijkse Staat van de Demografie op te stellen;\nverzoekt de regering de Kamer in het eerste kwartaal van het 2025 te informeren over de implementatie, concrete beleidskeuzes en een tijdlijn die de komende jaren in alle relevante domeinen zullen moeten worden doorgevoerd,\nen gaat over tot de orde van de dag.\nTimmermans\nBikker\nBecker\nDijk\nPodt\nBontenbal",
  "content_char_count": 1177,
  "source": {
    "document_id": "64adc86f-6726-4d2a-a64a-ad756bd8bacf",
    "document_nummer": "2025D01390",
    "document_soort": "Motie",
    "publication_id": "9aa8ec66-1d1c-4889-9c14-b6da2405dddf",
    "publication_content_type": "application/xml",
    "publication_length": 2717,
    "cached": false,
    "binary_path": "bronmateriaal-onbewerkt\\cache\\document_publications\\9aa8ec66-1d1c-4889-9c14-b6da2405dddf.xml"
  },
  "issues": []
}