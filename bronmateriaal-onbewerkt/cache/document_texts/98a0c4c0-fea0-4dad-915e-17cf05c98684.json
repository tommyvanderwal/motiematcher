{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n31 239\nStimulering duurzame energieproductie\nNr.\n432\nMOTIE VAN DE LEDEN KRÖGER EN THIJSSEN\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat de uitrol van wind op zee dreigt stil te vallen omdat de vraag naar elektriciteit achterblijft;\nconstaterende dat de discussie over groene vraagcreatie vooralsnog vooral in Brussel plaatsvindt en Europese maatregelen mogelijk nog lang op zich laten wachten;\nverzoekt de regering te inventariseren welke beschermde markten Nederland heeft en in kaart te brengen waar binnenlandse vraagverplichting effectief zou zijn om vraagcreatie nationaal aan te jagen, waaronder de mogelijkheden die de overheid zelf op alle lagen heeft om de vraag naar windenergie te vergroten,\nen gaat over tot de orde van de dag.\nKröger\nThijssen",
  "content_char_count": 860,
  "source": {
    "document_id": "8d01c30c-8db2-4235-8760-6b5cc30b4fb4",
    "document_nummer": "2025D42945",
    "document_soort": "Motie",
    "publication_id": "98a0c4c0-fea0-4dad-915e-17cf05c98684",
    "publication_content_type": "application/xml",
    "publication_length": 4540,
    "cached": false,
    "binary_path": "bronmateriaal-onbewerkt\\cache\\document_publications\\98a0c4c0-fea0-4dad-915e-17cf05c98684.xml"
  },
  "issues": []
}