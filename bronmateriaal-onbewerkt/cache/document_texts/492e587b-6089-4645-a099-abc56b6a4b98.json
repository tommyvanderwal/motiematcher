{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 800\nNota over de toestand van ’s Rijks Financiën\nNr.\n30\nMOTIE VAN DE LEDEN VAN HIJUM EN BIKKER\nVoorgesteld\n18 september 2025\nDe Kamer,\ngehoord de beraadslaging,\nconstaterende dat het beleid de afgelopen vijftien jaar een kloof heeft geslagen tussen werkenden en andere groepen, zoals gepensioneerden;\nconstaterende dat deze regering de arbeidskorting weer heeft verhoogd en dit heeft gedekt door de verhoging van de eerste schijf van de inkomstenbelasting;\noverwegende dat dit ten koste gaat van onder meer gepensioneerden, mensen met minimumloon en arbeidsongeschikten;\nverzoekt de regering de verhoging van de arbeidskorting terug te draaien en de inkomstenbelasting met de vrijvallende middelen te verlagen,\nen gaat over tot de orde van de dag.\nVan Hijum\nBikker",
  "content_char_count": 838,
  "source": {
    "document_id": "84f45843-95c5-47be-a4e7-5e852cd83f1e",
    "document_nummer": "2025D40113",
    "document_soort": "Motie",
    "publication_id": "492e587b-6089-4645-a099-abc56b6a4b98",
    "publication_content_type": "application/xml",
    "publication_length": 4625,
    "cached": false,
    "binary_path": "bronmateriaal-onbewerkt\\cache\\document_publications\\492e587b-6089-4645-a099-abc56b6a4b98.xml"
  },
  "issues": []
}