{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n1979\nMOTIE VAN DE LEDEN TUINMAN EN VELDKAMP\nVoorgesteld\n12 december 2023\nDe Kamer,\ngehoord de beraadslaging,\nconstaterende dat het Europees Parlement op 22 november een resolutie heeft aangenomen die een vergaande verdragswijziging voorstelt;\noverwegende dat het absorptievermogen van de EU momenteel beperkt is;\noverwegende dat de ongelijkheid van Europese economieën en de economieën van kandidaat-lidstaten de uitdagingen voor het functioneren van de eurozone sterk zal vergroten;\noverwegende dat deze economische ongelijkheden het functioneren van de eurozone raken, omdat een centraal monetair beleid de mogelijkheid van lidstaten beperkt om eigen monetair beleid te voeren;\nverzoekt de regering te opteren om potentiële, nieuwe kandidaat-lidstaten met zwakkere economieën niet gelijk ook toe te laten treden tot de EMU en dit standpunt uit te dragen tijdens de Europese Raad,\nen gaat over tot de orde van de dag.\nTuinman\nVeldkamp",
  "content_char_count": 1036,
  "source": {
    "document_id": "073a60e3-c05c-4db8-b9f0-befc0c29d11b",
    "document_nummer": "2023D48994",
    "document_soort": "Motie",
    "publication_id": "1e40ad1c-f3b6-49ea-b852-62d0ab390afc",
    "publication_content_type": "application/xml",
    "publication_length": 2498,
    "cached": false,
    "binary_path": "bronmateriaal-onbewerkt\\cache\\document_publications\\1e40ad1c-f3b6-49ea-b852-62d0ab390afc.xml"
  },
  "issues": []
}