{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXVI\nWijziging van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024 (wijziging samenhangende met de Voorjaarsnota)\nNr.\n13\nMOTIE VAN HET LID SLAGT-TICHELMAN\nVoorgesteld tijdens het Wetgevingsoverleg van\n11 juni 2024\nDe Kamer,\ngehoord de beraadslaging,\nconstaterende dat de aangenomen motie-Slagt-Tichelman (\n29 282, nr. 561\n) de regering verzoekt om meerdere opties in kaart te brengen hoe de loonkloof in de zorg te dichten, en de Kamer hierover voor de VWS-begroting te informeren;\nconstaterende dat de cao-onderhandelingen in de zorg dit najaar zullen plaatsvinden;\noverwegende dat met name in de schalen 20 tot en met 45 het doorgroeiperspectief beperkt is en de lonen relatief laag zijn;\nverzoekt de regering bij het opstellen van de opties voor het dichten van de loonkloof, conform de motie-Slagt-Tichelman (\n29 282, nr. 561\n), te focussen op de schalen 20 tot 45 en de vakbonden en de werkgevers te consulteren,\nen gaat over tot de orde van de dag.\nSlagt-Tichelman",
  "content_char_count": 1101,
  "source": {
    "document_id": "0e2aa03c-1e06-47f2-a6f6-fca07dc7b851",
    "document_nummer": "2024D24277",
    "document_soort": "Motie",
    "publication_id": "5a861c4c-b9c0-467c-8cae-9363e4cc8c2a",
    "publication_content_type": "application/xml",
    "publication_length": 2645,
    "cached": false,
    "binary_path": "bronmateriaal-onbewerkt\\cache\\document_publications\\5a861c4c-b9c0-467c-8cae-9363e4cc8c2a.xml"
  },
  "issues": []
}