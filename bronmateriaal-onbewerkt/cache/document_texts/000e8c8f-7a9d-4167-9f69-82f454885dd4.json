{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2024\nNr.\n108\nMOTIE VAN DE LEDEN VAN OOSTENBRUGGEN EN PALMEN\nVoorgesteld\n17 april 2024\nDe Kamer,\ngehoord de beraadslaging,\nconstaterende dat ambtenaren op ministeries worden voorzien van vele opleidingsmogelijkheden die hoofdzakelijk gericht zijn op het waarborgen van ambtelijk vakmanschap en niet op het verwerven van kennis over de democratische rechtsstaat;\noverwegende dat brede kennis en vaardigheden over het toepassen van democratische rechtsbeginselen essentieel zijn voor ambtenaren in hun functioneren binnen onze democratische samenleving;\noverwegende dat het bevorderen van een dieper begrip van de democratische rechtsstaat bij ambtenaren bijdraagt aan een rechtvaardiger openbaar bestuur;\nverzoekt de regering om te onderzoeken hoe het opleidingsaanbod voor ambtenaren kan worden verbreed, zodat naast ambtelijk vakmanschap ook voldoende aandacht wordt besteed aan brede kennis en vaardigheden over de democratische rechtsstaat,\nen gaat over tot de orde van de dag.\nVan Oostenbruggen\nPalmen",
  "content_char_count": 1208,
  "source": {
    "document_id": "b8c9e931-bd56-4fab-abeb-204d4e8c4c21",
    "document_nummer": "2024D15620",
    "document_soort": "Motie",
    "publication_id": "000e8c8f-7a9d-4167-9f69-82f454885dd4",
    "publication_content_type": "application/xml",
    "publication_length": 2687,
    "cached": false,
    "binary_path": "bronmateriaal-onbewerkt\\cache\\document_publications\\000e8c8f-7a9d-4167-9f69-82f454885dd4.xml"
  },
  "issues": []
}