{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 180\nDoen waar Nederland goed in is – Strategie voor Buitenlandse Handel en Ontwikkelingssamenwerking\nNr.\n166\nGEWIJZIGDE MOTIE VAN DE LEDEN DE KORTE EN CEDER TER VERVANGING VAN DIE GEDRUKT ONDER NR. 158\nVoorgesteld\n3 juni 2025\nDe Kamer,\ngehoord de beraadslaging,\nconstaterende dat de Minister in de beleidsbrief aangeeft dat zij de verbinding tussen hulp en handel wil bevorderen door het Nederlandse bedrijfsleven sterker te betrekken in de totstandkoming en implementatie van (ontwikkelings-)projecten, voor het creëren van handelskansen, bijvoorbeeld door de opschaling van publiek-private programma’s met Nederlandse bedrijfsleven,\nconstaterende dat experts vanuit het bedrijfsleven stellen dat de inzet van de kennis en ervaring van maatschappelijke organisaties voor ketentransparantie zorgt, kostenbesparend werkt, reputatierisico's helpt beperken, en bijdraagt aan effectieve financiële risicoprofilering en dit handelskansen bevordert,\nverzoekt de regering om binnen het nieuwe subsidiekader van programma’s voor ontwikkelingshulp de maatschappelijke organisaties een belangrijke rol te geven, omdat hun kennis en ervaring essentieel is voor de Nederlandse handel,\nen gaat over tot de orde van de dag,\nDe Korte\nCeder",
  "content_char_count": 1298,
  "source": {
    "document_id": "f067cfdd-1eaa-420a-b39d-00b624f59662",
    "document_nummer": "2025D25348",
    "document_soort": "Motie (gewijzigd/nader)",
    "publication_id": "47536c40-e59a-41cd-a772-0af81676e5e5",
    "publication_content_type": "application/xml",
    "publication_length": 5247,
    "cached": false,
    "binary_path": "bronmateriaal-onbewerkt\\cache\\document_publications\\47536c40-e59a-41cd-a772-0af81676e5e5.xml"
  },
  "issues": []
}