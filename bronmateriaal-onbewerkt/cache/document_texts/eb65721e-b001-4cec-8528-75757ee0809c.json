{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 225\nRegels omtrent gegevensverwerking in de persoonsgerichte aanpak van radicalisering en terroristische activiteiten (Wet gegevensverwerking persoonsgerichte aanpak radicalisering en terroristische activiteiten)\nNr.\n26\nMOTIE VAN HET LID EL ABASSI\nVoorgesteld\n21 maart 2024\nDe Kamer,\ngehoord de beraadslaging,\nconstaterende dat uit onderzoek van de Rijksuniversiteit Groningen (2022) blijkt dat extremisme in Noord-Nederland slechts beperkt wordt (h)erkend op bestuurlijk niveau, mede door een onevenredige focus op jihadisme;\noverwegende dat zowel op bestuurlijk niveau als onder regionale en lokale praktijkmedewerkers een sterke focus bestaat op jihadisme, waardoor andere vormen van extremisme minder snel worden herkend en adequaat worden aangepakt;\nverzoekt de regering om aandachtsfunctionarissen in te stellen zoals voorgesteld door de Rijksuniversiteit Groningen om binnen relevante bestuurlijke domeinen en bij betrokken partijen de bewustwording van de blinde vlek ten aanzien van het (h)erkennen van rechts-extremisme te vergroten,\nen gaat over tot de orde van de dag.\nEl Abassi",
  "content_char_count": 1164,
  "source": {
    "document_id": "406b8adf-9399-4a5a-a28f-a32be1a1bb81",
    "document_nummer": "2024D11029",
    "document_soort": "Motie",
    "publication_id": "eb65721e-b001-4cec-8528-75757ee0809c",
    "publication_content_type": "application/xml",
    "publication_length": 2494,
    "cached": false,
    "binary_path": "bronmateriaal-onbewerkt\\cache\\document_publications\\eb65721e-b001-4cec-8528-75757ee0809c.xml"
  },
  "issues": []
}