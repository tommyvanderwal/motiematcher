{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n311\nMOTIE VAN HET LID KOSTIĆ\nVoorgesteld\n25 september 2024\nDe Kamer,\ngehoord de beraadslaging,\nconstaterende dat het dieet van wolven voornamelijk bestaat uit wilde hoefdieren;\nconstaterende dat de LTO stelt dat er gebieden zijn waar er te weinig beschikbare hoefdieren voor de wolf zouden zijn;\nconstaterende dat de Staatssecretaris stelt dat jacht en faunabeheer van invloed zijn op de omvang van populaties van soorten die als natuurlijke prooi voor de wolven dienen (\n21501–32, nr. 1668\n);\nverzoekt de regering te onderzoeken, bijvoorbeeld middels een pilot, of een tijdelijke stop op jacht en faunabeheer in een gebied invloed heeft op het aantal incidenten met de wolf,\nen gaat over tot de orde van de dag.\nKostić",
  "content_char_count": 838,
  "source": {
    "document_id": "61a67bea-2681-4f04-9c00-d81f8f351ac3",
    "document_nummer": "2024D35151",
    "document_soort": "Motie",
    "publication_id": "60a0b8c5-aae3-4b9d-91a5-6f382101b636",
    "publication_content_type": "application/xml",
    "publication_length": 2266,
    "cached": false,
    "binary_path": "bronmateriaal-onbewerkt\\cache\\document_publications\\60a0b8c5-aae3-4b9d-91a5-6f382101b636.xml"
  },
  "issues": []
}