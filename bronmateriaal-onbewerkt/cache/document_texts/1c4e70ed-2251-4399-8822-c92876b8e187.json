{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 486\nEvaluatie Embryowet\nNr.\n35\nMOTIE VAN HET LID SLAGT-TICHELMAN\nVoorgesteld\n11 december 2024\nDe Kamer,\ngehoord de beraadslaging,\nconstaterende dat er geen zicht is op het aantal donaties in de privésfeer;\nconstaterende dat de staatscommissie adviseerde om twee soorten registraties mogelijk te maken: door de arts en door de ouders zelf;\noverwegende dat een registratiemogelijkheid van afstammingsgegevens bij het gebruik van een donor in de privésfeer van meerwaarde kan zijn;\noverwegende dat voor kinderen hiermee de afstammingsinformatie veiliggesteld kan worden;\noverwegende dat wensouders hier ook kunnen navragen of en hoeveel donorkinderen er bekend zijn van een bepaalde donor;\nverzoekt de regering het advies van de staatscommissie op te volgen om bij donaties in de privésfeer ook registratie van en door de wensouders zelf mogelijk te maken,\nen gaat over tot de orde van de dag.\nSlagt-Tichelman",
  "content_char_count": 980,
  "source": {
    "document_id": "79a5bd75-410f-484e-8d71-2743a121b8b1",
    "document_nummer": "2024D49032",
    "document_soort": "Motie",
    "publication_id": "1c4e70ed-2251-4399-8822-c92876b8e187",
    "publication_content_type": "application/xml",
    "publication_length": 2376,
    "cached": false,
    "binary_path": "bronmateriaal-onbewerkt\\cache\\document_publications\\1c4e70ed-2251-4399-8822-c92876b8e187.xml"
  },
  "issues": []
}