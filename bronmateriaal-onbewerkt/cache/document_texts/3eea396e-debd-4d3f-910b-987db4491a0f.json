{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n28 362\nReikwijdte van artikel 68 Grondwet\nNr.\n78\nMOTIE VAN HET LID CHAKOR\nVoorgesteld\n19 maart 2025\nDe Kamer,\ngehoord de beraadslaging,\noverwegende dat direct contact tussen Kamerleden en departementsambtenaren bijdraagt aan een transparante en efficiÃ«nte democratie en dat de werkgroep Informatieafspraken heeft aanbevolen om laagdrempelig contact mogelijk te maken tussen Kamerleden en ambtenaren;\noverwegende dat de oekaze-Kok uit 1998 en de latere oekaze-Ollongren, die ambtenaren verbieden zelfstandig contact te hebben met Kamerleden zonder goedkeuring van de Minister, aan modernisering toe zijn;\nconstaterende dat de huidige Aanwijzingen inzake externe contacten van rijksambtenaren dit contact formeel beperken, terwijl bij decentrale overheden direct contact bij feitelijke informatieverstrekking de norm is;\noverwegende dat het moderniseren van de huidige aanwijzingen kan bijdragen aan het verminderen van informatieverzoeken aan departementen;\nverzoekt de regering te experimenteren met pilots waarin Kamerleden direct technische en feitelijke vragen kunnen stellen aan de ambtelijke organisatie, en hierover binnen drie maanden met een voorstel naar de Kamer te komen,\nen gaat over tot de orde van de dag.\nChakor",
  "content_char_count": 1297,
  "source": {
    "document_id": "a89ac0e2-7c99-42cf-bb15-f2eda020c2d5",
    "document_nummer": "2025D11658",
    "document_soort": "Motie",
    "publication_id": "3eea396e-debd-4d3f-910b-987db4491a0f",
    "publication_content_type": "application/xml",
    "publication_length": 2670,
    "cached": false,
    "binary_path": "bronmateriaal-onbewerkt\\cache\\document_publications\\3eea396e-debd-4d3f-910b-987db4491a0f.xml"
  },
  "issues": []
}