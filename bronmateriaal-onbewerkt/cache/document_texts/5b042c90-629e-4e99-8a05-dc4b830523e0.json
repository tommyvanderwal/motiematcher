{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n355\nMOTIE VAN HET LID KOOPS C.S.\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat de NPO een publieke omroep is en niet een staatsomroep;\noverwegende dat dit publieke karakter essentieel is met het oog op de democratische en kritische functie die de NPO vervult binnen onze rechtsstaat;\nconstaterende dat dit publieke karakter onder druk komt te staan als omroepen hun status als vereniging verliezen en naarmate het aantal omroephuizen wordt beperkt;\nverzoekt de regering bij de herinrichting van de NPO te borgen dat bestaande ledenomroepen binnen de omroephuizen zullen voortbestaan als verenigingen, daarbij zorg te dragen dat ze binnen die omroephuizen een volwaardige positie bekleden en een minimum van vijf omroephuizen te hanteren,\nen gaat over tot de orde van de dag.\nKoops\nStoffer\nCeder",
  "content_char_count": 959,
  "source": {
    "document_id": "c656bac8-c1a0-4085-b68a-3040fe9137ef",
    "document_nummer": "2025D16822",
    "document_soort": "Motie",
    "publication_id": "5b042c90-629e-4e99-8a05-dc4b830523e0",
    "publication_content_type": "application/xml",
    "publication_length": 2406,
    "cached": false,
    "binary_path": "bronmateriaal-onbewerkt\\cache\\document_publications\\5b042c90-629e-4e99-8a05-dc4b830523e0.xml"
  },
  "issues": []
}