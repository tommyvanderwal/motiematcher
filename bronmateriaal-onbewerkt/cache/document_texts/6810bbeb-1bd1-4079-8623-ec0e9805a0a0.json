{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 293\nPrimair Onderwijs\nNr.\n834\nMOTIE VAN DE LEDEN HERTZBERGER EN ROODERKERK\nVoorgesteld\n11 september 2025\nDe Kamer,\ngehoord de beraadslaging,\noverwegende dat een basisschoolleerling zo'n acht jaar lang wordt gevolgd door bekwame professionals die over uitgebreide ervaring, observaties en data beschikken om een schooladvies te geven;\noverwegende dat de doorstroomtoets slechts een momentopname is, maar een heel smal deel van al het geleerde toetst en cruciale zaken zoals schrijf- en spreekvaardigheid maar ook algemene kennis negeert;\nconstaterende dat er reeds moties aan zijn genomen om te verkennen wat er nodig is om te komen tot één doorstroomtoets (Rooderkerk) en die verder te ontwikkelen tot een instrument dat weer primair ten dienste staat aan de ontwikkeling van de leerling en de ondersteuning van de leerkracht (Stoffer en Ceder);\nvan mening dat de doorstroomtoets, zeker gezien alle gebreken, veel te zwaar wordt meegewogen in het advies voor het vervolgonderwijs;\nverzoekt de regering het gewicht van de doorstroomtoets af te halen en voortaan de toetsuitslag naast alle verzamelde data en observaties en alleen als ondersteuning van het schooladvies van de leerkracht mee te wegen,\nen gaat over tot de orde van de dag.\nHertzberger\nRooderkerk",
  "content_char_count": 1333,
  "source": {
    "document_id": "dd9c70fc-4a3d-4675-bf28-30c821cb7749",
    "document_nummer": "2025D38553",
    "document_soort": "Motie",
    "publication_id": "6810bbeb-1bd1-4079-8623-ec0e9805a0a0",
    "publication_content_type": "application/xml",
    "publication_length": 5133,
    "cached": false,
    "binary_path": "bronmateriaal-onbewerkt\\cache\\document_publications\\6810bbeb-1bd1-4079-8623-ec0e9805a0a0.xml"
  },
  "issues": []
}