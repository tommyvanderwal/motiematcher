{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n23 645\nOpenbaar vervoer\nNr.\n839\nMOTIE VAN HET LID DE HOOP C.S.\nVoorgesteld\n9 april 2025\nDe Kamer,\ngehoord de beraadslaging,\nconstaterende dat er forse bezuinigingen dreigen voor het regionale openbaar vervoer vanwege de korting van 110 miljoen euro structureel op de BDU-middelen;\noverwegende dat deze bezuinigingen zullen leiden tot forse extra tariefstijgingen, het verlagen van frequenties en het schrappen van (delen van) lijnen in Amsterdam, Rotterdam en Den Haag en de brede regio om deze\nsteden;\noverwegende dat het fors verhogen van de tarieven en het schrappen van bus-, tram- en metroritten de leefbaarheid in wijken en dorpen verder onder druk zet;\nvan mening dat goed openbaar vervoer een belangrijke voorwaarde is voor de mobiliteit van mensen om naar hun werk, opleiding of andere afspraken te reizen;\nverzoekt de regering om bij de voorjaarsbesluitvorming maximaal in te zetten op het voorkomen van deze voorgenomen bezuiniging op de BDU-middelen,\nen gaat over tot de orde van de dag.\nDe Hoop\nGrinwis\nBamenga",
  "content_char_count": 1094,
  "source": {
    "document_id": "b3d7854d-9b2a-45c2-b8d0-3313953dd99c",
    "document_nummer": "2025D15690",
    "document_soort": "Motie",
    "publication_id": "706bc939-f395-44d4-8525-153bb55bbed9",
    "publication_content_type": "application/xml",
    "publication_length": 2635,
    "cached": false,
    "binary_path": "bronmateriaal-onbewerkt\\cache\\document_publications\\706bc939-f395-44d4-8525-153bb55bbed9.xml"
  },
  "issues": []
}