{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n27 858\nGewasbeschermingsbeleid\nNr.\n689\nMOTIE VAN HET LID GRINWIS C.S.\nVoorgesteld\n19 december 2024\nDe Kamer,\ngehoord de beraadslaging,\nconstaterende dat verduurzaming van teelten en hygiÃ«nemaatregelen bijdragen aan reductie in het gebruik en de impact van gewasbeschermingsmiddelen, en de sector hier uitvoering aan geeft middels teeltvoorschriften;\nconstaterende dat de handhavingscapaciteit op momenten tekortschiet, wat een prangend issue is, mede gelet op de toename in ziektedruk en van weersextremen en een krimpend pakket aan gewasbeschermingsmiddelen;\noverwegende dat voldoende handhavingscapaciteit een randvoorwaarde is voor het effectief kunnen uitvoeren van teeltvoorschriften;\nverzoekt de regering de naleving van teeltvoorschriften te ondersteunen middels het garanderen van voldoende flexibele handhavingscapaciteit bij de NVWA, NAK, BKD en Naktuinbouw, waarbij het mogelijk gemaakt wordt het jaarlijks beschikbare budget over verschillende jaren te benutten,\nen gaat over tot de orde van de dag.\nGrinwis\nVedder\nVan Campen\nHolman",
  "content_char_count": 1115,
  "source": {
    "document_id": "22917b65-9aaa-4e88-a46e-2b9238bc034d",
    "document_nummer": "2024D51057",
    "document_soort": "Motie",
    "publication_id": "2476cc79-2cbb-4550-b359-8def1fe9fa96",
    "publication_content_type": "application/xml",
    "publication_length": 2586,
    "cached": false,
    "binary_path": "bronmateriaal-onbewerkt\\cache\\document_publications\\2476cc79-2cbb-4550-b359-8def1fe9fa96.xml"
  },
  "issues": []
}