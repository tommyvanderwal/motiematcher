{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nIV\nVaststelling van de begrotingsstaten van Koninkrijksrelaties (IV) en het BES-fonds (H) voor het jaar 2025\nNr.\n62\nMOTIE VAN DE LEDEN CEDER EN BAMENGA\nVoorgesteld\n15 mei 2025\nDe Kamer,\ngehoord de beraadslaging,\noverwegende dat Curaçao streeft naar gebiedsontwikkeling rond de haven van Curaçao, met als speerpunten onder meer windenergie, groene waterstof, maritieme logistiek en toerisme;\noverwegende dat 2BAYS niet alleen van betekenis is voor de economische weerbaarheid van Curaçao, maar ook kansen biedt voor Nederland, onder meer op het gebied van energiezekerheid, kennisuitwisseling, strategische positionering in het Caribisch gebied en de versterking van de samenwerking binnen het Koninkrijk;\noverwegende dat er al eerder gesprekken hebben plaatsgevonden tussen beide regeringen over een mogelijke samenwerking;\nverzoekt de regering:\n•\nin hernieuwd overleg te treden met de regering van Curaçao over de mogelijke ontwikkeling van de haven, met nadruk op de ontwikkeling van groene waterstof, circulaire industrie en duurzame logistiek en een mogelijke rol voor Nederland;\n•\nde mogelijkheden te verkennen voor een strategisch partnerschap tussen de haven van Rotterdam en de haven van Curaçao, gericht op kennisdeling, investeringen en internationale positionering;\n•\nde Kamer uiterlijk voor de begrotingsbehandeling Koninkrijksrelaties 2026 te informeren over de voortgang en eventuele vervolgstappen,\nen gaat over tot de orde van de dag.\nCeder\nBamenga",
  "content_char_count": 1542,
  "source": {
    "document_id": "4d31c783-7446-410e-b22c-c2fb25315305",
    "document_nummer": "2025D21601",
    "document_soort": "Motie",
    "publication_id": "95762286-6f76-47f5-b87c-aab0e7a1962e",
    "publication_content_type": "application/xml",
    "publication_length": 6057,
    "cached": false,
    "binary_path": "bronmateriaal-onbewerkt\\cache\\document_publications\\95762286-6f76-47f5-b87c-aab0e7a1962e.xml"
  },
  "issues": []
}