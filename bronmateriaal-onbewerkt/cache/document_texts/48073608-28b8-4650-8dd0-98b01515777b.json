{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3359\nMOTIE VAN HET LID VAN BAARLE\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat het gedwongen terugsturen van vluchtelingen naar Syrië onverantwoord is, gezien de schrijnende humanitaire situatie in Syrië en de onveiligheid;\noverwegende dat het reisadvies van het Ministerie van Buitenlandse Zaken naar Syrië op dit moment zeer negatief is;\noverwegende dat het nieuwe ambtsbericht over Syrië nog niet gepubliceerd is;\noverwegende dat de Minister van Asiel en Migratie wel in publieke uitingen paniek zaait door voor te sorteren op mogelijke gedwongen terugkeer en dat dit diep ingrijpt in de Syrische gemeenschap in Nederland;\nverzoekt de Minister van Asiel en Migratie om te stoppen met het zaaien van angst door het in de openbaarheid speculeren over het gedwongen terugsturen van Syrische vluchtelingen,\nen gaat over tot de orde van de dag.\nVan Baarle",
  "content_char_count": 993,
  "source": {
    "document_id": "23b92951-5cec-461b-989a-1cb8e2d21ba1",
    "document_nummer": "2025D05856",
    "document_soort": "Motie",
    "publication_id": "48073608-28b8-4650-8dd0-98b01515777b",
    "publication_content_type": "application/xml",
    "publication_length": 2371,
    "cached": false,
    "binary_path": "bronmateriaal-onbewerkt\\cache\\document_publications\\48073608-28b8-4650-8dd0-98b01515777b.xml"
  },
  "issues": []
}