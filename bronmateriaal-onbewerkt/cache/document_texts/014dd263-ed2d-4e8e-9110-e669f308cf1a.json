{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n149\nMOTIE VAN DE LEDEN SLAGT-TICHELMAN EN WHITE\nVoorgesteld\n11 december 2024\nDe Kamer,\ngehoord de beraadslaging,\nconstaterende dat in Caribisch Nederland een pilot is met als doel het verbeteren van de snelheid van verwijzingen;\nconstaterende dat in de pilot het mogelijk werd gemaakt voor huisartsen op Saba en Sint Eustatius om direct door te verwijzen naar het St. Maarten Medical Center zonder beoordeling door het medisch adviesteam van ZJCN;\noverwegende dat dit gezondheidswinst kan opleveren door het voorkomen van vertraging in het verwijzingsproces;\nverzoekt de regering om de pilot uit te breiden naar Bonaire en mogelijk ook andere zorgverleners in de pilot te betrekken,\nen gaat over tot de orde van de dag.\nSlagt-Tichelman\nWhite",
  "content_char_count": 946,
  "source": {
    "document_id": "2074d05e-975b-4887-9c04-8bc3ab81745a",
    "document_nummer": "2024D49014",
    "document_soort": "Motie",
    "publication_id": "014dd263-ed2d-4e8e-9110-e669f308cf1a",
    "publication_content_type": "application/xml",
    "publication_length": 2425,
    "cached": false,
    "binary_path": "bronmateriaal-onbewerkt\\cache\\document_publications\\014dd263-ed2d-4e8e-9110-e669f308cf1a.xml"
  },
  "issues": []
}