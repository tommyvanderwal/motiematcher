{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nXVI\nWijziging van de begrotingsstaten van het Ministerie van Volksgezondheid, Welzijn en Sport (XVI) voor het jaar 2024 (wijziging samenhangende met de Voorjaarsnota)\nNr.\n11\nMOTIE VAN HET LID DOBBE\nVoorgesteld tijdens het Wetgevingsoverleg van\n11 juni 2024\nDe Kamer,\ngehoord de beraadslaging,\nconstaterende dat de salarissen in de zorg nog altijd 6% achterlopen op andere sectoren;\nvan mening dat het aanpakken van de personeelskrapte in de zorg grote prioriteit heeft en het daarom aantrekkelijker moet worden gemaakt om in de zorg te werken;\noverwegende dat, naast meer autonomie, loopbaanperspectief en beperking van regeldruk en van administratie, goede arbeidsvoorwaarden ook een essentieel onderdeel zijn van een effectieve aanpak van de personeelstekorten;\nverzoekt de regering om als eerste stap de ova-ruimte zo te vergroten dat het zo snel mogelijk en uiterlijk in 2025 mogelijk wordt om de loonkloof tussen de zorg en andere sectoren met minstens een kwart te laten afnemen en de dekking daarvoor te vinden in het afschaffen van de innovatiebox,\nen gaat over tot de orde van de dag.\nDobbe",
  "content_char_count": 1177,
  "source": {
    "document_id": "0f6ed0c2-ba55-40f1-9568-85eb2951908a",
    "document_nummer": "2024D24275",
    "document_soort": "Motie",
    "publication_id": "7562a124-3424-402a-be4f-52ed4cea7dac",
    "publication_content_type": "application/xml",
    "publication_length": 2583,
    "cached": false,
    "binary_path": "bronmateriaal-onbewerkt\\cache\\document_publications\\7562a124-3424-402a-be4f-52ed4cea7dac.xml"
  },
  "issues": []
}