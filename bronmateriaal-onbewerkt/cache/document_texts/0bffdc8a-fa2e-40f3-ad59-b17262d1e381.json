{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3093\nMOTIE VAN DE LEDEN KAMMINGA EN MARTENS-AMERICA\nVoorgesteld\n3 april 2025\nDe Kamer,\ngehoord de beraadslaging,\nconstaterende dat de Amerikaanse «Liberation Day»-heffingen Nederland minstens 12 miljard euro zullen kosten;\nconstaterende dat intra-EU-barrières volgens het IMF en het Letta-rapport equivalent zijn aan een tarief van 44% voor goederen en 110% voor diensten;\noverwegende dat vermindering van deze barrières de pijn voor Nederlandse consumenten kan verzachten en ook Europese toeleveringsketens en strategische soevereiniteit ten goede kan komen;\nverzoekt de regering om in Europees verband te pleiten voor het wegnemen van barrières in de dienstensector, en het bestrijden van consumentenbelemmeringen zoals territoriale leveringsbeperkingen, in lijn\nmet de aanbevelingen uit het Letta-rapport,\nen gaat over tot de orde van de dag.\nKamminga\nMartens-America",
  "content_char_count": 1004,
  "source": {
    "document_id": "6e129444-f9af-4a3e-b19f-819508a00cdd",
    "document_nummer": "2025D14714",
    "document_soort": "Motie",
    "publication_id": "0bffdc8a-fa2e-40f3-ad59-b17262d1e381",
    "publication_content_type": "application/xml",
    "publication_length": 2519,
    "cached": false,
    "binary_path": "bronmateriaal-onbewerkt\\cache\\document_publications\\0bffdc8a-fa2e-40f3-ad59-b17262d1e381.xml"
  },
  "issues": []
}