{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n33 037\nMestbeleid\nNr.\n539\nMOTIE VAN HET LID FLACH\nVoorgesteld\n25 april 2024\nDe Kamer,\ngehoord de beraadslaging,\noverwegende dat de Europese Commissie veronderstelt dat derogatie op grasland leidt tot meer stikstofuitspoeling en verslechtering van de waterkwaliteit ten opzichte van gebruik van kunstmest en heeft aangegeven open te staan voor nieuwe feiten;\noverwegende dat onlangs een peer-reviewede rapportage van Wageningen Universiteit is verschenen die laat zien dat gebruik van drijfmest in plaats van kunstmest op grasland eerder leidt tot minder uitspoeling en verbetering van de waterkwaliteit dan andersom, en dat hiermee sprake is van nieuwe wetenschappelijke gegevens ten opzichte van de huidige derogatiebeschikking;\noverwegende dat er mogelijkheden zijn voor verdere verbetering van de waterkwaliteit door melkveehouders bijvoorbeeld de mogelijkheid te geven te kiezen voor een ruimere derogatie in combinatie met verlaging van de totale stikstofgebruiksnorm;\noverwegende dat sprake is van overmacht in verband met een nat voorjaar;\nverzoekt de regering, in lijn met voorgaande overwegingen en met inachtneming van het genoemde voorstel voor verbetering van de waterkwaliteit in combinatie met derogatie, in te blijven zetten op bijstelling van de derogatieafbouw, als onderdeel van een breder totaalpakket,\nen gaat over tot de orde van de dag.\nFlach",
  "content_char_count": 1435,
  "source": {
    "document_id": "e51e2759-58bb-4d7d-acc9-716f39f3dbc6",
    "document_nummer": "2024D17397",
    "document_soort": "Motie",
    "publication_id": "540c7e48-804c-44a6-8286-ce9ea08f6a6c",
    "publication_content_type": "application/xml",
    "publication_length": 2808,
    "cached": false,
    "binary_path": "bronmateriaal-onbewerkt\\cache\\document_publications\\540c7e48-804c-44a6-8286-ce9ea08f6a6c.xml"
  },
  "issues": []
}