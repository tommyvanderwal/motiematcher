{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2906\nMOTIE VAN DE LEDEN VAN BAARLE EN PIRI\nVoorgesteld\n23 mei 2024\nDe Kamer,\ngehoord de beraadslaging,\nconstaterende dat alle partijstaten bij het Internationaal Strafhof verplicht zijn om bevelen van de rechters uit te voeren, waaronder ook de arrestatiebevelen;\nconstaterende dat het beleid van het Strafhof erop toeziet dat alle niet-essentiÃ«le contacten vermeden dienen te worden met personen tegen wie een arrestatiebevel is uitgevaardigd en dat dit punt ook door een grote meerderheid van landen benadrukt is tijdens de meest recente vergadering van de partijstaten;\nverzoekt de regering om in alle relevante internationale gremia uit te dragen dat, ondanks eventueel afwijkende politieke opvattingen, de bevelen en het beleid van het Internationaal Strafhof niet bewust ondermijnd mogen worden,\nen gaat over tot de orde van de dag.\nVan Baarle\nPiri",
  "content_char_count": 988,
  "source": {
    "document_id": "85936f24-ecaf-4496-babb-d4573669587c",
    "document_nummer": "2024D20958",
    "document_soort": "Motie",
    "publication_id": "6950da9c-2dfd-4a8a-b8f6-4e5f07b70f77",
    "publication_content_type": "application/xml",
    "publication_length": 2405,
    "cached": false,
    "binary_path": "bronmateriaal-onbewerkt\\cache\\document_publications\\6950da9c-2dfd-4a8a-b8f6-4e5f07b70f77.xml"
  },
  "issues": []
}