{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n16\nMOTIE VAN HET LID BAMENGA C.S.\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nvan mening dat werken van cruciaal belang is voor een succesvolle integratie;\nconstaterende dat we hier een positieve trend zien en dat nieuwkomers en latere generaties steeds vaker werken, maar dat we er nog niet zijn en de arbeidsparticipatie nog omhoog kan en moet;\nconstaterende dat uit onderzoek blijkt dat arbeidsdiscriminatie nog veel te vaak voorkomt in Nederland, waardoor mensen die wel willen werken niet altijd kunnen werken;\nconstaterende dat de wet die hier iets aan had moeten doen, de Wet toezicht gelijke kansen bij werving en selectie, is weggestemd zonder dat er een alternatief voor is;\nconstaterende dat het probleem niet is opgelost en dat de aanpak van arbeidsmarktdiscriminatie onverminderd urgent is;\nverzoekt de regering uit te werken hoe zij arbeidsmarktdiscriminatie wil bestrijden en hier heldere doelen aan te koppelen en dit uiterlijk in het tweede kwartaal 2025 naar de Kamer te sturen,\nen gaat over tot de orde van de dag.\nBamenga\nTseggai\nCeder",
  "content_char_count": 1312,
  "source": {
    "document_id": "5442541c-e2de-4e4e-9d6a-a1f7d3d372b1",
    "document_nummer": "2024D46009",
    "document_soort": "Motie",
    "publication_id": "2b0f2873-f2f1-499a-a5df-bf8a821e18c5",
    "publication_content_type": "application/xml",
    "publication_length": 2855,
    "cached": false,
    "binary_path": "bronmateriaal-onbewerkt\\cache\\document_publications\\2b0f2873-f2f1-499a-a5df-bf8a821e18c5.xml"
  },
  "issues": []
}