{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 657\nPersoonsgebonden Budgetten\nNr.\n366\nMOTIE VAN DE LEDEN DANIËLLE JANSEN EN BIKKER\nVoorgesteld\n24 april 2025\nDe Kamer,\ngehoord de beraadslaging,\nconstaterende dat mensen met een levenslange en levensbrede beperking bij verschillende loketten een hulpvraag moeten indienen voor zorg, ondersteuning en voorzieningen;\nconstaterende dat deze mensen elke keer weer hun verhaal moeten doen als ze hulp nodig hebben vanuit verschillende (zorg)wetten en instanties en weer bewijzen moeten aanleveren dat zij een beperking hebben;\nconstaterende dat zij regelmatig het gevoel hebben van het kastje naar de muur gestuurd te worden;\noverwegende dat het voor deze mensen veel simpeler en sneller zou zijn als zij op één plek terecht zouden kunnen voor al hun aanvragen;\nverzoekt de regering een pilot op te zetten in één regio om een integraal toegangsloket in te richten waar mensen terechtkunnen voor alle aanvragen tot realisatie met betrekking tot zorg, ondersteuning en voorzieningen met mandaat om deze hulpvragen vast te stellen voor de verschillende verstrekkers,\nen gaat over tot de orde van de dag.\nDaniëlle Jansen\nBikker",
  "content_char_count": 1193,
  "source": {
    "document_id": "10f901d1-e97e-45b8-a609-d1607804651e",
    "document_nummer": "2025D19002",
    "document_soort": "Motie",
    "publication_id": "c0cd8fc6-95e7-41ec-85a1-ef82a2303905",
    "publication_content_type": "application/xml",
    "publication_length": 4912,
    "cached": false,
    "binary_path": "bronmateriaal-onbewerkt\\cache\\document_publications\\c0cd8fc6-95e7-41ec-85a1-ef82a2303905.xml"
  },
  "issues": []
}