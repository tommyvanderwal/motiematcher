{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 395\nWijziging van de Politiewet 2012 in verband met een delegatiegrondslag voor een algemene maatregel van bestuur over de bewapening en uitrusting van buitengewoon opsporingsambtenaren\nNr.\n19\nGEWIJZIGDE MOTIE VAN DE LEDEN MICHON-DERKZEN EN MUTLUER TER VERVANGING VAN DIE GEDRUKT ONDER NR. 9\nVoorgesteld\n28 januari 2025\nDe Kamer,\ngehoord de beraadslaging,\nconstaterende dat de werkgever van de Groene BOA besluit over diens taken en verantwoordelijk is voor een veilige en verantwoordelijk uitvoering van die taken;\nconstaterende dat de werkgever in het kader van de veilige taakuitoefening een aanvraag voor bewapening kan doen voor een Groene BOA waarover, na advies van OM en politie, de Minister van JenV besluit,\nvan mening dat de beoordeling van een aanvraag voor een wapen onvoldoende blijk geeft van de risico's die een Groene BOA loopt in het werk, door de kan-bepaling in artikel 10.3,\nverzoekt het kabinet om de toetsingscriteria van het ontwerp besluit tegen het licht te houden, waarbij rekenschap wordt gegeven van de gevaarzetting van het werk van de Groene BOA,\nen gaat over tot de orde van de dag,\nMichon-Derkzen\nMutluer",
  "content_char_count": 1211,
  "source": {
    "document_id": "a01fcaeb-2009-4b4b-ad38-27cc1b4b92db",
    "document_nummer": "2025D02641",
    "document_soort": "Motie (gewijzigd/nader)",
    "publication_id": "ce895061-0344-43ae-b7d2-cc1c1ce88f3f",
    "publication_content_type": "application/xml",
    "publication_length": 2634,
    "cached": false,
    "binary_path": "bronmateriaal-onbewerkt\\cache\\document_publications\\ce895061-0344-43ae-b7d2-cc1c1ce88f3f.xml"
  },
  "issues": []
}