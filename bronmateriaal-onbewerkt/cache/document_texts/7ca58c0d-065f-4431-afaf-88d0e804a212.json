{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXVI\nVaststelling van de begrotingsstaten van het Ministerie van Volksgezondheid, Welzijn en Sport (XVI) voor het jaar 2025\nNr.\n129\nMOTIE VAN HET LID SARIS\nVoorgesteld tijdens het Wetgevingsoverleg van\n2 december 2024\nDe Kamer,\ngehoord de beraadslaging,\nconstaterende dat de regering in 2025 wil verkennen om beleidsdoelen op het terrein van sport en bewegen te realiseren en verantwoordelijkheden wil vastleggen om te komen tot een sport- en beweegwet;\nconstaterende dat de Nederlandse Sportraad in zijn rapport uit 2021 de taakverdeling en verantwoordelijkheden voor alle stakeholders in het beweegbeleid heeft onderzocht;\nconstaterende dat het Sportakkoord 2.0 en het GALA in 2026 aflopen en er nu noodzaak is om na te denken over een alternatieve visie voor het toekomstige sport- en beweegbeleid, mochten deze akkoorden niet het gewenste resultaat opleveren zonder kostbare tijd te verspillen;\noverwegende dat de huidige initiatieven als het Sportakkoord 2.0 en het GALA te vrijblijvend zijn in hun interventies;\noverwegende dat de verantwoordelijkheid voor voldoende bewegen en de samenwerking tussen de sectoren en de ministeries kan worden bevorderd;\nverzoekt de regering:\n–\nte verkennen of de taken en verantwoordelijkheden in het sport- en beweegbeleid voor alle lagen van de overheid vast kunnen worden gelegd (inclusief regionale samenwerking) en de aanbevelingen uit het rapport van de Nederlandse Sportraad uit 2021 hierin mee te nemen;\n–\nin gesprek te gaan met de ministeries van VWS, SZW, BZK, I&W, EZ, VRO en OCW over een gezamenlijke aanpak van de beweegarmoede en hoe deze ministeries dit het best in hun beleid onder kunnen brengen;\n–\nvoor het herfstreces van 2025 de Kamer hierover te informeren,\nen gaat over tot de orde van de dag.\nSaris",
  "content_char_count": 1837,
  "source": {
    "document_id": "2ed268ad-53a9-42ee-93c9-6b709fe0bc7d",
    "document_nummer": "2024D47332",
    "document_soort": "Motie",
    "publication_id": "7ca58c0d-065f-4431-afaf-88d0e804a212",
    "publication_content_type": "application/xml",
    "publication_length": 3761,
    "cached": false,
    "binary_path": "bronmateriaal-onbewerkt\\cache\\document_publications\\7ca58c0d-065f-4431-afaf-88d0e804a212.xml"
  },
  "issues": []
}