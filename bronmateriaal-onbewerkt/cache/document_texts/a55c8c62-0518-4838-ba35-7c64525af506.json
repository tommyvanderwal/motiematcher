{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n358\nGEWIJZIGDE MOTIE VAN HET LID GABRIËLS C.S. TER VERVANGING VAN DIE GEDRUKT ONDER NR. 344\nVoorgesteld\n13 mei 2025\nDe Kamer,\ngehoord de beraadslaging,\noverwegende dat door de ongekend snelle toename van ultra-fast fashion uit het buitenland de toeleveringsketens en afzetmarkten van de Nederlandse circulaire textielketen rap ineenstort;\noverwegende dat toekomstige wetgeving uit de Europese Unie ter bevordering van circulair textiel waarschijnlijk te laat zal komen voor het behoud van de Nederlandse bedrijven, infrastructuur en menskracht op het gebied van circulair textiel;\nconstaterende dat er op dit moment onderzoek wordt gedaan naar maatregelen om ultra-fast fashion tegen te gaan, bijvoorbeeld door het beprijzen van niet-circulair textiel, maar er nog geen duidelijkheid is over wanneer die maatregelen zullen worden genomen;\nverzoekt de regering om voor het zomerreces te komen met doelmatige fiscale, normerende en andersoortige maatregelen die de groeiende markt aan ultra-fast fashion op korte termijn een halt toeroepen,\nen gaat over tot de orde van de dag.\nGabriëls\nHirsch\nRooderkerk\nKostić",
  "content_char_count": 1225,
  "source": {
    "document_id": "8afe3288-7290-41bb-ae33-ea93fb667453",
    "document_nummer": "2025D20611",
    "document_soort": "Motie (gewijzigd/nader)",
    "publication_id": "a55c8c62-0518-4838-ba35-7c64525af506",
    "publication_content_type": "application/xml",
    "publication_length": 5338,
    "cached": false,
    "binary_path": "bronmateriaal-onbewerkt\\cache\\document_publications\\a55c8c62-0518-4838-ba35-7c64525af506.xml"
  },
  "issues": []
}