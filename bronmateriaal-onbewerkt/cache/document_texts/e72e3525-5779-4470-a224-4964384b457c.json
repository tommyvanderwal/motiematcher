{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 805\nHulpmiddelenbeleid in de gezondheidszorg\nNr.\n180\nMOTIE VAN DE LEDEN PAULUSMA EN BUSHOFF\nVoorgesteld\n12 juni 2024\nDe Kamer,\ngehoord de beraadslaging,\nconstaterende dat private partijen voornamelijk geneesmiddelen ontwikkelen op basis van het verwachte financieel rendement;\noverwegende dat nieuwe geneesmiddelen hierdoor niet altijd aansluiten bij een onvervulde medische behoefte van de Nederlandse patiënt en dat sommige ziektes met een grote ervaren ziektelast nu beperkt te behandelen zijn met geneesmiddelen;\nvan mening dat de Nederlandse overheid meer regie moet nemen op geneesmiddelenontwikkeling;\nverzoekt de Minister om concrete beleidsvoorstellen zodat geneesmiddelenontwikkeling beter aansluit bij de onvervulde medische behoefte van patiënten en internationaal een voortrekkersrol te spelen aangezien geneesmiddelenontwikkeling bij uitstek internationaal plaatsvindt,\nen gaat over tot de orde van de dag.\nPaulusma\nBushoff",
  "content_char_count": 1011,
  "source": {
    "document_id": "3c45d26f-2f63-4f4f-a376-96d96087fc30",
    "document_nummer": "2024D24328",
    "document_soort": "Motie",
    "publication_id": "e72e3525-5779-4470-a224-4964384b457c",
    "publication_content_type": "application/xml",
    "publication_length": 2488,
    "cached": false,
    "binary_path": "bronmateriaal-onbewerkt\\cache\\document_publications\\e72e3525-5779-4470-a224-4964384b457c.xml"
  },
  "issues": []
}