{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 412\nWijziging van de Waterschapswet, de Waterwet en de Algemene wet bestuursrecht in verband met het versterken van de toepassing van het profijtbeginsel bij de watersysteemheffing, het geven van ruimte aan nieuwe ontwikkelingen en het oplossen van enkele knelpunten\nNr.\n20\nMOTIE VAN HET LID HEUTINK\nVoorgesteld\n18 april 2024\nDe Kamer,\ngehoord de beraadslaging,\nconstaterende dat de waterschappen bij invoering van het wetsvoorstel de belastingtarieven mogen wijzigen op basis van gebiedskenmerken;\nconstaterende dat er geen allesomvattende lijst van gebiedskenmerken bestaat op basis waarvan de belastingtarieven mogen worden aangepast;\nconstaterende dat waterschappen derhalve zelf mogen bepalen welke gebiedskenmerken van invloed zijn;\nconstaterende dat het niet duidelijk is wanneer een AMvB inhoudende de gebiedskenmerken zal worden opgesteld;\nvan mening dat dit kan leiden tot willekeur en daardoor van negatieve invloed zal zijn op de rechtszekerheid van de belastingbetalers;\nverzoekt de regering om scherp toezicht te houden op hoe de waterschappen het begrip «gebiedskenmerken» invullen en waar nodig aan te sturen, waardoor de rechtszekerheid in stand blijft;\nverzoekt de regering tevens om zo snel als mogelijk de gebiedskenmerken en diens elementen in een AMvB vast te leggen;\nen gaat over tot de orde van de dag.\nHeutink",
  "content_char_count": 1408,
  "source": {
    "document_id": "333047c0-09e8-405b-93f5-26700897aea9",
    "document_nummer": "2024D15909",
    "document_soort": "Motie",
    "publication_id": "7fe7bd10-51a0-418a-b1e9-3f8e5c181d61",
    "publication_content_type": "application/xml",
    "publication_length": 2824,
    "cached": false,
    "binary_path": "bronmateriaal-onbewerkt\\cache\\document_publications\\7fe7bd10-51a0-418a-b1e9-3f8e5c181d61.xml"
  },
  "issues": []
}