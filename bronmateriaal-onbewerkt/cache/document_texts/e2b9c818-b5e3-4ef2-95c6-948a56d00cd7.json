{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nX\nVaststelling van de begrotingsstaten van het Ministerie van Defensie (X) voor het jaar 2024\nNr.\n52\nMOTIE VAN DE LEDEN TUINMAN EN DIEDERIK VAN DIJK\nVoorgesteld\n7 februari 2024\nDe Kamer,\ngehoord de beraadslaging,\nconstaterende dat oefenruimte in Nederland voor de krijgsmacht beperkt is;\nconstaterende dat er grote behoefte is aan een permanente aanwezigheid van bondgenoten in de Baltische staten en Polen om Rusland af te schrikken, versterkt door de ontwikkeling van regionale NAVO-plannen;\nconstaterende dat Duitsland vanaf volgend jaar een panzerbrigade permanent in Litouwen vestigt;\nconstaterende dat Nederland al geruime tijd in een rotatieschema een bataljon levert voor de Enhanced Forward Presence in Litouwen;\nverzoekt de regering om, als onderdeel van de toekomstige rol van Nederland in de Regional Plans van de NAVO, de wenselijkheid te verkennen van een permanente Nederlandse gevechtseenheid aan de oostflank, en de Kamer over de uitkomst van het NATO Force Model te informeren,\nen gaat over tot de orde van de dag.\nTuinman\nDiederik van Dijk",
  "content_char_count": 1136,
  "source": {
    "document_id": "4d932f04-98e4-4ae8-ac08-c75051725fe3",
    "document_nummer": "2024D04537",
    "document_soort": "Motie",
    "publication_id": "e2b9c818-b5e3-4ef2-95c6-948a56d00cd7",
    "publication_content_type": "application/xml",
    "publication_length": 2633,
    "cached": false,
    "binary_path": "bronmateriaal-onbewerkt\\cache\\document_publications\\e2b9c818-b5e3-4ef2-95c6-948a56d00cd7.xml"
  },
  "issues": []
}