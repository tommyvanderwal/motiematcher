{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n28 638\nMensenhandel\nNr.\n238\nMOTIE VAN HET LID BIKKER C.S.\nVoorgesteld\n21 december 2023\nDe Kamer,\ngehoord de beraadslaging,\nconstaterende dat het voorliggende actieplan Samen tegen Mensenhandel een aantal belangrijke thema's niet of onvoldoende adresseert zoals onder andere de klantaanpak, de bescherming van minderjarigen, criminele uitbuiting, opvang van slachtoffers en technologie;\noverwegende dat hiermee aan meerdere Kameruitspraken niet of onvoldoende gehoor wordt gegeven;\noverwegende dat het voorliggend actieplan op dit moment op onvoldoende draagvlak onder samenwerkingspartners kan rekenen;\noverwegende dat financiële uitwerking op dit moment niet aansluit bij de gelegde prioriteiten en bij de nu nog ontbrekende prioriteiten;\nverzoekt de regering in goed overleg met samenwerkingspartners en conform geschetste lijnen te komen tot een fundamentele herziening van het actieplan inclusief de financiële uitwerking daarvan en concrete doelstellingen,\nen gaat over tot de orde van de dag.\nBikker\nHelder\nMutluer\nKrul\nVan Nispen\nDiederik van Dijk",
  "content_char_count": 1125,
  "source": {
    "document_id": "2856cc67-62c7-483f-aa81-80e7915fc33e",
    "document_nummer": "2023D51173",
    "document_soort": "Motie",
    "publication_id": "a08b614f-03b6-4fc4-8ffc-ad9eab0b2481",
    "publication_content_type": "application/xml",
    "publication_length": 2665,
    "cached": false,
    "binary_path": "bronmateriaal-onbewerkt\\cache\\document_publications\\a08b614f-03b6-4fc4-8ffc-ad9eab0b2481.xml"
  },
  "issues": []
}