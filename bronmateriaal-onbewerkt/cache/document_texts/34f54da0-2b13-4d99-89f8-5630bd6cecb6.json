{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 015\nKindermishandeling\nNr.\n290\nMOTIE VAN HET LID WESTERVELD C.S.\nVoorgesteld\n5 maart 2025\nDe Kamer,\ngehoord de beraadslaging,\nconstaterende dat de Jeugdwet verplicht om pleegkinderen, ouders en pleegouders tijdig te informeren over de mogelijkheid om gebruik te maken van de diensten van een vertrouwenspersoon;\nconstaterende dat maar achttien pleegkinderen in 2024 contact hadden met Jeugdstem, de organisatie van vertrouwenspersonen;\nconstaterende dat de inspectie in het rapport over de zaak in Vlaardingen aanbeveelt dat ieder kind in een pleeggezin beschikt over een vertrouwenspersoon, via het persoonlijke netwerk of via Jeugdstem;\nverzoekt de regering om met Jeugdstem, de Nederlandse Vereniging voor Pleeggezinnen, ervaringsdeskundige jongeren uit de pleegzorg en de Alliantie Informele Steun een concreet plan te maken zodat alle pleegkinderen vóór de zomer weten dat ze recht hebben op de hulp van een vertrouwenspersoon en dit structureel te borgen,\nen gaat over tot de orde van de dag.\nWesterveld\nDobbe\nCeder\nEerdmans\nKrul\nBruyning\nVan der Werf\nStoffer",
  "content_char_count": 1139,
  "source": {
    "document_id": "f69da015-ad78-4de3-910d-484ff2c3b408",
    "document_nummer": "2025D09039",
    "document_soort": "Motie",
    "publication_id": "34f54da0-2b13-4d99-89f8-5630bd6cecb6",
    "publication_content_type": "application/xml",
    "publication_length": 2703,
    "cached": false,
    "binary_path": "bronmateriaal-onbewerkt\\cache\\document_publications\\34f54da0-2b13-4d99-89f8-5630bd6cecb6.xml"
  },
  "issues": []
}