{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 450\nRegels omtrent de instelling van het Adviescollege toetsing regeldruk (Instellingswet Adviescollege toetsing regeldruk)\nNr.\n38\nMOTIE VAN HET LID KISTEMAN\nVoorgesteld\n12 februari 2025\nDe Kamer,\ngehoord de beraadslaging,\nconstaterende dat niet altijd helder is in een voorstel voor implementatiewetgeving van een Europese richtlijn of er sprake is van een nationale kop en wat de regeldruk hiervan is;\nconstaterende dat in de bedrijfseffectentoets hier wel specifiek naar gevraagd wordt;\nverzoekt de regering de desbetreffende informatie uit de bedrijfseffectentoets, zover alle gegevens beschikbaar zijn, op te nemen in de toelichting bij een wetsvoorstel en openbaar te maken bij de internetconsultatie zodat deze informatie, waaronder de regeldruk van (niet) lastenluwe implementatie, integraal onderdeel wordt van de advisering door ATR,\nen gaat over tot de orde van de dag.\nKisteman",
  "content_char_count": 963,
  "source": {
    "document_id": "d60ab941-c329-4604-87d2-a7d673bc6d05",
    "document_nummer": "2025D05988",
    "document_soort": "Motie",
    "publication_id": "15cccd91-905f-4f74-b7c5-aaebea593cb0",
    "publication_content_type": "application/xml",
    "publication_length": 2294,
    "cached": false,
    "binary_path": "bronmateriaal-onbewerkt\\cache\\document_publications\\15cccd91-905f-4f74-b7c5-aaebea593cb0.xml"
  },
  "issues": []
}