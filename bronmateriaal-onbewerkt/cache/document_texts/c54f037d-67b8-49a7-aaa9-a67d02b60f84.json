{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n400\nMOTIE VAN HET LID BAMENGA\nVoorgesteld\n12 juni 2024\nDe Kamer,\ngehoord de beraadslaging,\nconstaterende dat de staatscommissie tegen discriminatie en racisme dit jaar een pilot is gestart met een doorlichtingsinstrument voor overheids- en uitvoeringsinstanties om discriminatie en etnisch profileren in de werkwijze en organisatiecultuur tegen te gaan;\noverwegende dat de eindevaluatie van dit instrument plaatsvindt in 2026;\noverwegende dat een bredere toepassing van dit instrument de private sector kan helpen om ook daar discriminatie en etnisch profileren te verminderen;\nverzoekt de regering om bij de eindevaluatie mee te nemen op welke manier dit instrument ook aangeboden kan worden ter ondersteuning voor het uitbannen van discriminatie in de private sector;\nverzoekt de regering tevens om tijdens de looptijd van de pilot geleerde lessen direct proactief te delen met werkgevers,\nen gaat over tot de orde van de dag.\nBamenga",
  "content_char_count": 1043,
  "source": {
    "document_id": "c3f77119-1879-4e91-a5fc-3a62759c65d9",
    "document_nummer": "2024D24370",
    "document_soort": "Motie",
    "publication_id": "c54f037d-67b8-49a7-aaa9-a67d02b60f84",
    "publication_content_type": "application/xml",
    "publication_length": 2417,
    "cached": false,
    "binary_path": "bronmateriaal-onbewerkt\\cache\\document_publications\\c54f037d-67b8-49a7-aaa9-a67d02b60f84.xml"
  },
  "issues": []
}