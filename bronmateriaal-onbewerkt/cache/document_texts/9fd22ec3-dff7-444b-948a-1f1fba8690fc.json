{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 013\nToekomst financiële sector\nNr.\n300\nMOTIE VAN DE LEDEN VERMEER EN AUKJE DE VRIES\nVoorgesteld\n12 november 2024\nDe Kamer,\ngehoord de beraadslaging,\nconstaterende dat het kabinet niet kiest voor de tweede lidstaatoptie om tijdelijk met lagere risicogewichten voor woninghypotheken te rekenen;\noverwegende dat:\n•\nhet ATR, het Adviescollege toetsing regeldruk, in zijn advies constateert dat geen gebruik wordt gemaakt van een minder belastend alternatief, wat zij dus definiëren als een nationale kop, en dat deze keuze onvoldoende gemotiveerd is;\n•\nin het hoofdlijnenakkoord is afgesproken om af te zien van nationale koppen;\n•\nin de toelichting staat dat verliezen op Nederlandse hypotheken historisch laag zijn geweest afgelopen decennia en dat banken weerbaarder geworden zijn door mondiale hervormingen en beleid van toezichthouders;\n•\ndeze nationale kop een negatief effect kan hebben op de hoogte van de hypotheekrente, de beschikbaarheid van woninghypotheken en kredietverstrekking aan ondernemers;\nverzoekt de regering daarom deze nationale kop te voorkomen en alsnog te kiezen voor de tweede lidstaatoptie,\nen gaat over tot de orde van de dag.\nVermeer\nAukje de Vries",
  "content_char_count": 1249,
  "source": {
    "document_id": "40e44798-56db-4320-b1e4-e8ab7f015175",
    "document_nummer": "2024D43506",
    "document_soort": "Motie",
    "publication_id": "9fd22ec3-dff7-444b-948a-1f1fba8690fc",
    "publication_content_type": "application/xml",
    "publication_length": 3228,
    "cached": false,
    "binary_path": "bronmateriaal-onbewerkt\\cache\\document_publications\\9fd22ec3-dff7-444b-948a-1f1fba8690fc.xml"
  },
  "issues": []
}