{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n485\nMOTIE VAN HET LID BAMENGA C.S.\nVoorgesteld\n23 september 2025\nDe Kamer,\ngehoord de beraadslaging,\nconstaterende dat de Nationaal Coördinator Antisemitismebestrijding (NCAB) sinds april 2021 is ingesteld bij ministerieel besluit;\nconstaterende antisemitisme in Nederland helaas nog steeds een hardnekkig en groeiend probleem vormt en de NCAB een belangrijke rol vervult in de aanpak, coördinatie en advisering met betrekking tot antisemitismebestrijding;\noverwegende dat de Europese Unie alle lidstaten aanbeveelt om een nationaal coördinator of speciaal gezant voor bestrijding van antisemitisme aan te stellen;\noverwegende dat een structurele, onafhankelijke en duurzame borging van de functie van de NCAB noodzakelijk is om antisemitismebestrijding blijvend te waarborgen;\nverzoekt de regering een wetsvoorstel voor te bereiden waarin het bestaan, de taken en de bevoegdheden van de Nationaal Coördinator Antisemitismebestrijding wettelijk worden vastgelegd, en de Kamer hierover zo spoedig mogelijk te informeren,\nen gaat over tot de orde van de dag.\nBamenga\nDiederik van Dijk\nVan Zanten\nBoswijk\nEerdmans\nTseggai\nEllian",
  "content_char_count": 1232,
  "source": {
    "document_id": "2d7aaed7-8685-4770-a847-373e564b9065",
    "document_nummer": "2025D41257",
    "document_soort": "Motie",
    "publication_id": "caddef66-8143-4c6a-921e-88efb8e19717",
    "publication_content_type": "application/xml",
    "publication_length": 5478,
    "cached": false,
    "binary_path": "bronmateriaal-onbewerkt\\cache\\document_publications\\caddef66-8143-4c6a-921e-88efb8e19717.xml"
  },
  "issues": []
}