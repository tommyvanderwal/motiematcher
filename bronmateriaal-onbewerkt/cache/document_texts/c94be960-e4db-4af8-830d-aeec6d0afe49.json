{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2024\nNr.\n129\nMOTIE VAN HET LID ROODERKERK\nVoorgesteld\n18 april 2024\nDe Kamer,\ngehoord de beraadslaging,\nconstaterende dat het interdepartementaal beleidsonderzoek (ibo) over onderwijshuisvesting heeft becijferd dat er jaarlijks 730 miljoen euro extra nodig is voor goede, gezonde en duurzame schoolgebouwen;\nconstaterende dat deze berekening gebaseerd is op het prijspeil van 2019;\nconstaterende dat het slecht gesteld is met het binnenklimaat en de duurzaamheid van Nederlandse schoolgebouwen;\noverwegende dat het meer dan wenselijk is dat het al schaarse onderwijspersoneel kan werken op een gezonde en fijne werkplek;\noverwegende dat leerlingen aantoonbaar beter kunnen leren in scholen met een gezond binnenklimaat;\noverwegende dat de bouwkosten in de tussentijd fors gestegen zijn en het wenselijk is om in kaart te brengen hoe groot de opgave voor de komende jaren is;\nverzoekt de regering de Kamer te informeren over het bedrag dat in 2024 nodig zou zijn om het binnenklimaat in en de duurzaamheid van schoolgebouwen te verbeteren, zoals onderbouwd in het ibo uit 2019,\nen gaat over tot de orde van de dag.\nRooderkerk",
  "content_char_count": 1321,
  "source": {
    "document_id": "61cce874-817d-48d5-9b64-4c603dfa39c2",
    "document_nummer": "2024D15968",
    "document_soort": "Motie",
    "publication_id": "c94be960-e4db-4af8-830d-aeec6d0afe49",
    "publication_content_type": "application/xml",
    "publication_length": 2792,
    "cached": false,
    "binary_path": "bronmateriaal-onbewerkt\\cache\\document_publications\\c94be960-e4db-4af8-830d-aeec6d0afe49.xml"
  },
  "issues": []
}