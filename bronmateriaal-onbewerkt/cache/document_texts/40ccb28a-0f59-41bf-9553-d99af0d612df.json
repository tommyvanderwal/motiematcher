{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 512\nWijziging van de Algemene wet bestuursrecht, de Huisvestingswet 2014, de Omgevingswet, de Wet maatschappelijke ondersteuning 2015 en de Woningwet in verband met de versterking van de regie op de volkshuisvesting en met het oog op enkele andere met de volkshuisvesting samenhangende maatregelen (Wet versterking regie volkshuisvesting)\nNr.\n82\nMOTIE VAN HET LID WIJEN-NASS\nVoorgesteld\n25 juni 2025\nDe Kamer,\ngehoord de beraadslaging,\nconstaterende dat de regering de ambitie heeft om twee derde van de nieuwbouwopgave te laten bestaan uit betaalbare woningen, inclusief sociale huur, middenhuur en betaalbare koopwoningen;\nconstaterende dat een aanzienlijk deel van de woningzoekenden, met name starters en middeninkomens, een sterke voorkeur heeft voor het kopen van een woning vanwege de zekerheid die eigendom biedt, maar dat betaalbare koopwoningen voor hen vaak onbereikbaar zijn geworden;\noverwegende dat het essentieel is dat er een evenwichtige verdeling is tussen betaalbare huur en betaalbare koop voor doorstroming op de woningmarkt;\nverzoekt de regering binnen de reeds geformuleerde doelstelling van twee derde betaalbare nieuwbouwwoningen te sturen op een gelijkwaardige verdeling tussen betaalbare huurwoningen (sociale huur en middenhuur) en betaalbare koopwoningen, waarbij beide segmenten ieder de helft van de twee derde betaalbare woningen vertegenwoordigen;\nverzoekt de regering dit principe van een fiftyfiftyverdeling tussen betaalbare huur en betaalbare koop binnen de totale tweederdebetaalbaarheidsdoelstelling expliciet te verankeren in het Besluit kwaliteit leefomgeving en de daarbij behorende ministeriÃ«le regelingen,\nen gaat over tot de orde van de dag.\nWijen-Nass",
  "content_char_count": 1771,
  "source": {
    "document_id": "be507265-745d-4aa9-8c2e-e550ccb12019",
    "document_nummer": "2025D30042",
    "document_soort": "Motie",
    "publication_id": "40ccb28a-0f59-41bf-9553-d99af0d612df",
    "publication_content_type": "application/xml",
    "publication_length": 5910,
    "cached": false,
    "binary_path": "bronmateriaal-onbewerkt\\cache\\document_publications\\40ccb28a-0f59-41bf-9553-d99af0d612df.xml"
  },
  "issues": []
}