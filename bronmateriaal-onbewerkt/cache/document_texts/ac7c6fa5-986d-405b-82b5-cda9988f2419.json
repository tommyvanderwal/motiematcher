{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 766\nWijziging van de Wet milieubeheer en de Wet op de accijns in verband met de implementatie van Richtlijn (EU) 2023/2413 van het Europees parlement en de Raad van 18 oktober 2023 tot wijziging van Richtlijn (EU) 2018/2001, verordening (EU) 2018/1999 en Richtlijn 98/70/EG wat de bevordering van energie uit hernieuwbare bronnen betreft, en tot intrekking van Richtlijn (EU) 2015/652 van de Raad\nNr.\n12\nMOTIE VAN DE LEDEN VAN GRONINGEN EN VELTMAN\nVoorgesteld tijdens het wetgevingsoverleg van\n29 september 2025\nDe Kamer,\ngehoord de beraadslaging,\nconstaterende dat de RED III-doelen nu slechts tot 2030 zijn vastgelegd;\nconstaterende dat buurlanden hun sectoren meer zekerheid bieden en deze niet onnodig belemmeren;\noverwegende dat bedrijven die investeren in hernieuwbare brandstoffen behoefte hebben aan een langjarige horizon om hun investeringen terug te verdienen en nieuwe projecten aan te gaan;\noverwegende dat verlenging van de horizon meer duidelijkheid, rust en ruimte voor innovatie biedt en bijdraagt aan een gelijk speelveld in Europa;\nverzoekt de regering om de investeringshorizon onder de RED III-wetgeving in ieder geval te verlengen tot 2035, om investeringszekerheid te bieden en, indien blijkt dat omringende landen zoals Duitsland en BelgiÃ« een langere horizon hanteren, dit gelijke speelveld ook in Nederland te waarborgen,\nen gaat over tot de orde van de dag.\nVan Groningen\nVeltman",
  "content_char_count": 1480,
  "source": {
    "document_id": "9747dd6e-a193-468a-a845-866b3b27933f",
    "document_nummer": "2025D42371",
    "document_soort": "Motie",
    "publication_id": "ac7c6fa5-986d-405b-82b5-cda9988f2419",
    "publication_content_type": "application/xml",
    "publication_length": 5932,
    "cached": false,
    "binary_path": "bronmateriaal-onbewerkt\\cache\\document_publications\\ac7c6fa5-986d-405b-82b5-cda9988f2419.xml"
  },
  "issues": []
}