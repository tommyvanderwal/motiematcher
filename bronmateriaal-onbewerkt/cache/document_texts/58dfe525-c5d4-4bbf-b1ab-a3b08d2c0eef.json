{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 847\nIntegrale visie op de woningmarkt\nNr.\n1247\nMOTIE VAN DE LEDEN DE HOOP EN BECKERMAN\nVoorgesteld\n5 februari 2025\nDe Kamer,\ngehoord de beraadslaging,\nconstaterende dat er een woningtekort is van 400.000 woningen en dat slechts 70.000 woningen per jaar worden gerealiseerd, terwijl er 100.000 per jaar nodig zijn;\nconstaterende dat de Minister van gemeenten verwacht dat ze extra bijdragen aan de bouw van nieuwe woningen terwijl ze financieel zwaar onder druk staan en driekwart van de gemeenten de begroting niet rondkrijgt;\noverwegende dat zonder aanvullende rijksmiddelen de woningbouwdoelen niet worden gehaald;\nverzoekt de regering om in de Voorjaarsnota extra middelen vrij te maken ter ondersteuning van gemeenten bij de realisatie van betaalbare woningen,\nen gaat over tot de orde van de dag.\nDe Hoop\nBeckerman",
  "content_char_count": 893,
  "source": {
    "document_id": "f3639fe6-74cb-4328-95cb-39ef870bddce",
    "document_nummer": "2025D04554",
    "document_soort": "Motie",
    "publication_id": "58dfe525-c5d4-4bbf-b1ab-a3b08d2c0eef",
    "publication_content_type": "application/xml",
    "publication_length": 2318,
    "cached": false,
    "binary_path": "bronmateriaal-onbewerkt\\cache\\document_publications\\58dfe525-c5d4-4bbf-b1ab-a3b08d2c0eef.xml"
  },
  "issues": []
}