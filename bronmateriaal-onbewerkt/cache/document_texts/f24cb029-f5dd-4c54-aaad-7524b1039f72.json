{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2886\nGEWIJZIGDE MOTIE VAN HET LID DOBBE C.S. TER VERVANGING VAN DIE GEDRUKT ONDER NR. 2873\nVoorgesteld\n18 april 2024\nDe Kamer,\ngehoord de beraadslaging,\nconstaterende dat ruim 11 miljoen mensen door de oorlog in Soedan op de vlucht zijn;\nconstaterende dat voor 18 miljoen mensen in Soedan nu ernstige hongersnood dreigt;\nconstaterende dat hulpgoederen via land onvoldoende veilig verspreid kunnen worden en mensen onvoldoende bereiken;\nconstaterende dat er pas hulp goed gegeven en verspreid kan worden als er een staakt het vuren is, dat het goed is dat de Nederlandse regering zich daarvoor inzet maar dat er nog geen zicht is op een staakt het vuren;\nconstaterende dat mensen nu hulp en voedsel nodig hebben, omdat 18 miljoen mensen nu acuut honger hebben;\nverzoekt de regering om hulpgoederen via alle mogelijke kanalen aan de bevolking van Soedan te leveren zolang dat niet voldoende via land kan,\nen gaat over tot de orde van de dag.\nDobbe\nPiri\nPaternotte\nTeunissen\nDassen\nVan Baarle",
  "content_char_count": 1123,
  "source": {
    "document_id": "da9525d0-0d1a-4f9b-ab62-7161c0d5f786",
    "document_nummer": "2024D16013",
    "document_soort": "Motie (gewijzigd/nader)",
    "publication_id": "f24cb029-f5dd-4c54-aaad-7524b1039f72",
    "publication_content_type": "application/xml",
    "publication_length": 2694,
    "cached": false,
    "binary_path": "bronmateriaal-onbewerkt\\cache\\document_publications\\f24cb029-f5dd-4c54-aaad-7524b1039f72.xml"
  },
  "issues": []
}