{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 628\nPolitie\nNr.\n1209\nMOTIE VAN HET LID EL ABASSI\nVoorgesteld\n1 februari 2024\nDe Kamer,\ngehoord de beraadslaging,\nconstaterende dat privacyexperts al jaren waarschuwen voor het gevaar van spionage en het onverantwoordelijk vinden om onze veiligheid in handen te leggen van een Israëlisch defensiebedrijf;\nconstaterende dat de Auditdienst Rijk ook aangaf dat Nederland weinig controle heeft over wat er met onze informatie in het tapsysteem gebeurt;\noverwegende dat Nederland dringend een nieuw tapsysteem nodig heeft en dat Israël zich door de huidige situatie niet aan de overeenkomst kan houden;\nverzoekt de regering om het Israëlische tapsysteem niet aan te schaffen en deze overeenkomst op te zeggen,\nen gaat over tot de orde van de dag.\nEl Abassi",
  "content_char_count": 824,
  "source": {
    "document_id": "f517e1c8-574f-4c5e-b3e0-29069a893243",
    "document_nummer": "2024D03507",
    "document_soort": "Motie",
    "publication_id": "33afd705-0152-4959-a642-ff5cff3c402e",
    "publication_content_type": "application/xml",
    "publication_length": 2180,
    "cached": false,
    "binary_path": "bronmateriaal-onbewerkt\\cache\\document_publications\\33afd705-0152-4959-a642-ff5cff3c402e.xml"
  },
  "issues": []
}