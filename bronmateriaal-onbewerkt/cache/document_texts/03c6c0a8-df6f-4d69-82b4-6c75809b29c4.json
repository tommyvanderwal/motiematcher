{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 667\nWijziging van de Wet educatie en beroepsonderwijs en enkele andere wetten ter bevordering van de kansengelijkheid middels verbetering van de begeleiding naar duurzame economische zelfstandigheid van jongeren met een risico op een afstand tot de arbeidsmarkt (Wet van school naar duurzaam werk)\nNr.\n23\nMOTIE VAN DE LEDEN WESTERVELD EN TSEGGAI\nVoorgesteld\n24 juni 2025\nDe Kamer,\ngehoord de beraadslaging,\nconstaterende dat een stage voor veel opleidingen verplicht is, of in de praktijk onmisbaar is voor een goede uitstroom naar werk;\noverwegende dat jongeren met een beperking vaker moeite hebben met het vinden van een passende stageplek, en daardoor vaker studievertraging oplopen of hun opleiding niet afronden;\noverwegende dat begeleiding en voorzieningen om deze jongeren te ondersteunen vaak ontbreken of onvoldoende zijn;\nverzoekt de regering te zorgen dat er in de regionale programma's expliciet aandacht wordt besteed aan het realiseren van voldoende passende stageplekken voor jongeren met een functiebeperking en de inbreng van jongeren expliciet hierbij mee te nemen,\nen gaat over tot de orde van de dag.\nWesterveld\nTseggai",
  "content_char_count": 1214,
  "source": {
    "document_id": "c7b350ac-5597-4d12-91cd-f9a7e8ce06cd",
    "document_nummer": "2025D29743",
    "document_soort": "Motie",
    "publication_id": "03c6c0a8-df6f-4d69-82b4-6c75809b29c4",
    "publication_content_type": "application/xml",
    "publication_length": 5456,
    "cached": false,
    "binary_path": "bronmateriaal-onbewerkt\\cache\\document_publications\\03c6c0a8-df6f-4d69-82b4-6c75809b29c4.xml"
  },
  "issues": []
}