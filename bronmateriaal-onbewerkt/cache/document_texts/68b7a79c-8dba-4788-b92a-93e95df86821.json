{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n905\nMOTIE VAN HET LID VAN NISPEN C.S.\nVoorgesteld\n6 november 2024\nDe Kamer,\ngehoord de beraadslaging,\noverwegende dat de goksector op Curaçao prominent aanwezig is, witwassen een groot probleem is, alsmede de verwevenheid tussen onderwereld en bovenwereld, en dit risico's voor de integriteit van het openbaar bestuur met zich meebrengt;\nconstaterende dat de regels voor kansspelen op dit moment herzien worden;\nconstaterende dat de kansspelwetgeving in principe een landsverantwoordelijkheid is, maar ernstige vormen van criminaliteit ook de integriteit van het bestuur en daarmee het Koninkrijksbelang raken;\nverzoekt de regering in overleg te treden met het land Curaçao om te bezien hoe ervoor gezorgd kan worden dat de regels en het toezicht voor de goksector worden aangescherpt, met als doel het tegengaan van witwassen, het voorkomen van verdere verwevenheid tussen onder- en bovenwereld en het bevorderen van de integriteit van het openbaar bestuur, en de Kamer hierover te informeren,\nen gaat over tot de orde van de dag.\nVan Nispen\nMichon-Derkzen\nVan der Werf",
  "content_char_count": 1178,
  "source": {
    "document_id": "4723ed06-cb59-4be3-8055-2ad14a89fff8",
    "document_nummer": "2024D42478",
    "document_soort": "Motie",
    "publication_id": "68b7a79c-8dba-4788-b92a-93e95df86821",
    "publication_content_type": "application/xml",
    "publication_length": 2627,
    "cached": false,
    "binary_path": "bronmateriaal-onbewerkt\\cache\\document_publications\\68b7a79c-8dba-4788-b92a-93e95df86821.xml"
  },
  "issues": []
}