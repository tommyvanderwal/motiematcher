{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n33 561\nStructuurvisie Windenergie op Zee (SV WoZ)\nNr.\n92\nMOTIE VAN DE LEDEN KRÖGER EN THIJSSEN\nVoorgesteld\n1 oktober 2025\nDe Kamer,\ngehoord de beraadslaging,\noverwegende dat wind op zee cruciaal is voor het verduurzamen van de industrie en het halen van de klimaatdoelen;\nconstaterende dat de uitrol van wind op zee stagneert en dat de routekaart voor 21 gigawatt in 2032 aan wind op zee dreigt te worden losgelaten;\nconstaterende dat er volgens de analyse van het PBL aanvullende maatregelen nodig zijn om vast te houden aan de routekaart;\nverzoekt de regering ter voorbereiding van de formatie in kaart te brengen wat nodig is om vast te houden aan de routekaart Wind op zee van 21 gigawatt in 2032 met daarin onder andere wat de tijdlijn zou moeten zijn voor contracts for difference (CFD's), hoeveel middelen hiervoor nodig zouden zijn, of er nog een overbruggingsregeling nodig is en een impactanalyse op Nederlandse bedrijven in de keten bij eventuele vertragingen,\nen gaat over tot de orde van de dag.\nKröger\nThijssen",
  "content_char_count": 1095,
  "source": {
    "document_id": "54e0fbbe-62d3-45ef-8e41-785fb733785c",
    "document_nummer": "2025D42941",
    "document_soort": "Motie",
    "publication_id": "0ab483e5-1409-488d-8e48-e0cb7ac3128f",
    "publication_content_type": "application/xml",
    "publication_length": 4839,
    "cached": false,
    "binary_path": "bronmateriaal-onbewerkt\\cache\\document_publications\\0ab483e5-1409-488d-8e48-e0cb7ac3128f.xml"
  },
  "issues": []
}