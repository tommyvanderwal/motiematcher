{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 984\nSpoor: vervoer- en beheerplan\nNr.\n1212\nGEWIJZIGDE MOTIE VAN HET LID EL ABASSI TER VERVANGING VAN DIE GEDRUKT ONDER NR. 1208\nVoorgesteld\n1 oktober 2024\nDe Kamer,\ngehoord de beraadslaging,\nconstaterende dat de president-directeur van de NS meer dan twee keer het salaris van de Minister-President verdient;\nconstaterende dat de NS in de eerste helft van dit jaar 109 miljoen euro in het rood heeft gestaan;\noverwegende dat het onaanvaardbaar is dat de NS 500 banen gaat schrappen op het hoofdkantoor, terwijl de president-directeur en de overige leden van de raad van bestuur op jaarbasis een disproportioneel en te hoog salaris ontvangen;\nverzoekt de regering om, in samenspraak met het Ministerie van FinanciÃ«n, het salaris van de president-directeur en de overige leden van de raad van bestuur van de NS te beperken tot maximaal de Balkenendenorm,\nen gaat over tot de orde van de dag.\nEl Abassi",
  "content_char_count": 973,
  "source": {
    "document_id": "b871d2ae-9e18-449c-bfea-806e2075451a",
    "document_nummer": "2024D35960",
    "document_soort": "Motie (gewijzigd/nader)",
    "publication_id": "fd11d774-3343-4aec-9472-b2729f3e10a9",
    "publication_content_type": "application/xml",
    "publication_length": 2327,
    "cached": false,
    "binary_path": "bronmateriaal-onbewerkt\\cache\\document_publications\\fd11d774-3343-4aec-9472-b2729f3e10a9.xml"
  },
  "issues": []
}