{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 851\nWijziging van de Wet Huis voor klokkenluiders en enige andere wetten ter implementatie van Richtlijn (EU) 2019/1937 van het Europees parlement en de Raad van 23 oktober 2019 (PbEU 2019, L 305) en enige andere wijzigingen\nNr.\n67\nMOTIE VAN HET LID VAN WAVEREN\nVoorgesteld\n16 januari 2025\nDe Kamer,\ngehoord de beraadslaging,\noverwegende dat er in de wet verschillende autoriteiten zijn benoemd die toezichts- en handhavingsbevoegdheden hebben die niet in de Wet bescherming klokkenluiders zijn benoemd;\nconstaterende dat de Aanbestedingswet grondslagen biedt om partijen uit te sluiten van aanbestedingen wanneer de integriteit in twijfel kan worden getrokken;\nconstaterende dat de sanctionerende en handhavende bevoegdheid uit het amendement-Leijten nog niet in werking is getreden;\noverwegende dat het van belang is dat overtreding van de Wet bescherming klokkenluiders consequenties heeft;\nverzoekt de regering in beeld te brengen welke constateringen of oordelen van de autoriteiten voldoende grondslag bieden om overtreders nu al te sanctioneren, en de Kamer hierover voor de zomer te informeren,\nen gaat over tot de orde van de dag.\nVan Waveren",
  "content_char_count": 1225,
  "source": {
    "document_id": "e912cfe1-30c9-48ad-a9f6-f96d6e27e213",
    "document_nummer": "2025D01232",
    "document_soort": "Motie",
    "publication_id": "f1c13e4f-cb98-4691-9f2a-f3e9f701065d",
    "publication_content_type": "application/xml",
    "publication_length": 2599,
    "cached": false,
    "binary_path": "bronmateriaal-onbewerkt\\cache\\document_publications\\f1c13e4f-cb98-4691-9f2a-f3e9f701065d.xml"
  },
  "issues": []
}