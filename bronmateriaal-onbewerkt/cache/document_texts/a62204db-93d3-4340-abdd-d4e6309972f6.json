{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 576\nNatuurbeleid\nNr.\n413\nMOTIE VAN DE LEDEN HOLMAN EN NIJHOF-LEEUW\nVoorgesteld\n19 december 2024\nDe Kamer,\ngehoord de beraadslaging,\noverwegende dat er ruim 2.000 PAS-melders zijn die al vijf jaar in onzekerheid leven en dat er nu een zaakbegeleider ingehuurd kan worden om de PAS-melders te helpen;\noverwegende dat er onduidelijkheid is over de toolbox die deze begeleiders tot hun beschikking hebben en welke middelen daarvoor beschikbaar zijn;\nverzoekt de Minister op korte termijn met een concrete invulling hoe en met behulp van wie, bijvoorbeeld de provincie en zaakbegeleider, PAS-melders zo snel mogelijk een oplossing kunnen krijgen, welk budget daarvoor beschikbaar is en binnen welke randvoorwaarden dat besteed kan worden;\nverzoekt de Minister de Kamer ieder kwartaal te informeren over de voortgang van de PAS-aanpak en daarbij te vermelden hoeveel PAS-melders zijn opgelost, hoeveel er in gesprek zijn met zaakbegeleiders, hoeveel er afgewezen/gestopt zijn en hoeveel er nog wachten op hulp,\nen gaat over tot de orde van de dag.\nHolman\nNijhof-Leeuw",
  "content_char_count": 1135,
  "source": {
    "document_id": "f2546788-e5cc-418e-ad2f-fdcdf69a2cb3",
    "document_nummer": "2024D51149",
    "document_soort": "Motie",
    "publication_id": "a62204db-93d3-4340-abdd-d4e6309972f6",
    "publication_content_type": "application/xml",
    "publication_length": 2559,
    "cached": false,
    "binary_path": "bronmateriaal-onbewerkt\\cache\\document_publications\\a62204db-93d3-4340-abdd-d4e6309972f6.xml"
  },
  "issues": []
}