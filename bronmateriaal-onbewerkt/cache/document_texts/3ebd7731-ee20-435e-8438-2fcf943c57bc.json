{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 560\nVIII\nJaarverslag en slotwet Ministerie van Onderwijs, Cultuur en Wetenschap 2023\nNr.\n20\nMOTIE VAN HET LID ERGIN\nVoorgesteld tijdens het Wetgevingsoverleg van\n10 juni 2024\nDe Kamer,\ngehoord de beraadslaging,\nconstaterende dat in het coalitieakkoord tussen PVV, VVD, NSC en BBB een bezuiniging van 215 miljoen wordt voorgesteld op het programma School en Omgeving;\nconstaterende dat het programma School en Omgeving in 2022 startte om kansengelijkheid onder kinderen en jongeren te vergroten door p.o.- en vo-scholen extra activiteiten op het gebied van sport, techniek, cultuur en huiswerkbegeleiding aan te laten bieden;\noverwegende dat deze bezuinigingsmaatregel verregaande gevolgen heeft voor kinderen en jongeren die deze aanpak het hardst nodig hebben;\nverzoekt de regering om de effecten van het terugschroeven van het criterium 10% hoogste achterstandsscores naar 5% in beeld te brengen,\nen gaat over tot de orde van de dag.\nErgin",
  "content_char_count": 1015,
  "source": {
    "document_id": "a0ca6178-c3a5-467c-bdb8-d9a3bebe507e",
    "document_nummer": "2024D23995",
    "document_soort": "Motie",
    "publication_id": "3ebd7731-ee20-435e-8438-2fcf943c57bc",
    "publication_content_type": "application/xml",
    "publication_length": 2423,
    "cached": false,
    "binary_path": "bronmateriaal-onbewerkt\\cache\\document_publications\\3ebd7731-ee20-435e-8438-2fcf943c57bc.xml"
  },
  "issues": []
}