{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nX\nVaststelling van de begrotingsstaten van het Ministerie van Defensie (X) voor het jaar 2025\nNr.\n57\nMOTIE VAN HET LID WIJEN-NASS\nVoorgesteld\n4 december 2024\nDe Kamer,\ngehoord de beraadslaging,\nconstaterende dat het voor de veiligheid van Nederland van groot belang is dat we in Nederland onze defensie-industrie opbouwen;\nconstaterende dat er in Limburg onderwijsinstellingen, bedrijvigheid, infrastructuur en een ecosysteem aanwezig zijn, waarop zo'n industrie uitgebouwd kan worden;\nconstaterende dat er in Limburg vanwege baanverlies in de auto-industrie veel hooggekwalificeerd praktisch opgeleid personeel zich op de arbeidsmarkt begeeft en er ook fabrieksruimte vrij is gekomen;\nverzoekt het kabinet om in gesprek te gaan met het bedrijfsleven en lokale overheden in Limburg teneinde de mogelijkheden voor versterking van de defensie-industrie te verkennen,\nen gaat over tot de orde van de dag.\nWijen-Nass",
  "content_char_count": 990,
  "source": {
    "document_id": "b55d4818-77c0-4615-b66e-ffe14bb762ef",
    "document_nummer": "2024D47886",
    "document_soort": "Motie",
    "publication_id": "d83e0284-d15f-4302-bf55-d1cb30a28f80",
    "publication_content_type": "application/xml",
    "publication_length": 2394,
    "cached": false,
    "binary_path": "bronmateriaal-onbewerkt\\cache\\document_publications\\d83e0284-d15f-4302-bf55-d1cb30a28f80.xml"
  },
  "issues": []
}