{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n513\nMOTIE VAN HET LID HEUTINK C.S.\nVoorgesteld\n27 mei 2025\nDe Kamer,\ngehoord de beraadslaging,\nconstaterende dat het plan Verzorgingsplaats van de Toekomst ertoe kan leiden dat een bestaande pomphouder moet kiezen tussen fossiel, laden of een shop;\noverwegende dat er dan geen garanties meer zijn dat een bestaande pomphouder een winstgevende shop naast een pomp kan exploiteren;\noverwegende dat pomphouders wel laadfaciliteiten willen aanbieden, maar dat vanwege een tijdelijke beleidsmaatregel niet mogen;\nvan mening dat concurrentie tussen de laadplekken van pompstations en de kavel «laden» zorgt voor goedkopere prijzen en keuzevrijheid voor automobilisten;\nverzoekt de regering om bij de verdere uitwerking van de Verzorgingsplaats van de Toekomst in te zetten op het veilen van ten minste één kavel die zowel\nfossiel als laden als een shop bevat,\nen gaat over tot de orde van de dag.\nHeutink\nPierik\nVeltman",
  "content_char_count": 1013,
  "source": {
    "document_id": "4cb875dd-b327-4206-87b4-61e692294ed0",
    "document_nummer": "2025D24539",
    "document_soort": "Motie",
    "publication_id": "1ae27bca-35d1-492c-9ed7-20bf950d9b22",
    "publication_content_type": "application/xml",
    "publication_length": 4875,
    "cached": false,
    "binary_path": "bronmateriaal-onbewerkt\\cache\\document_publications\\1ae27bca-35d1-492c-9ed7-20bf950d9b22.xml"
  },
  "issues": []
}