{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n34 682\nNationale Omgevingsvisie\nNr.\n220\nMOTIE VAN HET LID GABRIËLS\nVoorgesteld\n3 april 2025\nDe Kamer,\ngehoord de beraadslaging,\nconstaterende dat bodem en water een zeer belangrijke rol spelen bij de inrichting van Nederland;\nconstaterende dat de «waterkalender» alle beschikbare waterdata samenbrengt, vooruitkijkt en risico's en consequenties vertaalt naar adviezen voor de ruimtelijke ordening;\nconstaterende dat de Raad voor de leefomgeving het Rijk en de waterschappen adviseert om met deze waterkalender toegankelijk te communiceren met bedrijven, inwoners, gemeenten en provincies over waterveiligheid, wateroverlast, droogte en zoetwatervoorziening;\noverwegende dat meer informatie over water ervoor kan zorgen dat inwoners en bedrijven zelf verantwoordelijkheid nemen om maatregelen aangaande water te nemen;\nverzoekt de regering om te onderzoeken of het idee van de waterkalender opgenomen kan worden in de verdere uitwerking van de Nota Ruimte, en de Kamer voor de zomer te informeren over de uitkomst hiervan,\nen gaat over tot de orde van de dag.\nGabriëls",
  "content_char_count": 1138,
  "source": {
    "document_id": "a767eefd-7397-4b5f-8357-8d1daeb404ea",
    "document_nummer": "2025D14665",
    "document_soort": "Motie",
    "publication_id": "a9d0be05-8a71-4036-b5ae-1f9cabb1e52d",
    "publication_content_type": "application/xml",
    "publication_length": 2515,
    "cached": false,
    "binary_path": "bronmateriaal-onbewerkt\\cache\\document_publications\\a9d0be05-8a71-4036-b5ae-1f9cabb1e52d.xml"
  },
  "issues": []
}