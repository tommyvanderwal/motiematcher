{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 582\nWijziging van de Participatiewet, de Wet inkomensvoorziening en oudere en gedeeltelijk arbeidsongeschikte gewezen werkloze werknemers en de Wet inkomensvoorziening oudere en gedeeltelijk arbeidsongeschikte gewezen zelfstandigen in verband met het op onderdelen in balans brengen van deze wetten tussen bestaanszekerheid, re-integratie en handhaving (Participatiewet in balans)\nNr.\n59\nMOTIE VAN HET LID SARIS C.S.\nVoorgesteld\n17 april 2025\nDe Kamer,\ngehoord de beraadslaging,\nconstaterende dat het aantal gemeenten dat gebruikmaakt van anonieme kliklijnen om uitkeringsfraude te melden blijft stijgen;\nconstaterende dat in bijvoorbeeld de gemeente Rotterdam bij meer dan driekwart van de fraudemeldingen via de anonieme kliklijn er op geen enkele manier sprake blijkt te zijn van fraude en mensen valselijk worden beschuldigd;\noverwegende dat anonieme kliklijnen op gespannen voet staan met het uitgangspunt van vertrouwen in plaats van wantrouwen;\nvan oordeel dat fraudemeldingen via een anonieme kliklijn ondoelmatig en\nonwenselijk zijn;\nverzoekt de regering in overleg met de gemeenten te bevorderen dat gemeenten niet langer gebruikmaken van anonieme kliklijnen,\nen gaat over tot de orde van de dag.\nSaris\nWelzijn\nLahlah",
  "content_char_count": 1301,
  "source": {
    "document_id": "aa201fec-7567-4f02-ba02-7c8f9ef42d84",
    "document_nummer": "2025D17689",
    "document_soort": "Motie",
    "publication_id": "31245aa2-61f0-463b-9174-97b579521ebe",
    "publication_content_type": "application/xml",
    "publication_length": 5996,
    "cached": false,
    "binary_path": "bronmateriaal-onbewerkt\\cache\\document_publications\\31245aa2-61f0-463b-9174-97b579521ebe.xml"
  },
  "issues": []
}