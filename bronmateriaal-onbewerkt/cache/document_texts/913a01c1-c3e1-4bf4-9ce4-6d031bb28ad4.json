{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXV\nVaststelling van de begrotingsstaten van het Ministerie van Sociale Zaken en Werkgelegenheid (XV) voor het jaar 2025\nNr.\n20\nMOTIE VAN HET LID BECKER\nVoorgesteld tijdens het Wetgevingsoverleg van\n25 november 2024\nDe Kamer,\ngehoord de beraadslaging,\nconstaterende dat in de inburgeringswet is vastgelegd dat inburgeraars de eerste zes maanden geen volledige bijstandsuitkering op hun rekening ontvangen, maar financieel worden ontzorgd;\nconstaterende dat de vorige Minister van SZW dit uit de wet wilde halen, zodat alle inburgeraars vanaf dag één weer een uitkering op hun rekening ontvangen en zij gemeenten vooruitlopend daarop zelfs al toestemming heeft gegeven om van de wet af te wijken;\noverwegende dat het in het belang is van integratie dat nieuwkomers niet meteen een volledige uitkering krijgen, maar liever meteen werkervaring opdoen;\nverzoekt de regering om de regel dat inburgeraars de eerste zes maanden geen volledige bijstandsuitkering op hun rekening ontvangen in stand te laten en met gemeenten te bespreken hoe deze regel beter uitvoerbaar kan worden gemaakt,\nen gaat over tot de orde van de dag.\nBecker",
  "content_char_count": 1202,
  "source": {
    "document_id": "5b1461ca-840a-439b-8539-cccd807784fb",
    "document_nummer": "2024D46016",
    "document_soort": "Motie",
    "publication_id": "913a01c1-c3e1-4bf4-9ce4-6d031bb28ad4",
    "publication_content_type": "application/xml",
    "publication_length": 2611,
    "cached": false,
    "binary_path": "bronmateriaal-onbewerkt\\cache\\document_publications\\913a01c1-c3e1-4bf4-9ce4-6d031bb28ad4.xml"
  },
  "issues": []
}