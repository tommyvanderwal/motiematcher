{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n102\nMOTIE VAN HET LID VAN EIJK\nVoorgesteld\n12 november 2024\nDe Kamer,\ngehoord de beraadslaging,\nconstaterende dat Nederlandse start-ups en scale-ups internationaal op achterstand worden gezet doordat er in Nederland geen fiscaal gunstige regelingen zijn voor werknemersparticipaties zoals aandelenopties;\nconstaterende dat in het rapport «Belastingen in maatschappelijk perspectief» een beleidsoptie is opgenomen om voordelige waardering van aandelenopties uit te werken, maar dit nog niet is gedaan;\noverwegende dat Nederlandse start-ups en scale-ups een internationaal\nconcurrerend arbeidsvoorwaardenpakket moeten kunnen aanbieden aan werknemers en dat aandelenopties en andere participaties hieraan kunnen bijdragen;\nverzoekt de regering de beleidsoptie verder uit te werken, waarbij «gematigd belasten» leidt tot een eerlijk en in internationaal verband redelijk en concurrerend tarief en de in-dienst-zijnvoorwaarde in lijn is met regelingen in andere Europese landen;\nverzoekt de regering de beleidsoptie verder uit te werken, waarbij een alternatief specifiek voor start-ups en scale-ups een fictief aanmerkelijk belang met een verlaagde drempel kan zijn, zodat werknemers eerder in aanmerking komen voor de fiscale voordelen die een aanmerkelijk belang met zich meebrengt;\nverzoekt de regering de Kamer hierover voor 1 juli 2025 te informeren,\nen gaat over tot de orde van de dag.\nVan Eijk",
  "content_char_count": 1560,
  "source": {
    "document_id": "2f84bcb3-2776-4afe-87de-d7eac5331cc5",
    "document_nummer": "2024D43531",
    "document_soort": "Motie",
    "publication_id": "b2683e58-4363-4e31-bc08-fe07b2f4e997",
    "publication_content_type": "application/xml",
    "publication_length": 2980,
    "cached": false,
    "binary_path": "bronmateriaal-onbewerkt\\cache\\document_publications\\b2683e58-4363-4e31-bc08-fe07b2f4e997.xml"
  },
  "issues": []
}