{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 813\nKabinetsaanpak Klimaatbeleid\nNr.\n1427\nMOTIE VAN HET LID KRÖGER\nVoorgesteld\n5 december 2024\nDe Kamer,\ngehoord de beraadslaging,\noverwegende dat draagvlak cruciaal is om vaart te maken bij het verduurzamen van de gebouwde omgeving;\noverwegende dat in heel Nederland maatschappelijke initiatieven en bewonersorganisaties in buurten en wijken actief zijn in de energietransitie en woningisolatie, zoals energiefixers, -coaches en -gemeenschappen;\nconstaterende dat in praktijk er veel obstakels zijn, onder andere in de aanbestedings- en mededingingsregels om juist dit soort lokale maatschappelijke initiatieven zonder winstoogmerk een rol te geven in bijvoorbeeld energiebesparing;\nverzoekt de regering om een duidelijke richtlijn te ontwikkelen voor lokale overheden waardoor het inzetten, subsidiëren of gunnen aan maatschappelijke initiatieven, waaronder coöperatieven en bewonersorganisaties, vergemakkelijkt wordt,\nen gaat over tot de orde van de dag.\nKröger",
  "content_char_count": 1039,
  "source": {
    "document_id": "8e27f84f-da83-4305-8e90-d1c30eb047d7",
    "document_nummer": "2024D48012",
    "document_soort": "Motie",
    "publication_id": "a400e55b-978d-4b93-add6-5a0e898920ea",
    "publication_content_type": "application/xml",
    "publication_length": 2396,
    "cached": false,
    "binary_path": "bronmateriaal-onbewerkt\\cache\\document_publications\\a400e55b-978d-4b93-add6-5a0e898920ea.xml"
  },
  "issues": []
}