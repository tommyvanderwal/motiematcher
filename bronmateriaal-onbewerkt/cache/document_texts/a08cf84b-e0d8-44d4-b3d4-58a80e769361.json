{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 279\nRechtsstaat en Rechtsorde\nNr.\n882\nMOTIE VAN DE LEDEN DIEDERIK VAN DIJK EN EERDMANS\nVoorgesteld\n2 oktober 2024\nDe Kamer,\ngehoord de beraadslaging,\nconstaterende dat organisaties als Samidoun in Nederland actief zijn in de verspreiding van antisemitisme en de verheerlijking van geweld en terreur;\noverwegende dat Duitsland de organisatie Samidoun reeds verboden heeft vanwege openlijke steun aan buitenlandse terreurorganisaties als Hamas, het verheerlijken van terreur en het verspreiden van antisemitisme;\nconstaterende dat organisaties als Samidoun fungeren als mantelorganisaties voor het Volksfront voor de Bevrijding van Palestina, dat op de EU- terreurlijst staat;\nconstaterende dat de Kamer de motie op stuk nr.\n6 (36 476)\nheeft aangenomen welke de regering verzoekt zich in Europees verband in te spannen om organisaties als Samidoun, die banden hebben met terroristische organisaties in het Midden-Oosten, op de Europese lijst van terroristische organisaties te plaatsen,\nverzoekt de regering in overleg met het Openbaar Ministerie en de inlichtingendiensten te bevorderen dat organisaties als Samidoun op de nationale sanctielijst terrorisme en in het CTER-register geplaatst worden,\nen gaat over tot de orde van de dag.\nDiederik van Dijk\nEerdmans",
  "content_char_count": 1335,
  "source": {
    "document_id": "ee7e058a-5d11-4c79-af6d-ecde99d08f2d",
    "document_nummer": "2024D36371",
    "document_soort": "Motie",
    "publication_id": "a08cf84b-e0d8-44d4-b3d4-58a80e769361",
    "publication_content_type": "application/xml",
    "publication_length": 2849,
    "cached": false,
    "binary_path": "bronmateriaal-onbewerkt\\cache\\document_publications\\a08cf84b-e0d8-44d4-b3d4-58a80e769361.xml"
  },
  "issues": []
}