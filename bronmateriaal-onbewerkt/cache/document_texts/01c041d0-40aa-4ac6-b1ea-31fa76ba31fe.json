{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 396\nInitiatiefnota van het lid Tielen over Én Én: een verjongingskuur voor de basiszorg\nNr.\n7\nMOTIE VAN HET LID BUSHOFF\nVoorgesteld tijdens het Notaoverleg van\n18 maart 2024\nDe Kamer,\ngehoord de beraadslaging,\nconstaterende dat, zoals gesteld in de betreffende initiatiefnota, veel mensen vanuit sociaal-economische problemen met een hulpvraag niet op hun plek zijn in de «basiszorg», maar eerder in het sociaal domein en het belangrijkste antwoord op deze hulpvraag vaak een verbetering van de sociaal-economische status is;\noverwegende dat veel gemeenten op dit moment juist kopje-onder gaan door financiële problemen en zo deze mensen moeilijk(er) kunnen helpen;\nverzoekt de regering om de randvoorwaarden voor de uitvoering van deze initiatiefnota, namelijk voldoende gemeentelijke middelen, op orde te brengen, en met voorstellen aan de Kamer hiervoor te komen voor de Voorjaarsnota,\nen gaat over tot de orde van de dag.\nBushoff.",
  "content_char_count": 1008,
  "source": {
    "document_id": "51f25fab-ddf1-44e3-944b-22a99207980c",
    "document_nummer": "2024D10464",
    "document_soort": "Motie",
    "publication_id": "01c041d0-40aa-4ac6-b1ea-31fa76ba31fe",
    "publication_content_type": "application/xml",
    "publication_length": 2342,
    "cached": false,
    "binary_path": "bronmateriaal-onbewerkt\\cache\\document_publications\\01c041d0-40aa-4ac6-b1ea-31fa76ba31fe.xml"
  },
  "issues": []
}