{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n34 843\nSeksuele intimidatie en geweld\nNr.\n107\nMOTIE VAN HET LID VAN MEIJEREN\nVoorgesteld\n13 maart 2024\nDe Kamer,\ngehoord de beraadslaging,\noverwegende dat het door de commissie-Hendriks verrichte onderzoek naar georganiseerd sadistisch misbruik niet voldoet aan de minimale eisen die daar redelijkerwijs aan gesteld mogen worden;\nconstaterende dat alle belangengroepen uit het werkveld forse kritiek hebben geuit op de wijze waarop dit onderzoek is ingesteld en uitgevoerd;\nroept de regering op een second opinion te laten uitvoeren door een onafhankelijke commissie, met inachtneming van de namens de slachtoffers geschetste randvoorwaarden zoals uiteengezet in de aan de Kamer gezonden brandbrief,\nen gaat over tot de orde van de dag.\nVan Meijeren",
  "content_char_count": 820,
  "source": {
    "document_id": "978e2bbd-b088-44c6-8ed5-839ac78b56a9",
    "document_nummer": "2024D09588",
    "document_soort": "Motie",
    "publication_id": "4e91f6d9-1f7f-4cd3-8e42-eb2f7d12decc",
    "publication_content_type": "application/xml",
    "publication_length": 2151,
    "cached": false,
    "binary_path": "bronmateriaal-onbewerkt\\cache\\document_publications\\4e91f6d9-1f7f-4cd3-8e42-eb2f7d12decc.xml"
  },
  "issues": []
}