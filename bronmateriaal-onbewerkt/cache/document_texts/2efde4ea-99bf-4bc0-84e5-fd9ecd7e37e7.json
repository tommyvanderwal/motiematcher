{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 327\nVaststelling van het nieuwe Wetboek van Strafvordering (Wetboek van Strafvordering)\nNr.\n38\nMOTIE VAN HET LID VAN NISPEN C.S.\nVoorgesteld tijdens het Wetgevingsoverleg van\n10 februari 2025\nDe Kamer,\ngehoord de beraadslaging,\nconstaterende dat de strafprocedure die leidt naar de strafrechter heel precies is uitgeschreven in het Wetboek van Strafvordering maar dat dit niet geldt voor de procedure die leidt tot een OM-strafbeschikking;\noverwegende dat het wetboek gebaat is bij inzichtelijke en voorgeschreven procedures en dit ook de rechtszekerheid dient;\nvan mening, dat in het Wetboek van Strafvordering of in een daarop toegesneden AMvB een duidelijke procesbeschrijving zou moeten staan over het aankondigen en uitvaardigen van strafbeschikkingen en bijvoorbeeld over het kunnen beschikken over relevante stukken;\nverzoekt de regering de voorgeschreven procedures rondom de OM-strafbeschikkingen nader uit te werken in het wetboek, via de aanvullingswet, dan wel via een algemene maatregel van bestuur,\nen gaat over tot de orde van de dag.\nVan Nispen\nMutluer\nSneller",
  "content_char_count": 1150,
  "source": {
    "document_id": "fe4fd5d8-8b0b-46a9-a0f0-fc008281ada3",
    "document_nummer": "2025D05500",
    "document_soort": "Motie",
    "publication_id": "2efde4ea-99bf-4bc0-84e5-fd9ecd7e37e7",
    "publication_content_type": "application/xml",
    "publication_length": 2596,
    "cached": false,
    "binary_path": "bronmateriaal-onbewerkt\\cache\\document_publications\\2efde4ea-99bf-4bc0-84e5-fd9ecd7e37e7.xml"
  },
  "issues": []
}