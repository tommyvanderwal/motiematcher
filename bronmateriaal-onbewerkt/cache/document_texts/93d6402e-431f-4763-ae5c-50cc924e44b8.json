{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n641\nMOTIE VAN DE LEDEN DASSEN EN BONTENBAL\nVoorgesteld\n14 mei 2025\nDe Kamer,\ngehoord de beraadslaging,\noverwegende dat financieringsinitiatieven in Nederland versnipperd zijn en dit de grote transities niet ten goede komt;\noverwegende dat de regering het samengaan van Invest-NL en Invest International onderzoekt;\noverwegende dat een volwaardige nationale investeringsbank, inclusief de mogelijkheid voor zelfstandig aantrekken van privaat kapitaal, de innovatieve slagkracht vergroot;\noverwegende dat staatsgaranties de mogelijkheid bieden om zelfstandig privaat kapitaal aan te trekken en dit een noodzakelijke voorwaarde is voor een slagvaardige investeringsbank;\nverzoekt de regering om bij de mogelijke samenvoeging van Invest-NL en Invest International te verkennen hoe staatsgaranties verleend kunnen worden zodat de nieuwe samengevoegde organisatie toegang krijgt tot de kapitaalmarkt, in opmaat naar een volwaardige investeringsbank,\nen gaat over tot de orde van de dag.\nDassen\nBontenbal",
  "content_char_count": 1115,
  "source": {
    "document_id": "539a7aa6-9708-43e1-bc4a-65fd71543da6",
    "document_nummer": "2025D21431",
    "document_soort": "Motie",
    "publication_id": "93d6402e-431f-4763-ae5c-50cc924e44b8",
    "publication_content_type": "application/xml",
    "publication_length": 5061,
    "cached": false,
    "binary_path": "bronmateriaal-onbewerkt\\cache\\document_publications\\93d6402e-431f-4763-ae5c-50cc924e44b8.xml"
  },
  "issues": []
}