{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n193\nMOTIE VAN HET LID VAN DER PLAS\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat het elk jaar op 16 oktober Wereldvoedseldag is;\noverwegende dat lokaal en seizoensgebonden vers voedsel gezond is en Nederlands voedsel een lagere CO2-voetafdruk heeft dan vergelijkbaar voedsel uit verre landen;\noverwegende dat één grote cateraar al positief heeft gereageerd op de suggestie voor een «Week van de (H)eerlijke Hollandse Hap»;\nverzoekt de regering om alle cateraars van rijksoverheidsinstanties te stimuleren om jaarlijks in de week waarin het Wereldvoedseldag is, een «Week van de (H)eerlijke Hollandse Hap» te organiseren, waarbij de focus ligt op het aanbieden van lokaal Nederlands geproduceerd en seizoensgebonden voedsel van al onze boeren, tuinders, telers en vissers,\nen gaat over tot de orde van de dag.\nVan der Plas",
  "content_char_count": 969,
  "source": {
    "document_id": "ca0f6e80-47bc-4642-b06b-dc7cb42c1647",
    "document_nummer": "2025D13294",
    "document_soort": "Motie",
    "publication_id": "760cbca3-bd5c-409e-9ede-eb8681726ed5",
    "publication_content_type": "application/xml",
    "publication_length": 2328,
    "cached": false,
    "binary_path": "bronmateriaal-onbewerkt\\cache\\document_publications\\760cbca3-bd5c-409e-9ede-eb8681726ed5.xml"
  },
  "issues": []
}