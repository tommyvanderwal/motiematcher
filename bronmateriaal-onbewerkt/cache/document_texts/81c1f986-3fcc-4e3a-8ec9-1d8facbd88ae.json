{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n87\nMOTIE VAN HET LID FLACH C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de regering in het Besluit collectieve warmte bij de tariefregulering voor (zeer)lagetemperatuurwarmtenetten uit wil gaan van vaste gebruiksonafhankelijke tarieven en er op langere termijn geen mogelijkheid meer is om vrijwillig afspraken te maken over afwijking van het gereguleerde tarief;\noverwegende dat zeerlagetemperatuurwarmtenetten een wezenlijke rol kunnen spelen in de warmtetransitie, omdat ze relatief goedkoop zijn aan te leggen, gebruikmaken van lokale warmtebronnen en ook voorzien in levering van koude;\noverwegende dat het voor het goed functioneren en in balans houden van zeerlagetemperatuurwarmtenetten van belang is dat er prikkels zijn voor efficiÃ«nt gebruik van en het in balans houden van het net via een vorm van gebruiksafhankelijke tarieven;\nverzoekt de regering ervoor te zorgen dat er op korte en lange termijn ruimte blijft voor het hanteren van gebruiksafhankelijke tarieven bij zeerlagetemperatuurwarmtenetten, bij voorkeur door dit op te nemen in het Besluit collectieve warmte,\nen gaat over tot de orde van de dag.\nFlach\nGrinwis\nErkens",
  "content_char_count": 1346,
  "source": {
    "document_id": "50247cfc-f754-49d3-8c0d-ff6c698b11a2",
    "document_nummer": "2025D29127",
    "document_soort": "Motie",
    "publication_id": "81c1f986-3fcc-4e3a-8ec9-1d8facbd88ae",
    "publication_content_type": "application/xml",
    "publication_length": 5199,
    "cached": false,
    "binary_path": "bronmateriaal-onbewerkt\\cache\\document_publications\\81c1f986-3fcc-4e3a-8ec9-1d8facbd88ae.xml"
  },
  "issues": []
}