{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n34\nMOTIE VAN HET LID VEDDER C.S.\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat de gemeente Land van Cuijk met het oog op de woningnood meergeneratiewonen op eigen terrein toestaat, ook als er nog geen zekerheid bestaat over een toekomstige mantelzorgrelatie;\noverwegende dat dit een mooie beweging is richting zorgen voor elkaar en dat gemeenten die dit willen en ervoor de ruimte hebben, geholpen zouden zijn met een conceptbeleidsregel op dit gebied;\nverzoekt de regering samen met de VNG een conceptbeleidsregel op te stellen voor gemeenten die bij premantelzorgwoningen de voorwaarde willen laten vervallen dat er sprake moet zijn van een toekomstige mantelzorgrelatie, om zo meergeneratiewonen mogelijk te maken, daar waar dat kan,\nen gaat over tot de orde van de dag.\nVedder\nWelzijn\nGrinwis\nVijlbrief\nPeter de Groot\nFlach\nBeckerman",
  "content_char_count": 1086,
  "source": {
    "document_id": "85521c0f-0356-4cca-81b1-dbf31e6a6a11",
    "document_nummer": "2024D40581",
    "document_soort": "Motie",
    "publication_id": "3fe596a3-641b-417c-be87-e1609dde8447",
    "publication_content_type": "application/xml",
    "publication_length": 2659,
    "cached": false,
    "binary_path": "bronmateriaal-onbewerkt\\cache\\document_publications\\3fe596a3-641b-417c-be87-e1609dde8447.xml"
  },
  "issues": []
}