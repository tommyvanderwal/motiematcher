{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1168\nMOTIE VAN DE LEDEN ERGIN EN VAN BAARLE\nVoorgesteld\n16 mei 2024\nDe Kamer,\ngehoord de beraadslaging,\nconstaterende dat uit onderzoek van KBA Nijmegen en ResearchNed in opdracht van het College voor de Rechten van de Mens blijkt dat er een risico bestaat op discriminatie door het gebruik van algoritmen in onderwijsinstellingen;\noverwegende dat digitale systemen, waaronder algoritmen, op steeds grotere schaal worden ingezet in het onderwijs en dat dit zowel kansen als risico's met zich meebrengt;\noverwegende dat de kennis van algoritmen op scholen vaak ontoereikend is om deze technologie op een verantwoorde manier in te zetten, waardoor leerlingen onnodig veel risico lopen op discriminatie;\nverzoekt de regering om onderzoeken naar de effecten van digitale systemen te stimuleren en hieraan bij te dragen,\nverzoekt de regering tevens om voorlichting te geven over digitale systemen en de risicoâ€™s hiervan voor schoolbesturen, docenten, ouders en leerlingen,\nen gaat over tot de orde van de dag.\nErgin\nVan Baarle",
  "content_char_count": 1148,
  "source": {
    "document_id": "3d3765e8-5ecc-4ee6-97b8-1f0258be7987",
    "document_nummer": "2024D19661",
    "document_soort": "Motie",
    "publication_id": "06e3e31e-a6dc-4108-918e-5fb4a8ad5118",
    "publication_content_type": "application/xml",
    "publication_length": 2596,
    "cached": false,
    "binary_path": "bronmateriaal-onbewerkt\\cache\\document_publications\\06e3e31e-a6dc-4108-918e-5fb4a8ad5118.xml"
  },
  "issues": []
}