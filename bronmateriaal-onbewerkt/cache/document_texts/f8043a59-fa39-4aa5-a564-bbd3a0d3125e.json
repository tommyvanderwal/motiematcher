{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 349\nWijziging van de Vreemdelingenwet 2000 in verband met verlenging van de beslistermijnen in asiel- en nareiszaken\nNr.\n17\nMOTIE VAN HET LID KOEKKOEK C.S.\nVoorgesteld\n17 april 2024\nDe Kamer,\ngehoord de beraadslaging,\nconstaterende dat de Europese Commissie richtsnoeren COM(2014) 210 heeft opgesteld over hoe de Gezinsherenigingsrichtlijn uitgevoerd dient te worden;\nconstaterende dat in de Gezinsherenigingsrichtlijn opgenomen staat dat in het geval van een overschrijding van de termijn van negen maanden sprake moet zijn van bijzondere omstandigheden die verband houden met het complexe karakter van de behandeling van het verzoek;\nconstaterende dat in de richtsnoeren van de Europese Commissie daarover gesteld wordt dat een gebrek aan administratieve capaciteit geen reden is voor bijzondere verlenging;\nverzoekt de regering zich bij de uitvoering van de wet te allen tijde te conformeren aan de Gezinsherenigingsrichtlijn en de daarbij behorende richtsnoeren van de Europese Commissie,\nen gaat over tot de orde van de dag.\nKoekkoek\nPiri\nCeder",
  "content_char_count": 1123,
  "source": {
    "document_id": "1ea98cf5-a144-499a-9026-9560d4d51ac8",
    "document_nummer": "2024D15745",
    "document_soort": "Motie",
    "publication_id": "f8043a59-fa39-4aa5-a564-bbd3a0d3125e",
    "publication_content_type": "application/xml",
    "publication_length": 2569,
    "cached": false,
    "binary_path": "bronmateriaal-onbewerkt\\cache\\document_publications\\f8043a59-fa39-4aa5-a564-bbd3a0d3125e.xml"
  },
  "issues": []
}