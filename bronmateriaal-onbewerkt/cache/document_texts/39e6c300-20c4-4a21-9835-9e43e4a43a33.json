{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n184\nMOTIE VAN DE LEDEN HOLMAN EN GRINWIS\nVoorgesteld\n20 februari 2025\nDe Kamer,\ngehoord de beraadslaging,\noverwegende dat er een grote noodzaak is om tot een oplossing te komen voor het stikstofprobleem;\noverwegende dat doelsturing belangrijk is in de invulling daarvan en we dit zo snel mogelijk willen invoeren;\noverwegende dat het belangrijk is dat de doelsturing zo veel mogelijk voldoet aan KISS (keep it stupid simple);\noverwegende dat de KPI's snel resultaat moeten kunnen geven en boeren met managementmaatregelen grote invloed op die KPI's kunnen hebben;\noverwegende dat de KPI's ureum, het stikstofbodemoverschot en nitraat in het\ngrondwater nu al goed meetbaar zijn en tevens kunnen bijdragen aan het verminderen van de stikstofuitstoot;\nverzoekt de regering zich in te zetten om per 1 januari 2026 een begin te maken met doelsturing in de melkveehouderij en te kijken of de KPI's ureum, stikstofbodemoverschot en nitraat in het grondwater gebruikt kunnen worden om te starten met doelsturing,\nen gaat over tot de orde van de dag.\nHolman\nGrinwis",
  "content_char_count": 1170,
  "source": {
    "document_id": "d3d55175-9da0-41be-a589-34df5a0a5e1c",
    "document_nummer": "2025D07434",
    "document_soort": "Motie",
    "publication_id": "39e6c300-20c4-4a21-9835-9e43e4a43a33",
    "publication_content_type": "application/xml",
    "publication_length": 2709,
    "cached": false,
    "binary_path": "bronmateriaal-onbewerkt\\cache\\document_publications\\39e6c300-20c4-4a21-9835-9e43e4a43a33.xml"
  },
  "issues": []
}