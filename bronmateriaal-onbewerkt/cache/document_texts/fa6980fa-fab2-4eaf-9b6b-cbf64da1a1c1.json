{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 849\nMijnbouw\nNr.\n263\nMOTIE VAN HET LID THIJSSEN C.S.\nVoorgesteld\n19 december 2024\nDe Kamer,\ngehoord de beraadslaging,\noverwegende dat de Commissie voor de milieueffectrapportage vernietigend oordeelde over de kwaliteit van het eerste milieueffectrapport dat de NAM liet opstellen voor de gasboring bij Ternaard;\noverwegende dat noch de NAM, noch het Ministerie van LVVN een aangepast MER heeft gepubliceerd en nu niet inzichtelijk is of de nodige verbeteringen zijn doorgevoerd;\noverwegende dat zonder betere MER het uitblijven van effecten op natuur en milieu in het Waddengebied niet gegarandeerd kan worden;\nverzoekt de regering, om de Commissie m.e.r. te verzoeken de nieuwste milieueffectrapportage alsnog te beoordelen en de resultaten hiervan voor 1 maart aanstaande te publiceren,\nen gaat over tot de orde van de dag.\nThijssen\nKröger\nBeckerman\nKostić\nRooderkerk",
  "content_char_count": 943,
  "source": {
    "document_id": "11b00df0-3145-4ab1-9c2e-569ee916894a",
    "document_nummer": "2024D51526",
    "document_soort": "Motie",
    "publication_id": "fa6980fa-fab2-4eaf-9b6b-cbf64da1a1c1",
    "publication_content_type": "application/xml",
    "publication_length": 2439,
    "cached": false,
    "binary_path": "bronmateriaal-onbewerkt\\cache\\document_publications\\fa6980fa-fab2-4eaf-9b6b-cbf64da1a1c1.xml"
  },
  "issues": []
}