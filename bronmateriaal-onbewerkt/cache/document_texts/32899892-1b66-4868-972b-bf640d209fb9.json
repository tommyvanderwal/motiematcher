{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 628\nPolitie\nNr.\n1273\nMOTIE VAN HET LID WIJEN-NASS\nVoorgesteld\n28 mei 2025\nDe Kamer,\ngehoord de beraadslaging,\nconstaterende dat de Minister in de komende vijftien jaar 47 politiebureaus wil sluiten en 35 politieposten wil openen, wat leidt tot een netto afname van 12 politielocaties;\noverwegende dat politieposten minder faciliteiten kennen dan politiebureaus waardoor de kwaliteit en beschikbaarheid van politiedienstverlening afneemt;\noverwegende dat deze sluitingen met name in plattelandsgebieden ingrijpende gevolgen hebben, omdat de sluiting van een bureau daar grotere effecten heeft dan in de Randstedelijke gebieden, waar altijd een andere locatie in de buurt is;\nverzoekt de regering om zich maximaal in te spannen om te voorkomen dat politiebureaus sluiten in de regio,\nen gaat over tot de orde van de dag.\nWijen-Nass",
  "content_char_count": 903,
  "source": {
    "document_id": "bffbd5f2-869a-435a-901e-1c465b505ec7",
    "document_nummer": "2025D24847",
    "document_soort": "Motie",
    "publication_id": "32899892-1b66-4868-972b-bf640d209fb9",
    "publication_content_type": "application/xml",
    "publication_length": 4349,
    "cached": false,
    "binary_path": "bronmateriaal-onbewerkt\\cache\\document_publications\\32899892-1b66-4868-972b-bf640d209fb9.xml"
  },
  "issues": []
}