{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n22 112\nNieuwe Commissievoorstellen en initiatieven van de lidstaten van de Europese Unie\nNr.\n4174\nMOTIE VAN HET LID KATHMANN C.S.\nVoorgesteld\n24 september 2025\nDe Kamer,\ngehoord de beraadslaging,\noverwegende dat een aanlanding van een nieuwe zeekabel in Nederland via een Arctische route de digitale infrastructuur versterkt;\noverwegende dat de Nederlandse Zeekabel Coalitie een intentieovereenkomst heeft ondertekend om een nieuwe zeekabel via een Arctische route te realiseren;\noverwegende dat de markt niet in staat is om dit project te financieren, maar dat er haalbare publiek-private financieringsmogelijkheden zijn onderzocht;\nspreekt uit dat een Nederlandse aantakking op de Arctische zeekabelroute wenselijk is;\nverzoekt de regering zich ten zeerste in te spannen voor een aanlanding van de Arctische zeekabelroute in Nederland met een zeebodemonderzoek als eerste stap en hierbij gebruik te maken van de Europese financieringsmogelijkheden,\nen gaat over tot de orde van de dag.\nKathmann\nKrul\nKoekkoek",
  "content_char_count": 1081,
  "source": {
    "document_id": "c4de227b-65c4-4460-bfd8-6c28defd696e",
    "document_nummer": "2025D41517",
    "document_soort": "Motie",
    "publication_id": "bc3dffb4-193e-4cfc-a365-2e15296043a8",
    "publication_content_type": "application/xml",
    "publication_length": 5072,
    "cached": false,
    "binary_path": "bronmateriaal-onbewerkt\\cache\\document_publications\\bc3dffb4-193e-4cfc-a365-2e15296043a8.xml"
  },
  "issues": []
}