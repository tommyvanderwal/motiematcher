{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 398\nMaatregelen verkeersveiligheid\nNr.\n1120\nMOTIE VAN HET LID EL ABASSI\nVoorgesteld\n11 september 2024\nDe Kamer,\ngehoord de beraadslaging,\nconstaterende dat in het advies ter verbetering van de autorijscholenbranche wordt geadviseerd om over te gaan van rijles naar rijonderwijs;\noverwegende dat in het rapport-Roemer wordt gesproken over een nationaal leerplan om de kwaliteit van rijonderwijs te verbeteren;\noverwegende dat de kosten voor het behalen van een rijbewijs fors zijn toegenomen en dat het verlagen van deze kosten kan bijdragen aan de toegankelijkheid;\noverwegende dat het btw-tarief op rijonderwijs een drukkend effect heeft op de prijs en dat vrijstelling van btw, zoals bij andere vormen van onderwijs, kostenverlagend kan werken;\nverzoekt de regering onderzoek te doen naar de mogelijkheden om rijonderwijs, net als andere vormen van onderwijs, vrij te stellen van btw,\nen gaat over tot de orde van de dag.\nEl Abassi",
  "content_char_count": 1007,
  "source": {
    "document_id": "85f52cea-abd1-4677-af77-e2bbfd25c75d",
    "document_nummer": "2024D32769",
    "document_soort": "Motie",
    "publication_id": "09a5ad78-1238-4f58-a7cd-5e20f1473a25",
    "publication_content_type": "application/xml",
    "publication_length": 2381,
    "cached": false,
    "binary_path": "bronmateriaal-onbewerkt\\cache\\document_publications\\09a5ad78-1238-4f58-a7cd-5e20f1473a25.xml"
  },
  "issues": []
}