{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n24 446\nRuimtevaartbeleid\nNr.\n95\nMOTIE VAN HET LID THIJSSEN\nVoorgesteld\n2 september 2025\nDe Kamer,\ngehoord de beraadslaging,\nconstaterende dat de Earthrisefoto van Apollo 8 miljoenen mensen op aarde inspireerde en hen bewust maakte dat er geen planeet B in de buurt is;\nconstaterende dat de Earthrisefoto de start van de moderne milieubeweging was en de start was van processen binnen de Verenigde Naties om tot een balans tussen de mens en de planeet te komen;\noverwegende dat een Nederlandse ruimtevaartmissie of een Nederlandse astronaut de huidige generatie een Earthrisemoment kan laten beleven en jongeren kan inspireren techniek te gaan studeren;\noverwegende dat van elke euro ge√Ønvesteerd in ruimtevaart een veelvoud aan maatschappelijk rendement terugkomt;\nverzoekt de regering te inventariseren wat ervoor nodig zou zijn om een inspirerende Nederlandse missie te laten vliegen of weer een Nederlandse astronaut in de ruimte te brengen, en daarover dit jaar aan de Kamer te rapporteren,\nen gaat over tot de orde van de dag.\nThijssen",
  "content_char_count": 1111,
  "source": {
    "document_id": "010dab14-cc2e-462b-b3f2-6809423afff9",
    "document_nummer": "2025D36583",
    "document_soort": "Motie",
    "publication_id": "d2a29f15-e9ef-475a-b24e-60fe12217424",
    "publication_content_type": "application/xml",
    "publication_length": 4701,
    "cached": false,
    "binary_path": "bronmateriaal-onbewerkt\\cache\\document_publications\\d2a29f15-e9ef-475a-b24e-60fe12217424.xml"
  },
  "issues": []
}