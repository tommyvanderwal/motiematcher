{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 836\nPersonen- en familierecht\nNr.\n105\nMOTIE VAN DE LEDEN KOOPS EN SMITSKAM\nVoorgesteld\n3 april 2025\nDe Kamer,\ngehoord de beraadslaging,\noverwegende dat internationale kinderontvoeringen (strafbaar gesteld in artikel 279 Wetboek van Strafrecht) in alle gevallen zeer schrijnend zijn;\nconstaterende dat het OM op dit moment niet inzichtelijk kan maken hoeveel aangiftes hierover binnenkomen, omdat de classificatie «internationale kinderontvoering» niet bestaat in het registratiesysteem;\nvan mening dat het van groot belang is om wél inzicht te krijgen in de cijfers en gegevens ter zake, omdat dan beter en preciezer beleid kan worden opgesteld, gericht op de preventie en de repressie ervan;\nverzoekt de regering er in overleg met het Openbaar Ministerie voor te zorgen dat de registratiesystemen zo worden aangepast of ingericht dat de volgende gegevens voortaan als separate categorie raadpleegbaar zijn:\n•\nhet aantal aangiften dat wordt gedaan van internationale kinderontvoeringen vanuit Nederland;\n•\nhet aantal vervolgingen dat daarop wordt ingesteld;\n•\nhet aantal vonnissen dat hierop wordt gewezen,\nen gaat over tot de orde van de dag.\nKoops\nSmitskam",
  "content_char_count": 1232,
  "source": {
    "document_id": "4a2631b0-4e5e-40ef-8c36-87ac5ec0a403",
    "document_nummer": "2025D14832",
    "document_soort": "Motie",
    "publication_id": "3cd6722c-7f06-469f-bc4a-d72f80fcf75e",
    "publication_content_type": "application/xml",
    "publication_length": 3128,
    "cached": false,
    "binary_path": "bronmateriaal-onbewerkt\\cache\\document_publications\\3cd6722c-7f06-469f-bc4a-d72f80fcf75e.xml"
  },
  "issues": []
}