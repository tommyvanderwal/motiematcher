{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 582\nWijziging van de Participatiewet, de Wet inkomensvoorziening en oudere en gedeeltelijk arbeidsongeschikte gewezen werkloze werknemers en de Wet inkomensvoorziening oudere en gedeeltelijk arbeidsongeschikte gewezen zelfstandigen in verband met het op onderdelen in balans brengen van deze wetten tussen bestaanszekerheid, re-integratie en handhaving (Participatiewet in balans)\nNr.\n57\nMOTIE VAN HET LID LAHLAH EN SARIS\nVoorgesteld\n17 april 2025\nDe Kamer,\ngehoord de beraadslaging,\noverwegende dat wanneer zzp'ers in de bijstand hun spaargeld investeren in de eigen onderneming, dit als inkomen wordt gezien en de uitkering direct wordt gekort, terwijl van inkomsten nog geen sprake is;\nvan mening dat ondernemen vanuit de bijstand gestimuleerd dient te worden en niet afgestraft;\nverzoekt de regering om per AMvB te regelen dat eigen investeringen van zzp'ers in de eigen onderneming niet als inkomen worden gezien, zodat hun rechtszekerheid en bestaanszekerheid gewaarborgd worden,\nen gaat over tot de orde van de dag.\nLahlah\nDe Kort",
  "content_char_count": 1111,
  "source": {
    "document_id": "b20e68ec-c0a6-45d9-843f-d4bd01dbb214",
    "document_nummer": "2025D17684",
    "document_soort": "Motie",
    "publication_id": "e3db89c7-c8a8-4931-bd1c-1d46804e3dc3",
    "publication_content_type": "application/xml",
    "publication_length": 5572,
    "cached": false,
    "binary_path": "bronmateriaal-onbewerkt\\cache\\document_publications\\e3db89c7-c8a8-4931-bd1c-1d46804e3dc3.xml"
  },
  "issues": []
}