{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 517\nVeiligheidsregioâ€™s\nNr.\n261\nMOTIE VAN DE LEDEN MICHON-DERKZEN EN VAN CAMPEN\nVoorgesteld\n27 juni 2024\nDe Kamer,\ngehoord de beraadslaging,\nconstaterende dat natuurbranden een toenemend probleem vormen door veranderende klimaatomstandigheden en veranderingen in landgebruik;\noverwegende dat een integrale aanpak nodig is om de risico's en gevolgen van natuurbranden effectief te beperken, waarin preventie en repressie samenkomen;\noverwegende dat het Ministerie van Landbouw, Natuur en Voedselkwaliteit (LNV) een stevige ambitie heeft op de preventie van natuurbranden, onder andere door aanpassing van het landschap;\noverwegende dat de bestrijding van een natuurbrand veelal vraagt om een bovenregionale aanpak, waarbij een innovatieve manier van werken essentieel is;\nverzoekt de regering om te komen tot een integrale aanpak van natuurbranden, door samenwerking van de twee betrokken ministeries, de brandweer, veiligheidsregio's en natuurbeheerorganisaties,\nen gaat over tot de orde van de dag.\nMichon-Derkzen\nVan Campen",
  "content_char_count": 1098,
  "source": {
    "document_id": "e1552f2e-3b4b-4990-9626-74b5f6e610a9",
    "document_nummer": "2024D27414",
    "document_soort": "Motie",
    "publication_id": "9dca85b2-dadc-40bd-8a58-a6c838afa68a",
    "publication_content_type": "application/xml",
    "publication_length": 2545,
    "cached": false,
    "binary_path": "bronmateriaal-onbewerkt\\cache\\document_publications\\9dca85b2-dadc-40bd-8a58-a6c838afa68a.xml"
  },
  "issues": []
}