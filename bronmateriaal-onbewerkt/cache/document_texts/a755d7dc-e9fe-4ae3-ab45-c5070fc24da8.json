{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 515\nPreventie en bestrijding van stille armoede en sociale uitsluiting\nNr.\n751\nGEWIJZIGDE MOTIE VAN HET LID DE KORT C.S. TER VERVANGING VAN DIE GEDRUKT ONDER NR. 747\nVoorgesteld\n5 maart 2024\nDe Kamer,\ngehoord de beraadslaging,\nconstaterende dat «buy now, pay later»-diensten populair zijn bij jongeren;\noverwegende dat het verbod voor minderjarige jongeren om van «buy now, pay later»-diensten gebruik te maken, niet effectief gehandhaafd wordt en eenvoudig te omzeilen is;\noverwegende dat andere online financiële diensten voor meerderjarigen wel in staat zijn om effectief op leeftijd te handhaven met diensten als iDIN;\nverzoekt de regering te onderzoeken waarom het nog zo eenvoudig is om de «buy now, pay later»-leeftijdscontroles te omzeilen;\nverzoekt de regering om bij «buy now, pay later»-aanbieders strenger en effectiever te handhaven op het aanbieden van hun diensten aan minderjarigen en hierbij de toepassing van een dienst als iDIN in te zetten,\nen gaat over tot de orde van de dag.\nDe Kort\nCeder\nMohandis\nPalmen",
  "content_char_count": 1101,
  "source": {
    "document_id": "987f0717-6b42-4be4-998a-5838e523dc9f",
    "document_nummer": "2024D07546",
    "document_soort": "Motie (gewijzigd/nader)",
    "publication_id": "a755d7dc-e9fe-4ae3-ab45-c5070fc24da8",
    "publication_content_type": "application/xml",
    "publication_length": 2602,
    "cached": false,
    "binary_path": "bronmateriaal-onbewerkt\\cache\\document_publications\\a755d7dc-e9fe-4ae3-ab45-c5070fc24da8.xml"
  },
  "issues": []
}