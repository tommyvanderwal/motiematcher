{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 175\nLuchtkwaliteit\nNr.\n467\nMOTIE VAN HET LID GABRIËLS\nVoorgesteld\n26 september 2024\nDe Kamer,\ngehoord de beraadslaging,\nconstaterende dat vergunningverlening, toezicht en handhaving (VTH) rond lozingen van pfas en andere ZZS al vele jaren ondermaats is en dit een groot gevaar vormt voor mens, dier en milieu;\noverwegende dat het recente nieuws omtrent de vervuiling van de Maas door tankreinigers zeer illustratief is voor dit probleem;\nconstaterende dat de Kamer al in 2021 middels de motie-Bouchallikh (\n28 089, nr. 200\n) heeft verzocht om alle indirecte én directe lozingen van pfas zo snel mogelijk in kaart te brengen en te minimaliseren, maar dit nog steeds niet is voltooid;\nverzoekt de regering om samen met de andere vergunningverleners alle directe en indirecte lozingen van pfas en andere ZZS op oppervlaktewater voor eind 2026 inzichtelijk te maken en deze vergunningen zo snel als mogelijk in lijn te brengen met de geldende regelgeving,\nen gaat over tot de orde van de dag.\nGabriëls",
  "content_char_count": 1071,
  "source": {
    "document_id": "a1c24b93-1348-44b4-8826-0508957ea96b",
    "document_nummer": "2024D35184",
    "document_soort": "Motie",
    "publication_id": "1f015199-df47-4b51-a897-3ec89c1774b0",
    "publication_content_type": "application/xml",
    "publication_length": 2495,
    "cached": false,
    "binary_path": "bronmateriaal-onbewerkt\\cache\\document_publications\\1f015199-df47-4b51-a897-3ec89c1774b0.xml"
  },
  "issues": []
}