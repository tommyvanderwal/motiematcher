{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n484\nMOTIE VAN HET LID KOOPS\nVoorgesteld\n23 september 2025\nDe Kamer,\ngehoord de beraadslaging,\noverwegende dat online intolerantie, waaronder die van antisemitische aard, een toenemend probleem vormt in de samenleving en dat online-echokamers de verspreiding van haatdragende en intolerante boodschappen versterken, wat tot onacceptabele en gevaarlijke situaties kan leiden;\noverwegende dat er behoefte is aan effectieve maatregelen om online intolerantie en de verspreiding van schadelijke inhoud tegen te gaan en dat hier veel kordater tegen moet worden opgetreden;\nverzoekt de regering te komen met concrete voorstellen voor een versterkte aanpak van online intolerantie, en specifiek met voorstellen om online-echokamers te doorbreken, en hierbij in ieder geval, in overleg met toezichthouders en onlineplatforms, te onderzoeken hoe de inzet van «trusted flaggers» met specifieke expertise op het gebied van antisemitisme kan worden vergroot en versterkt,\nen gaat over tot de orde van de dag.\nKoops",
  "content_char_count": 1108,
  "source": {
    "document_id": "a323e4c6-fc2a-4565-8fee-be0dfd5cd93e",
    "document_nummer": "2025D41256",
    "document_soort": "Motie",
    "publication_id": "8aca63ef-af23-4df4-bd2f-ef901e667fbc",
    "publication_content_type": "application/xml",
    "publication_length": 4543,
    "cached": false,
    "binary_path": "bronmateriaal-onbewerkt\\cache\\document_publications\\8aca63ef-af23-4df4-bd2f-ef901e667fbc.xml"
  },
  "issues": []
}