{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVII\nVaststelling van de begrotingsstaten van het Ministerie van Binnenlandse Zaken en Koninkrijksrelaties (VII) voor het jaar 2025\nNr.\n119\nGEWIJZIGDE MOTIE VAN HET LID VAN NISPEN C.S. TER VERVANGING VAN DIE GEDRUKT ONDER NR. 27\nVoorgesteld\n10 december 2024\nDe Kamer,\ngehoord de beraadslaging,\noverwegende dat voor een betere bescherming van klokkenluiders het Huis voor Klokkenluiders de centrale verantwoordelijkheid binnen het stelsel krijgt en hierbij een sanctionerende en handhavende bevoegdheid moet hebben;\nverzoekt de regering in gesprek met de andere autoriteiten tot een stelsel te komen waarin het Huis voor Klokkenluiders de centrale verantwoordelijkheid krijgt binnen het stelsel van externe meldkanalen en de bevoegdheid krijgt om bij de externe meldkanalen informatie op te vragen;\nverzoekt de regering voorts de onderdelen van de wetswijziging die strekt tot een sanctionerende en handhavende bevoegdheid (aangenomen amendement-Leijten,\n35 851, nr. 51\n) die nu al mogelijk zijn in werking te laten treden,\nen gaat over tot de orde van de dag.\nVan Nispen\nInge van Dijk\nChakor",
  "content_char_count": 1168,
  "source": {
    "document_id": "c733849a-c67d-46e7-ba8c-6a1a298f2699",
    "document_nummer": "2024D48331",
    "document_soort": "Motie (gewijzigd/nader)",
    "publication_id": "8c96e0f6-d9c2-4929-a8a9-91731a0769aa",
    "publication_content_type": "application/xml",
    "publication_length": 2718,
    "cached": false,
    "binary_path": "bronmateriaal-onbewerkt\\cache\\document_publications\\8c96e0f6-d9c2-4929-a8a9-91731a0769aa.xml"
  },
  "issues": []
}