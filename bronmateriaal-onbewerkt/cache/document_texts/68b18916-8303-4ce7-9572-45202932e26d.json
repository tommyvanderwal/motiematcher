{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 278\nWijziging van de Wet kwaliteit, klachten en geschillen zorg in verband met het regelen van regie op kwaliteitsregistraties in de zorg en grondslagen om ten behoeve van die kwaliteitsregistraties bijzondere persoonsgegevens te kunnen verwerken (Wet kwaliteitsregistraties zorg)\nNr.\n29\nMOTIE VAN DE LEDEN TIELEN EN BUSHOFF\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de cyberdreiging toeneemt, ook in de zorgsector;\nconstaterende dat de cyberveiligheid in de financiële sector wordt geborgd door gesimuleerde cyberaanvallen die door De Nederlandsche Bank worden gecontroleerd, in lijn met de Europese Digital Operational Resilience Act;\noverwegende dat gesimuleerde cyberaanvallen ook in de zorgsector bijdragen aan de cyberveiligheid van zorg en medische en gezondheidsgegevens;\nconstaterende dat de wet kwaliteitsregistratie in artikel 11r, onderdeel b, ruimte biedt voor een ministeriële regeling die een dergelijk protocol voorschrijft;\nverzoekt de regering om de lessen uit de financiële sector toe te passen en gesimuleerde cyberaanvallen voor de zorg op te nemen in een ministeriële regeling,\nen gaat over tot de orde van de dag.\nTielen\nBushoff",
  "content_char_count": 1263,
  "source": {
    "document_id": "6a0b4961-1160-4a0b-82d8-5438303ae583",
    "document_nummer": "2025D19170",
    "document_soort": "Motie",
    "publication_id": "68b18916-8303-4ce7-9572-45202932e26d",
    "publication_content_type": "application/xml",
    "publication_length": 5413,
    "cached": false,
    "binary_path": "bronmateriaal-onbewerkt\\cache\\document_publications\\68b18916-8303-4ce7-9572-45202932e26d.xml"
  },
  "issues": []
}