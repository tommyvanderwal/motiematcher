{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 573\nMigratiebeleid\nNr.\n233\nMOTIE VAN HET LID VAN NISPEN\nVoorgesteld\n4 september 2025\nDe Kamer,\ngehoord de beraadslaging,\noverwegende dat het voor zowel migranten als de Nederlandse samenleving positief is dat de migrant de Nederlandse taal goed kan leren en hierin wordt gefaciliteerd;\nvan mening dat de overheid verantwoordelijk moet zijn voor het bieden van goede taallessen aan vluchtelingen maar bedrijven en kennisinstellingen zorg moeten dragen voor taallessen voor de arbeids- en kennismigranten die zij hier zelf naartoe halen;\nverzoekt de regering om bedrijven en kennisinstellingen erop te wijzen dat als zij arbeids-, kennis- of studiemigranten naar Nederland halen, zij ook zelf verantwoordelijk zijn voor de taallessen met een ambitieniveau van minstens taalniveau B1, en zo nodig met aanvullende voorstellen te komen om deze verantwoordelijkheid invulling te geven,\nen gaat over tot de orde van de dag.\nVan Nispen",
  "content_char_count": 1001,
  "source": {
    "document_id": "0807973f-8245-4755-aef2-21d9c1922895",
    "document_nummer": "2025D37333",
    "document_soort": "Motie",
    "publication_id": "5dd14f6a-da9c-43f0-b456-48cdd81e9cd5",
    "publication_content_type": "application/xml",
    "publication_length": 4478,
    "cached": false,
    "binary_path": "bronmateriaal-onbewerkt\\cache\\document_publications\\5dd14f6a-da9c-43f0-b456-48cdd81e9cd5.xml"
  },
  "issues": []
}