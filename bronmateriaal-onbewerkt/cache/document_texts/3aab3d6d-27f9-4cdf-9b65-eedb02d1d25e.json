{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2284\nMOTIE VAN DE LEDEN DASSEN EN VAN CAMPEN\nVoorgesteld\n30 september 2025\nDe Kamer,\ngehoord de beraadslaging,\nconstaterende dat Slowakije een grondwetswijziging heeft doorgevoerd waarbij het nationale recht boven het EU-recht wordt geplaatst en waarmee de rechten van lhbti-personen worden ingeperkt;\noverwegende dat dit in strijd is met de EU-verdragen;\noverwegende dat lidstaten, conform artikel 259 van het Verdrag betreffende de werking van de Europese Unie, over de bevoegdheid beschikken een formele klacht in te dienen bij het Europese Hof van Justitie wanneer een andere lidstaat verplichtingen uit de EU-verdragen niet nakomt, waarbij de klacht allereerst dient te worden voorgelegd aan de Europese Commissie;\nverzoekt de regering conform artikel 259 van het Verdrag betreffende de werking van de Europese Unie een formele klacht in te dienen tegen Slowakije,\nen gaat over tot de orde van de dag.\nDassen\nVan Campen",
  "content_char_count": 1025,
  "source": {
    "document_id": "5ff7aec1-abc8-4e2a-b4db-0235f2f8bc30",
    "document_nummer": "2025D42651",
    "document_soort": "Motie",
    "publication_id": "3aab3d6d-27f9-4cdf-9b65-eedb02d1d25e",
    "publication_content_type": "application/xml",
    "publication_length": 4650,
    "cached": false,
    "binary_path": "bronmateriaal-onbewerkt\\cache\\document_publications\\3aab3d6d-27f9-4cdf-9b65-eedb02d1d25e.xml"
  },
  "issues": []
}