{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n285\nMOTIE VAN HET LID RIKKERS-OOSTERKAMP\nVoorgesteld\n20 mei 2025\nDe Kamer,\ngehoord de beraadslaging,\nconstaterende dat steeds meer pgb-houders en hun zorgverleners te horen krijgen dat zij geen gebruik meer zouden mogen maken van zzp'ers vanwege het risico op schijnzelfstandigheid;\nconstaterende dat deze onzekerheid leidt tot onnodige onrust en in sommige gevallen zelfs het wegvallen van zorg;\noverwegende dat het pgb bedoeld is om mensen regie te geven over hun eigen zorg, en dat deze regie nu onder druk staat door onduidelijke regelgeving en gebrekkige communicatie;\nverzoekt de regering om op korte termijn heldere en werkbare richtlijnen op te stellen en openbaar te maken over de inzet van zzp'ers binnen het pgb, en daarbij expliciet te maken wat w√©l kan, zodat zorg niet onnodig stilvalt;\nverzoekt de regering deze informatie nog dit jaar te delen met de Kamer en relevante instanties,\nen gaat over tot de orde van de dag.\nRikkers-Oosterkamp",
  "content_char_count": 1063,
  "source": {
    "document_id": "3e8baba0-d3f8-4aa9-a721-9661f791b824",
    "document_nummer": "2025D22712",
    "document_soort": "Motie",
    "publication_id": "9a99c645-085f-49c5-afef-cf32e0e10f6d",
    "publication_content_type": "application/xml",
    "publication_length": 4554,
    "cached": false,
    "binary_path": "bronmateriaal-onbewerkt\\cache\\document_publications\\9a99c645-085f-49c5-afef-cf32e0e10f6d.xml"
  },
  "issues": []
}