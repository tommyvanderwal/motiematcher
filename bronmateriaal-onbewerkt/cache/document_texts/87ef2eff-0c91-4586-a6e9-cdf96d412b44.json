{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 820\nNieuwe visie cultuurbeleid\nNr.\n547\nMOTIE VAN HET LID BECKERMAN C.S.\nVoorgesteld\n9 september 2025\nDe Kamer,\ngehoord de beraadslaging,\noverwegende dat Nederland uniek maritiem erfgoed kent waaronder het Palmhoutwrak en andere wrakken op de rede van Texel;\nconstaterende dat onbekend onbemind maakt en deze wrakken voor een tweede keer kunnen vergaan door verstoring door mens en natuur;\nvoorts constaterende dat de RCE in een rapport met de titel «De BZN17 op koers!» vier scenario's schetst hoe om te gaan met het Palmhoutwrak, te weten (0) het wrak opgeven, (1) het wrak in situ behouden, en (2) en (3) het wrak opgraven met een kortere of langere doorlooptijd;\nspreekt uit dat opgraven van een van de wrakken van de rede van Texel met een lange doorlooptijd (scenario 2) wenselijk is, dat hier groot draagvlak voor is en dat opgraven kan zorgen voor kenniswinst, spin-off heeft richting het publiek en zorgt voor de verbetering van de maritieme archeologie;\nverzoekt de regering dit scenario, in samenwerking met de RCE, overheden en anderen, verder uit te werken, en hierover medio 2026 aan de Kamer te rapporteren,\nen gaat over tot de orde van de dag.\nBeckerman\nMohandis\nKrul",
  "content_char_count": 1256,
  "source": {
    "document_id": "6fa5df6d-f5eb-4f64-a756-77e621dcd5c3",
    "document_nummer": "2025D38140",
    "document_soort": "Motie",
    "publication_id": "87ef2eff-0c91-4586-a6e9-cdf96d412b44",
    "publication_content_type": "application/xml",
    "publication_length": 5042,
    "cached": false,
    "binary_path": "bronmateriaal-onbewerkt\\cache\\document_publications\\87ef2eff-0c91-4586-a6e9-cdf96d412b44.xml"
  },
  "issues": []
}