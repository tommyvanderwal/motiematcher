{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n313\nMOTIE VAN HET LID ERGIN\nVoorgesteld\n21 mei 2024\nDe Kamer,\ngehoord de beraadslaging,\nconstaterende dat in 2016 een pilot is gestart om bestedingen van tientallen programma's onder de loep te nemen en dat deze pilot voortijdig is beëindigd;\nconstaterende dat er in 2018 zogeheten deepdive-onderzoeken zijn verricht naar bestedingen van tientallen programma's en dat veel onderzoeken voortijdig zijn beëindigd, doordat er sprake is geweest van onvoldoende medewerking;\noverwegende dat er altijd sprake moet zijn van transparantie en zorgvuldigheid bij besteding van publieke middelen;\noverwegende dat het onacceptabel is dat zeker twee pogingen om financiën te doorgronden is mislukt;\nverzoekt de regering om bij de NPO aan te dringen om deepdive- of gelijksoortige onderzoeken te hervatten en deze in de toekomst structureel uit te voeren,\nen gaat over tot de orde van de dag.\nErgin",
  "content_char_count": 987,
  "source": {
    "document_id": "8fc9680f-d3d8-4ae0-a37d-7f1134f19109",
    "document_nummer": "2024D20364",
    "document_soort": "Motie",
    "publication_id": "90e82bf8-1fb5-47cf-8c05-0575f1a30862",
    "publication_content_type": "application/xml",
    "publication_length": 2363,
    "cached": false,
    "binary_path": "bronmateriaal-onbewerkt\\cache\\document_publications\\90e82bf8-1fb5-47cf-8c05-0575f1a30862.xml"
  },
  "issues": []
}