{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 709\nVoorstel van wet van de leden Timmermans en Bikker tot wijziging van het Wetboek van Strafrecht in verband met de invoering van het discriminatoir oogmerk als strafverzwaringsgrond\nNr.\n20\nMOTIE VAN HET LID TSEGGAI C.S.\nVoorgesteld\n18 december 2024\nDe Kamer,\ngehoord de beraadslaging,\nconstaterende dat in het tweede halfjaarbericht politie 2024 wordt aangegeven dat de pilot van het Expertisecentrum Aanpak Discriminatie van de politie (ECAD-P) naar aanleiding van de evaluatie anders zal worden vormgegeven, de rol van de discriminatierechercheurs ook anders zal worden ingevuld en het aantal discriminatierechercheurs niet zal worden verhoogd;\nvan mening dat deze beslissingen niet zorgvuldig kunnen worden beoordeeld zonder kennis te krijgen van de conclusie van het evaluatieonderzoek en de eventuele aanbevelingen;\nverzoekt de regering om de conclusie en aanbevelingen van de evaluatie van het Expertisecentrum Aanpak Discriminatie van de politie (ECAD-P) en de onderbouwing van de genoemde besluiten naar de Kamer te sturen, uiterlijk te ontvangen voorafgaand aan het plenaire debat over het maatregelenpakket van het kabinet tegen antisemitisme,\nen gaat over tot de orde van de dag.\nTseggai\nTeunissen\nMutluer",
  "content_char_count": 1293,
  "source": {
    "document_id": "b6832685-4276-41d0-a6db-e271ba9df891",
    "document_nummer": "2024D50989",
    "document_soort": "Motie",
    "publication_id": "55265202-c1e0-4cb9-b025-45637f832b0e",
    "publication_content_type": "application/xml",
    "publication_length": 2718,
    "cached": false,
    "binary_path": "bronmateriaal-onbewerkt\\cache\\document_publications\\55265202-c1e0-4cb9-b025-45637f832b0e.xml"
  },
  "issues": []
}