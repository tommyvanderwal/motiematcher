{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n25 232\nVoetbalvandalisme\nNr.\n87\nMOTIE VAN HET LID BOSWIJK C.S.\nVoorgesteld\n6 november 2024\nDe Kamer,\ngehoord de beraadslaging,\nconstaterende dat het groepje raddraaiers dat voetbalwedstrijden verziekt, zorgt voor een gevoel van onveiligheid voor de supporters en voor het aanrichten van schade in en rond voetbalstadions;\nconstaterende dat niet altijd te herleiden is wie precies verantwoordelijk is voor het aanrichten van de schade, maar dat dit wel een voorwaarde is om iemand hoofdelijk aansprakelijk te stellen voor de schade die hij veroorzaakt;\noverwegende dat de inzet van slimme camera's en gezichtsherkenning in en rond voetbalstadions kunnen helpen om raddraaiers beter en sneller te identificeren;\noverwegende dat bij de efficiÃ«nte identificatie van relschoppers de schade verhaald kan worden op individuele personen, zodat benadeelden niet met de schade blijven zitten;\nverzoekt de regering met een plan te komen in overleg met de betaalde voetbalorganisaties, KNVB, politie, gemeenten en het Openbaar Ministerie, om meer en slimmere camera's in te zetten in en rond stadions om relschoppers op de radar te krijgen;\nverzoekt de regering tevens de Kamer hierover te informeren,\nen gaat over tot de orde van de dag.\nBoswijk\nEerdmans\nMichon-Derkzen",
  "content_char_count": 1329,
  "source": {
    "document_id": "ec5e3834-9ed3-48a0-9614-e400acee83be",
    "document_nummer": "2024D42491",
    "document_soort": "Motie",
    "publication_id": "0223808e-8a8e-4888-8ded-7d5ff094228d",
    "publication_content_type": "application/xml",
    "publication_length": 2869,
    "cached": false,
    "binary_path": "bronmateriaal-onbewerkt\\cache\\document_publications\\0223808e-8a8e-4888-8ded-7d5ff094228d.xml"
  },
  "issues": []
}