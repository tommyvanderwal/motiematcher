{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 765\nKwaliteit van zorg\nNr.\n884\nMOTIE VAN DE LEDEN DANIËLLE JANSEN EN SLAGT-TICHELMAN\nVoorgesteld\n18 december 2024\nDe Kamer,\ngehoord de beraadslaging,\nconstaterende dat het Integraal Zorgakkoord beoogt de zorg in de regio te transformeren en te verbeteren;\nconstaterende dat de huidige structuur van het Integraal Zorgakkoord voornamelijk gericht is op actoren zoals de staat en markt;\noverwegende dat hierdoor te weinig ruimte geboden wordt aan de stem van de gemeenschap;\nconstaterende dat de regionale netwerken van zorgzame gemeenschappen, waaronder de leden van Nederland Zorgt voor Elkaar, van grote waarde zijn voor de representatie van burgers, patiënten en cliënten in de zorgtransformatie, en dat zij een cruciale rol spelen bij het bevorderen van zorg die dichtbij en passend is voor de regio;\nverzoekt de regering om de leden van Nederland Zorgt voor Elkaar structureel te betrekken bij de eerste ring van de IZA-overlegtafel,\nen gaat over tot de orde van de dag.\nDaniëlle Jansen\nSlagt-Tichelman",
  "content_char_count": 1080,
  "source": {
    "document_id": "6f767da9-1167-46c8-a708-e03be4a6a785",
    "document_nummer": "2024D50680",
    "document_soort": "Motie",
    "publication_id": "6ac77dcd-76d6-4753-b51c-956cabc57543",
    "publication_content_type": "application/xml",
    "publication_length": 2529,
    "cached": false,
    "binary_path": "bronmateriaal-onbewerkt\\cache\\document_publications\\6ac77dcd-76d6-4753-b51c-956cabc57543.xml"
  },
  "issues": []
}