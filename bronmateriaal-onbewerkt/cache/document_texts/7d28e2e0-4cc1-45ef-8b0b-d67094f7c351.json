{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2271\nMOTIE VAN HET LID PODT C.S.\nVoorgesteld\n30 september 2025\nDe Kamer,\ngehoord de beraadslaging,\nconstaterende dat president Zelensky heeft verzocht om Tomahawk-kruisraketten ter versterking van Oekraïense defensie;\noverwegende dat de VS bereid zijn met Europese bondgenoten overleg te voeren over mogelijke verkoop;\noverwegende dat de versterking van de langeafstandscapaciteit Oekraïne helpt Russische agressie af te slaan en soevereiniteit te beschermen;\nverzoekt de regering om in overleg met de Amerikaanse regering de mogelijkheden te verkennen tot gezamenlijke Europese aankoop van Tomahawk-raketten met het doel deze ter beschikking te stellen aan Oekraïne, en de Kamer hierover zo spoedig mogelijk te informeren,\nen gaat over tot de orde van de dag.\nPodt\nPaternotte\nVan Campen",
  "content_char_count": 888,
  "source": {
    "document_id": "262df4ed-cc59-4c0f-853c-689677ae8726",
    "document_nummer": "2025D42638",
    "document_soort": "Motie",
    "publication_id": "7d28e2e0-4cc1-45ef-8b0b-d67094f7c351",
    "publication_content_type": "application/xml",
    "publication_length": 4677,
    "cached": false,
    "binary_path": "bronmateriaal-onbewerkt\\cache\\document_publications\\7d28e2e0-4cc1-45ef-8b0b-d67094f7c351.xml"
  },
  "issues": []
}