{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nXXIII\nWijziging van de begrotingsstaat van het Ministerie van Klimaat en Groene Groei (XXIII) voor het jaar 2025 (wijziging samenhangende met de Voorjaarsnota)\nNr.\n14\nMOTIE VAN HET LID PETER DE GROOT\nVoorgesteld\n2 juli 2025\nDe Kamer,\ngehoord de beraadslaging,\nconstaterende dat de Tweede Kamer een motie heeft aangenomen waarin de regering wordt opgeroepen om de CO2-heffing zo snel mogelijk af te schaffen;\nconstaterende dat het kabinet laat weten dat voor de periode na 2030 een overlegtafel CO2-heffing industrie benut zal worden om perspectief te krijgen op verduurzaming van de industrie;\noverwegende dat de overlegtafel snel z'n werking moet krijgen om tot afspraken te kunnen komen hoe de afschaffing geregeld wordt;\nverzoekt de regering een effectieve overlegtafel in te richten met een extern voorzitter die gezag heeft op het terrein van verduurzaming van de industrie;\nverzoekt de regering deze tafel te laten onderzoeken welke borgende maatregelen er nodig zijn naast het ETS-systeem om hetzelfde effect te realiseren als dit voorjaar was beoogd met de nationale CO2-heffing;\nverzoekt de regering daarbij met een voorstel voor aanvullend beleid te komen dat de industrie gaat helpen om te investeren, inclusief concrete voorstellen voor het stimuleren van groenemarktcreatie;\nverzoekt de regering uiterlijk voor het eind van 2025 terug te komen met de resultaten,\nen gaat over tot de orde van de dag.\nPeter de Groot",
  "content_char_count": 1505,
  "source": {
    "document_id": "371069db-1354-42a6-b216-fc424d0c086e",
    "document_nummer": "2025D31753",
    "document_soort": "Motie",
    "publication_id": "b889c5d2-123d-4380-842f-d75c35abbf61",
    "publication_content_type": "application/xml",
    "publication_length": 5511,
    "cached": false,
    "binary_path": "bronmateriaal-onbewerkt\\cache\\document_publications\\b889c5d2-123d-4380-842f-d75c35abbf61.xml"
  },
  "issues": []
}