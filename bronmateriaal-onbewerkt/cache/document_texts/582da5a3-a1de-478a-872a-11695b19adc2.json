{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 034\nDigitale leermiddelen\nNr.\n65\nMOTIE VAN DE LEDEN ROODERKERK EN SOEPBOER\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat scholen in de praktijk herhaaldelijk nieuwe boeken moeten aanschaffen omdat uitgevers vaak werken met verplichte contracten, niet-herbruikbare leerwerkboeken, of digitale leeromgevingen die alleen werken met de nieuwste edities;\nconstaterende dat als gevolg hiervan door scholen jaarlijks tienduizenden kilo's aan schoolboeken worden weggegooid;\nconstaterende dat de kosten voor leermiddelen bovendien blijven stijgen, terwijl er geen aantoonbare verbetering is in de onderwijskwaliteit;\noverwegende dat dit leidt tot structurele verspilling van zowel grondstoffen als onderwijsgeld;\nverzoekt de regering de leermiddelenmarkt zo te reguleren dat er een einde wordt gemaakt aan het businessmodel van wegwerpboeken,\nen gaat over tot de orde van de dag.\nRooderkerk\nSoepboer",
  "content_char_count": 997,
  "source": {
    "document_id": "40e2aa05-bbfe-458e-814d-9adbe5b0bf76",
    "document_nummer": "2025D23443",
    "document_soort": "Motie",
    "publication_id": "582da5a3-a1de-478a-872a-11695b19adc2",
    "publication_content_type": "application/xml",
    "publication_length": 4727,
    "cached": false,
    "binary_path": "bronmateriaal-onbewerkt\\cache\\document_publications\\582da5a3-a1de-478a-872a-11695b19adc2.xml"
  },
  "issues": []
}