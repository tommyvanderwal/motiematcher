{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 824\nIntegratiebeleid\nNr.\n468\nMOTIE VAN HET LID BOON\nVoorgesteld\n10 september 2025\nDe Kamer,\ngehoord de beraadslaging,\noverwegende dat de Z-route een inburgeringspad is waarbij nieuwkomers geen examen hoeven te doen en alleen op aanwezigheid worden beoordeeld, terwijl inmiddels tienduizenden mensen dit traject volgen;\nconstaterende dat dit in de praktijk neerkomt op knutselactiviteiten, fotocollages en bezoekjes aan kinderboerderijen, en andere bezigheden zonder toets of taaleis;\nconstaterende dat nieuwkomers in de Z-route daardoor ook zonder toets van taalvaardigheid of kennis van Nederlandse normen en waarden toch als ingeburgerd worden bestempeld;\nverzoekt de regering met een voorstel te komen om de Z-route, het inburgeringspad zonder examen waarbij alleen aanwezigheid telt, uit de Wet inburgering te schrappen,\nen gaat over tot de orde van de dag.\nBoon",
  "content_char_count": 940,
  "source": {
    "document_id": "c9e1016b-4c9c-4632-85be-388917a1b9a1",
    "document_nummer": "2025D38410",
    "document_soort": "Motie",
    "publication_id": "4888122a-b705-4ea1-b61f-4094c120b588",
    "publication_content_type": "application/xml",
    "publication_length": 4343,
    "cached": false,
    "binary_path": "bronmateriaal-onbewerkt\\cache\\document_publications\\4888122a-b705-4ea1-b61f-4094c120b588.xml"
  },
  "issues": []
}