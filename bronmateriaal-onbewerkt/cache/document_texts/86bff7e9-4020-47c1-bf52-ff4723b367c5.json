{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 755\nWijziging van de Omgevingswet (maatwerkaanpak PAS-projecten)\nNr.\n36\nMOTIE VAN DE LEDEN MEULENKAMP EN VEDDER\nVoorgesteld\n24 september 2025\nDe Kamer,\ngehoord de beraadslaging,\nconstaterende dat Nederland zo snel als mogelijk van het stikstofslot moet, zodat er ruimte komt voor vergunningverlening;\nconstaterende dat het vervolgpakket van de MCEN een volgende stap is, maar dat de borging van structurele emissiereductie nog verder moet worden geconcretiseerd;\nconstaterende dat IPO, LTO, NAJK, VNG en de Unie van Waterschappen in juli een handreiking deden met het Bouwstenendocument emissiereductie landbouw;\nconstaterende dat VNO-NCW, Bouwend Nederland, Natuur & Milieu en Natuurmonumenten een jaar geleden een emissiereductieplan presenteerden;\nverzoekt de regering vaart te maken met het verder concretiseren van geborgde en structurele emissiereductie, daarbij de bovengenoemde documenten als een basis te gebruiken en hierover in gesprek te treden met de betrokken partijen,\nen gaat over tot de orde van de dag.\nMeulenkamp\nVedder",
  "content_char_count": 1112,
  "source": {
    "document_id": "e5711ed4-d49b-41d4-8c7c-1971b7ada14d",
    "document_nummer": "2025D41521",
    "document_soort": "Motie",
    "publication_id": "86bff7e9-4020-47c1-bf52-ff4723b367c5",
    "publication_content_type": "application/xml",
    "publication_length": 5044,
    "cached": false,
    "binary_path": "bronmateriaal-onbewerkt\\cache\\document_publications\\86bff7e9-4020-47c1-bf52-ff4723b367c5.xml"
  },
  "issues": []
}