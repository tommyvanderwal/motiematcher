{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n47\nMOTIE VAN HET LID VAN ZANTEN C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat het C-rijbewijs een vereiste blijft voor bestelauto's boven de 3.500 kilogram;\noverwegende dat de gedoogsituatie voor rijbewijs B voor elektrische bedrijfswagens per 1 januari 2024 is verlopen en er per 1 juli 2024 gehandhaafd gaat worden;\noverwegende dat deze situatie veel ondernemers in een zeer moeilijke situatie brengt en er veel geld op het spel staat voor ondernemers en vervoerders;\noverwegende dat er in oktober 2023 een motie is ingediend waar geen goede uitvoering aan kan worden gegeven;\nverzoekt de Minister zich in te spannen om op Europees niveau mogelijkheden te verkrijgen waarmee de gedoogsituatie voortgezet kan worden in aanloop naar de vierde Rijbewijsrichtlijn;\nverzoekt de regering om zo snel mogelijk met de mobiliteitssector in gesprek te treden om te kijken wat er verder gedaan moet worden om te zorgen dat de sector vertrouwen krijgt om tot die tijd niet geconfronteerd te worden met keuzes die de bedrijfsvoering bemoeilijken,\nen gaat over tot de orde van de dag.\nVan Zanten\nVeltman\nStoffer\nGrinwis",
  "content_char_count": 1347,
  "source": {
    "document_id": "5f783389-27b6-43b2-a146-a1527d730f6a",
    "document_nummer": "2024D02510",
    "document_soort": "Motie",
    "publication_id": "15e7141c-f650-4e39-a322-79609d4d1ec1",
    "publication_content_type": "application/xml",
    "publication_length": 2915,
    "cached": false,
    "binary_path": "bronmateriaal-onbewerkt\\cache\\document_publications\\15e7141c-f650-4e39-a322-79609d4d1ec1.xml"
  },
  "issues": []
}