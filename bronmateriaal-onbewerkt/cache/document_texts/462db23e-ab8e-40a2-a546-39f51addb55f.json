{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n89\nMOTIE VAN HET LID BECKERMAN\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat er in het wetsvoorstel niets is geregeld voor dochterondernemingen of uitbestedingsconstructies van verhuurders of vve's;\noverwegende dat dochterondernemingen of uitbestedingsconstructies van verhuurders of vve's daardoor toch onder de Wet collectieve warmte vallen en niet onder het huurrecht;\noverwegende dat het niet logisch is dat deze dochterondernemingen of uitbestedingsconstructies van verhuurders of vve's als zelfstandige warmtebedrijven worden gezien, aangezien zij eigendom zijn van of nauw verbonden zijn met de verhuurder;\noverwegende dat huurders hier een nadeel van kunnen ondervinden;\nverzoekt de regering in het onderzoek naar de gevolgen van het Acantusarrest uitgebreid in te gaan op de positie van dochterondernemingen van vve's en verhuurders, en de Kamer hierover rond de zomer te informeren,\nen gaat over tot de orde van de dag.\nBeckerman",
  "content_char_count": 1138,
  "source": {
    "document_id": "d4310a37-285c-4722-9745-1d009b2219dc",
    "document_nummer": "2025D29129",
    "document_soort": "Motie",
    "publication_id": "462db23e-ab8e-40a2-a546-39f51addb55f",
    "publication_content_type": "application/xml",
    "publication_length": 4851,
    "cached": false,
    "binary_path": "bronmateriaal-onbewerkt\\cache\\document_publications\\462db23e-ab8e-40a2-a546-39f51addb55f.xml"
  },
  "issues": []
}