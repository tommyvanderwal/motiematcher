{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n29 023\nVoorzienings- en leveringszekerheid energie\nNr.\n582\nMOTIE VAN HET LID KRÖGER\nVoorgesteld\n11 juni 2025\nDe Kamer,\ngehoord de beraadslaging,\noverwegende dat het ibo elektriciteitsnetinfrastructuur constateert dat de huidige besluitvorming rondom investeringsprognoses, verwachte nettarieven en de financieringsbehoefte van de netbeheerders op dit moment een «langgerekt en getrapt» proces is;\noverwegende dat de Kamer een halfjaarlijkse voortgangsrapportage over de aanpak van netcongestie ontvangt, maar dat deze vooralsnog geen totaalbeeld geeft van de acties, realisaties, geplande investeringen in het elektriciteitsnet en of dit op koers ligt voor het doelbereik;\nverzoekt de regering om de halfjaarlijkse voortgangsrapportage te verbeteren zodat de Kamer de realisatie van de doelstellingen, op de korte en op de lange termijn, goed kan volgen en deze rapportages in lijn te brengen met de begrotingscyclus,\nen gaat over tot de orde van de dag.\nKröger",
  "content_char_count": 1032,
  "source": {
    "document_id": "957da7b0-8417-499c-aa13-40e6441c3639",
    "document_nummer": "2025D27089",
    "document_soort": "Motie",
    "publication_id": "05f03c4c-0e46-4750-86e2-19837272390f",
    "publication_content_type": "application/xml",
    "publication_length": 4476,
    "cached": false,
    "binary_path": "bronmateriaal-onbewerkt\\cache\\document_publications\\05f03c4c-0e46-4750-86e2-19837272390f.xml"
  },
  "issues": []
}