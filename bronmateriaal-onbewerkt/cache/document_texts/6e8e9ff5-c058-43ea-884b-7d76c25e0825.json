{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n342\nMOTIE VAN HET LID VEDDER C.S.\nVoorgesteld\n20 februari 2025\nDe Kamer,\ngehoord de beraadslaging,\nconstaterende dat in het hoofdlijnenakkoord is aangekondigd dat er een juridisch houdbare en wetenschappelijk verantwoorde rekenkundige ondergrens komt, die juridisch wordt geborgd;\nconstaterende dat de Minister aangeeft dat de juridische houdbaarheid van een rekenkundige ondergrens pas vaststaat als de Afdeling bestuursrechtspraak zich erover heeft uitgesproken;\nconstaterende dat de Minister ook stelt dat er een risico is dat wanneer er een rekenkundige ondergrens wordt ingezet in de toestemmingverlening die geen standhoudt bij de Afdeling bestuursrechtspraak, er een vergelijkbare groep als de PAS-melders ontstaat;\nverzoekt de regering de rekenkundige ondergrens pas in te zetten in de toestemmingverlening, nadat zeker is dat deze juridisch houdbaar is en standhoudt bij de Afdeling bestuursrechtspraak,\nen gaat over tot de orde van de dag.\nVedder\nVan Campen\nGrinwis\nPodt\nBeckerman",
  "content_char_count": 1109,
  "source": {
    "document_id": "cfaa7cc3-bef6-4062-be82-cdd97431afda",
    "document_nummer": "2025D07562",
    "document_soort": "Motie",
    "publication_id": "6e8e9ff5-c058-43ea-884b-7d76c25e0825",
    "publication_content_type": "application/xml",
    "publication_length": 2602,
    "cached": false,
    "binary_path": "bronmateriaal-onbewerkt\\cache\\document_publications\\6e8e9ff5-c058-43ea-884b-7d76c25e0825.xml"
  },
  "issues": []
}