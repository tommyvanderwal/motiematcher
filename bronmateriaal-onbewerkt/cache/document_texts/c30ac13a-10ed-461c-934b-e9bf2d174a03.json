{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 851\nWijziging van de Wet Huis voor klokkenluiders en enige andere wetten ter implementatie van Richtlijn (EU) 2019/1937 van het Europees parlement en de Raad van 23 oktober 2019 (PbEU 2019, L 305) en enige andere wijzigingen\nNr.\n72\nMOTIE VAN DE LEDEN CHAKOR EN VAN NISPEN\nVoorgesteld\n16 januari 2025\nDe Kamer,\ngehoord de beraadslaging,\noverwegende dat de identiteit van melders in klokkenluidersprocedures beschermd moet worden;\noverwegende dat het Huis voor Klokkenluiders – ook met het oog op artikel 23 van de EU-klokkenluidersrichtlijn – zou moeten kunnen optreden wanneer de geheimhoudingsplicht niet wordt geborgd;\nverzoekt de regering om met een concreet voorstel te komen zodat het Huis voor Klokkenluiders sancties kan opleggen wanneer de identiteit van melders niet wordt gewaarborgd,\nen gaat over tot de orde van de dag.\nChakor\nVan Nispen",
  "content_char_count": 923,
  "source": {
    "document_id": "02d22f6b-ca77-4871-be8d-976355e11c0b",
    "document_nummer": "2025D01238",
    "document_soort": "Motie",
    "publication_id": "c30ac13a-10ed-461c-934b-e9bf2d174a03",
    "publication_content_type": "application/xml",
    "publication_length": 2331,
    "cached": false,
    "binary_path": "bronmateriaal-onbewerkt\\cache\\document_publications\\c30ac13a-10ed-461c-934b-e9bf2d174a03.xml"
  },
  "issues": []
}