{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 550\nVoorjaarsnota 2024\nNr.\n16\nMOTIE VAN HET LID FLACH C.S.\nVoorgesteld\n4 juni 2024\nDe Kamer,\ngehoord de beraadslaging,\nconstaterende dat er in bepaalde regio's, waaronder Zeeland, sprake is van een tekort aan tandartsen, waardoor de tandartszorg onder druk staat;\noverwegende dat de spreiding van tandartsopleidingen bij kan dragen aan een meer evenwichtige spreiding van tandartsen over het land;\noverwegende dat een veelgehoorde oplossingsrichting het starten van een nieuwe opleidingsplek is, gericht op de regio Zuidwest-Nederland, waaronder Zeeland;\nverzoekt de regering om samen het Ministerie van OCW en de veldpartijen het scenario van een nieuwe opleidingsplek in Rotterdam uit te werken, zodat inzichtelijk wordt wat er (financieel) voor nodig is om dit te realiseren, en de Kamer hierover voor Prinsjesdag te informeren,\nen gaat over tot de orde van de dag.\nFlach\nDiederik van Dijk\nGrinwis",
  "content_char_count": 974,
  "source": {
    "document_id": "b4729e8b-fac3-4106-ad2e-bf9e11d25b0e",
    "document_nummer": "2024D23058",
    "document_soort": "Motie",
    "publication_id": "b137a7ed-11c8-4d7f-97bc-cb713de46143",
    "publication_content_type": "application/xml",
    "publication_length": 2420,
    "cached": false,
    "binary_path": "bronmateriaal-onbewerkt\\cache\\document_publications\\b137a7ed-11c8-4d7f-97bc-cb713de46143.xml"
  },
  "issues": []
}