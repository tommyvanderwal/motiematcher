{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 341\nVaststelling van regels voor het Nederlands kwalificatieraamwerk voor een leven lang leren (Wet NLQF)\nNr.\n8\nMOTIE VAN HET LID PATERNOTTE\nVoorgesteld\n3 april 2024\nDe Kamer,\ngehoord de beraadslaging,\nconstaterende dat de Minister van OCW in 2023 meerdere boetes heeft uitgedeeld aan onderwijsinstellingen wegens overtredingen van artikelen 1.22, 1.23, 7.15 en 15.7 van de Wet op het hoger onderwijs en wetenschappelijk onderzoek;\nconstaterende dat er nog steeds opleiders zijn die zichzelf «universiteit» noemen of «hbo-masterclasses» en «hbo-programma's» aanbieden terwijl ze dat niet zijn of mogen aanbieden;\nvan mening dat voor mensen belangrijk is dat zij kunnen vertrouwen op de waarde van diploma's;\nverzoekt de regering te bezien of het huidige handhavings- en sanctieregime effectief is om dit soort overtredingen tegen te gaan, dit met de Inspectie van het Onderwijs te bespreken, en de Kamer hier voor de begrotingsbehandeling over te informeren,\nen gaat over tot de orde van de dag.\nPaternotte",
  "content_char_count": 1080,
  "source": {
    "document_id": "bd092d38-b64e-463c-8002-0933d13d8db0",
    "document_nummer": "2024D13223",
    "document_soort": "Motie",
    "publication_id": "9edcc1a1-1f31-4bfc-9470-e5bc330d54a0",
    "publication_content_type": "application/xml",
    "publication_length": 2436,
    "cached": false,
    "binary_path": "bronmateriaal-onbewerkt\\cache\\document_publications\\9edcc1a1-1f31-4bfc-9470-e5bc330d54a0.xml"
  },
  "issues": []
}