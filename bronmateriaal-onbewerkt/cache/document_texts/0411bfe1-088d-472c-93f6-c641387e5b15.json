{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 409\nZee- en binnenvaart\nNr.\n473\nMOTIE VAN HET LID DE HOOP\nVoorgesteld\n14 januari 2025\nDe Kamer,\ngehoord de beraadslaging,\noverwegende dat de onderzoeken van het ministerie bevestigen dat er nog steeds chemisch afval en andere onwenselijke stoffen worden bijgemengd;\noverwegende dat het bijmengen van schadelijke stoffen kan leiden tot extra milieuvervuiling, schade aan motoren en risico's voor scheepsbemanning;\noverwegende dat het ministerie, de ILT en havenbedrijven constateren dat de huidige wetgeving onvoldoende mogelijkheden biedt, onder andere door een slechte definitie van onwenselijke stoffen;\nverzoekt de regering om de regelgeving en handhavingscapaciteit aan te vullen, zodat onwenselijke stoffen in de in Nederland gebunkerde of verhandelde brandstoffen effectief worden bestreden,\nen gaat over tot de orde van de dag.\nDe Hoop",
  "content_char_count": 916,
  "source": {
    "document_id": "86ee65d8-2b6e-4f0c-88a3-8a91c2160ecd",
    "document_nummer": "2025D00930",
    "document_soort": "Motie",
    "publication_id": "0411bfe1-088d-472c-93f6-c641387e5b15",
    "publication_content_type": "application/xml",
    "publication_length": 2268,
    "cached": false,
    "binary_path": "bronmateriaal-onbewerkt\\cache\\document_publications\\0411bfe1-088d-472c-93f6-c641387e5b15.xml"
  },
  "issues": []
}