{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n157\nMOTIE VAN DE LEDEN PIERIK EN FLACH\nVoorgesteld\n27 maart 2024\nDe Kamer,\ngehoord de beraadslaging,\noverwegende dat voedselzekerheid een essentiële pijler is voor het welzijn en de stabiliteit in de Europese Unie;\noverwegende dat een langjarige strategische landbouwvisie binnen de Europese Unie van cruciaal belang is om de continuïteit van voedselzekerheid te waarborgen en te bevorderen;\noverwegende dat Nederland beschikt over de expertise, kennis en ervaring om het voortouw te nemen in het opstellen van een langjarige strategische landbouwvisie;\nroept de regering op actief leiderschap te tonen door het initiatief te nemen tot het opstellen van een langjarige strategische landbouwvisie binnen de Europese Unie waarbij de continuïteit van voedselzekerheid vooropstaat,\nen gaat over tot de orde van de dag.\nPierik\nFlach",
  "content_char_count": 941,
  "source": {
    "document_id": "110da6de-1c34-4514-81b8-6d3963420325",
    "document_nummer": "2024D12016",
    "document_soort": "Motie",
    "publication_id": "6bf78228-653b-4477-8deb-926f2f045c99",
    "publication_content_type": "application/xml",
    "publication_length": 2368,
    "cached": false,
    "binary_path": "bronmateriaal-onbewerkt\\cache\\document_publications\\6bf78228-653b-4477-8deb-926f2f045c99.xml"
  },
  "issues": []
}