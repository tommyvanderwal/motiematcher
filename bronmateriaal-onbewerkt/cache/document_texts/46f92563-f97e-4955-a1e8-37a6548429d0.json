{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 684\nWaddenzeebeleid\nNr.\n265\nMOTIE VAN HET LID TJEERD DE GROOT\nVoorgesteld\n26 maart 2024\nDe Kamer,\ngehoord de beraadslaging,\nconstaterende dat 200 garnalenvissers op de Waddenzee momenteel zonder vergunning werken en worden gedoogd;\noverwegende dat van deze ondernemers wordt verlangd dat zij fors investeren in hun bedrijf, onder andere in nieuwe motoren;\noverwegende dat nog onzeker is of deze vissers een nieuwe vergunning zullen krijgen en dat dit niet afhangt van de motoren of andere aanpassingen aan de kotters, maar van de beroering van de bodem;\nverzoekt de regering om eerlijk te zijn richting de garnalenvissers en ze niet onnodig op kosten te jagen,\nen gaat over tot de orde van de dag.\nTjeerd de Groot",
  "content_char_count": 787,
  "source": {
    "document_id": "88fdc19c-0e62-405e-bc32-43903906ecfa",
    "document_nummer": "2024D11839",
    "document_soort": "Motie",
    "publication_id": "46f92563-f97e-4955-a1e8-37a6548429d0",
    "publication_content_type": "application/xml",
    "publication_length": 2139,
    "cached": false,
    "binary_path": "bronmateriaal-onbewerkt\\cache\\document_publications\\46f92563-f97e-4955-a1e8-37a6548429d0.xml"
  },
  "issues": []
}