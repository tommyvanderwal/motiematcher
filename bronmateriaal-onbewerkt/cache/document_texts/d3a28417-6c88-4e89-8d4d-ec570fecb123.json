{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 037\nMestbeleid\nNr.\n593\nMOTIE VAN HET LID VEDDER C.S.\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat de akkerbouwsector met de Sectoraanpak Nitraat inzet op doelsturing;\noverwegende dat de sector in het najaar van 2025 een vliegende start wil maken met doelsturing door zelf te zorgen voor bemonstering van 100.000 hectare grond;\noverwegende dat voor de succesvolle uitrol van doelsturing ook financieel commitment vanuit de overheid nodig is;\nverzoekt de regering het spoor doelsturing op te nemen in het achtste actieprogramma Nitraatrichtlijn en de middelen voor doelsturing in de akkerbouw bij voorjaarsbesluitvorming te reserveren binnen het budget voor doelsturing en innovatie, zodat de sector zo snel mogelijk aan de slag kan met het uitrollen van doelsturing,\nen gaat over tot de orde van de dag.\nVedder\nGrinwis\nFlach",
  "content_char_count": 932,
  "source": {
    "document_id": "983ce01e-adbb-4157-85f6-1ec1c006d729",
    "document_nummer": "2025D13277",
    "document_soort": "Motie",
    "publication_id": "d3a28417-6c88-4e89-8d4d-ec570fecb123",
    "publication_content_type": "application/xml",
    "publication_length": 2379,
    "cached": false,
    "binary_path": "bronmateriaal-onbewerkt\\cache\\document_publications\\d3a28417-6c88-4e89-8d4d-ec570fecb123.xml"
  },
  "issues": []
}