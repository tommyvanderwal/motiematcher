{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n24 587\nJustitiÃ«le Inrichtingen\nNr.\n933\nMOTIE VAN HET LID UITERMARK\nVoorgesteld\n6 maart 2024\nDe Kamer,\ngehoord de beraadslaging,\nconstaterende dat de Minister heeft aangegeven dat door personeelstekorten in de gevangenissen een groeiende groep veroordeelden hun straf niet meer kan uitzitten;\noverwegende dat de Minister aangeeft dat de recente stop op de zelfmeldprocedure nog langere tijd zal voortduren, waardoor 1.800 mensen die een gevangenisstraf moeten gaan uitzitten, dat voorlopig niet kunnen doen;\noverwegende dat de Minister maatregelen voorbereidt om de door de rechter opgelegde gevangenisstraffen niet volledig uit te voeren en zelfs gedetineerden eerder naar huis te sturen;\noverwegende dat dit ongeoorloofde maatregelen zijn die rechtstreeks te maken hebben met een ernstig tekort in de detentiecapaciteit;\nvan mening dat de juiste maatregelen nodig zijn om de ernstige capaciteitsproblemen in de gevangenissen snel op te lossen en dat een breed noodplan daarvoor noodzakelijk is;\nverzoekt de Minister om geen nieuwe maatregelen in te laten gaan voordat deze met de Kamer besproken zijn;\nverzoekt de Minister om voor het meireces met een noodplan te komen om de detentiecapaciteit weer op orde te krijgen,\nen gaat over tot de orde van de dag.\nUitermark",
  "content_char_count": 1338,
  "source": {
    "document_id": "1021a791-aa7a-4ad4-99b9-861703548673",
    "document_nummer": "2024D08515",
    "document_soort": "Motie",
    "publication_id": "f839096c-a2a2-4855-be72-b8476ecf6d41",
    "publication_content_type": "application/xml",
    "publication_length": 2754,
    "cached": false,
    "binary_path": "bronmateriaal-onbewerkt\\cache\\document_publications\\f839096c-a2a2-4855-be72-b8476ecf6d41.xml"
  },
  "issues": []
}