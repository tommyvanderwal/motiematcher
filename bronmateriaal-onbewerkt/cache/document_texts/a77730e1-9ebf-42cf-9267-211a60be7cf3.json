{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n48\nMOTIE VAN HET LID GRINWIS C.S.\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat de Nautische Informatie Post (NIP) Vuurtoren Westhoofd te Ouddorp op Goeree-Overflakkee per 1 januari jongstleden gesloten is, er geen vuurtorenwachters meer actief zijn en het daar aanwezige radarsysteem niet is opgenomen in het Landelijk en Uniform Vervangen van Vessel Traffic Services;\noverwegende dat het sluiten van de vuurtoren negatieve gevolgen heeft voor het toezicht en de veiligheid in de omgeving en voor de veilige bereikbaarheid van de haven van Stellendam via het Slijkgat;\nverzoekt de regering in de loop van dit jaar een onafhankelijke evaluatie te laten uitvoeren naar het sluiten van de nautische post Vuurtoren Westhoofd en op basis daarvan, in overleg met alle regionale partners (gemeente, maritieme en visserijsector, recreatievaart en watersport), de sluiting tegen het licht te houden en te bezien hoe de verloren gegane functies opnieuw ingevuld kunnen worden,\nen gaat over tot de orde van de dag.\nGrinwis\nStoffer\nVedder\nVan Zanten\nDe Hoop",
  "content_char_count": 1282,
  "source": {
    "document_id": "67f406b9-4b7c-4632-a51e-44cdf4a7d70c",
    "document_nummer": "2024D02512",
    "document_soort": "Motie",
    "publication_id": "a77730e1-9ebf-42cf-9267-211a60be7cf3",
    "publication_content_type": "application/xml",
    "publication_length": 2809,
    "cached": false,
    "binary_path": "bronmateriaal-onbewerkt\\cache\\document_publications\\a77730e1-9ebf-42cf-9267-211a60be7cf3.xml"
  },
  "issues": []
}