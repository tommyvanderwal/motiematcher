{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 311\nZelfstandig ondernemerschap\nNr.\n270\nMOTIE VAN HET LID VAN HOUWELINGEN\nVoorgesteld\n25 september 2024\nDe Kamer,\ngehoord de beraadslaging,\noverwegende dat er vele broodfondsen, schenkkringen en crowdsuranceoplossingen zijn waarbij zzp'ers onderling het risico op arbeidsongeschiktheid dekken;\noverwegende dat deze initiatieven voorkomen dat zzp'ers een beroep moeten doen op een arbeidsongeschiktheidsverzekering;\nconstaterende dat al deze initiatieven een oplossing bieden voor het opvangen van ten minste twee jaar arbeidsongeschiktheid;\noverwegende dat een wachttijd van één jaar de uitvoerbaarheid van de voorziening voor het UWV bemoeilijkt;\noverwegende dat bij een wachttijd van twee jaar broodfondsen, schenkkringen en crowdsurance een goede aanvulling zijn op de verplichte aov;\noverwegende dat ook werkgevers bij ziekte twee jaar lang door moeten betalen;\nverzoekt de regering om de wachttijd van de verplichte aov te verlengen van één naar twee jaar,\nen gaat over tot de orde van de dag.\nVan Houwelingen",
  "content_char_count": 1088,
  "source": {
    "document_id": "caafb4c5-f678-4e0c-8265-707193e19fac",
    "document_nummer": "2024D34930",
    "document_soort": "Motie",
    "publication_id": "820e45b2-14f8-4135-84e3-59e1f21f5406",
    "publication_content_type": "application/xml",
    "publication_length": 2558,
    "cached": false,
    "binary_path": "bronmateriaal-onbewerkt\\cache\\document_publications\\820e45b2-14f8-4135-84e3-59e1f21f5406.xml"
  },
  "issues": []
}