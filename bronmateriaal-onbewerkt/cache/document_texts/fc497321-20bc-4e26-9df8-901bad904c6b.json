{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n30\nRaad voor Concurrentievermogen\nNr.\n633\nMOTIE VAN HET LID THIJSSEN\nVoorgesteld\n6 maart 2025\nDe Kamer,\ngehoord de beraadslaging,\nconstaterende dat voldoende vraag naar duurzame producten, zoals gerecycled plastic en groen staal, cruciaal is in de transitie naar een groene en schone economie;\nconstaterende dat Draghi in zijn rapport over het Europese concurrentievermogen aangeeft dat we de concurrentiestrijd met China en de VS enkel winnen door volop in te zetten op schone technologie en industrie;\noverwegende dat de achterblijvende vraag naar dit soort producten wordt veroorzaakt doordat bedrijven in deze sectoren moeten concurreren met fossiele plastic- en staalbedrijven, die goedkoper kunnen produceren;\nverzoekt de regering om in Brussel te pleiten voor meer Europese inzet op vraagcreatie van duurzame producten,\nen gaat over tot de orde van de dag.\nThijssen",
  "content_char_count": 952,
  "source": {
    "document_id": "0837f6c6-d849-45f0-9aa1-a08a0eb2b9df",
    "document_nummer": "2025D09185",
    "document_soort": "Motie",
    "publication_id": "fc497321-20bc-4e26-9df8-901bad904c6b",
    "publication_content_type": "application/xml",
    "publication_length": 2317,
    "cached": false,
    "binary_path": "bronmateriaal-onbewerkt\\cache\\document_publications\\fc497321-20bc-4e26-9df8-901bad904c6b.xml"
  },
  "issues": []
}