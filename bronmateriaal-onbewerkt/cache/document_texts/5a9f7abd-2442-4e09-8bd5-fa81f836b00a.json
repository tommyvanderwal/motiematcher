{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 288\nHoger Onderwijs-, Onderzoek- en Wetenschapsbeleid\nNr.\n1165\nMOTIE VAN HET LID ERGIN\nVoorgesteld\n3 december 2024\nDe Kamer,\ngehoord de beraadslaging,\nconstaterende dat de Kamer een motie heeft aangenomen (\n35 510, nr. 21\n) waarin onder andere wordt opgeroepen tot onderzoek binnen het Ministerie van OCW en DUO naar vervuilde data en de verwerking van afkomstgerelateerde indicatoren;\nconstaterende dat dit onderzoek reeds heeft plaatsgevonden en dat de Auditdienst Rijk (ADR) heeft aangegeven dat er diverse aandachtspunten zijn met betrekking tot de volledigheid en accuraatheid van de inventarisatie en toetsing;\nverzoekt de regering om de inventarisatie en toetsing van vervuilde data en de verwerking van afkomstgerelateerde indicatoren opnieuw uit te voeren, met inachtneming van de aandachtspunten die door de ADR zijn geformuleerd,\nen gaat over tot de orde van de dag.\nErgin",
  "content_char_count": 957,
  "source": {
    "document_id": "c5326bad-5aa5-4411-8a4e-0ba00fce39d3",
    "document_nummer": "2024D47604",
    "document_soort": "Motie",
    "publication_id": "5a9f7abd-2442-4e09-8bd5-fa81f836b00a",
    "publication_content_type": "application/xml",
    "publication_length": 2357,
    "cached": false,
    "binary_path": "bronmateriaal-onbewerkt\\cache\\document_publications\\5a9f7abd-2442-4e09-8bd5-fa81f836b00a.xml"
  },
  "issues": []
}