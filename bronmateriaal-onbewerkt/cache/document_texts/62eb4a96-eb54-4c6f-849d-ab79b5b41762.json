{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 643\nInformatie- en communicatietechnologie (ICT)\nNr.\n1306\nGEWIJZIGDE MOTIE VAN HET LID VALIZE TER VERVANGING VAN DIE GEDRUKT ONDER NR. 1291\nVoorgesteld\n4 maart 2025\nDe Kamer,\ngehoord de beraadslaging,\nconstaterende dat mensen met een auditieve beperking gebaat zijn bij het gebruik van een beeldbemiddelingsdienst alwaar tolken Nederlandse Gebarentaal (NGT) klaarzitten om de gesproken taal om te zetten naar gebarentaal en andersom, voor 112 in geval van nood;\nconstaterende dat deze dienst tussen 22.00 uur 's avonds en 7.00 uur 's ochtends niet wordt aangeboden en mensen dan zijn aangewezen op\ntekstbemiddeling;\noverwegende dat bereikbaarheid van 112 het verschil kan uitmaken tussen leven en dood;\nspreekt uit dat onderzoek naar verdere verruiming van de beeldbemiddelingsdienst voor 112 wenselijk is;\nverzoekt de regering om te onderzoeken welke belemmeringen door mensen met een auditieve beperking worden ervaren bij het contact opnemen met 112 en vervolgens een aantal scenario's uit te werken om de geconstateerde belemmeringen zo veel mogelijk weg te nemen waarbij ten minste één scenario toeziet op 24/7 bereikbaarheid van de beeldbemiddelingsdienst, en hiermee vóór het zomerreces terug te komen bij de Kamer,\nen gaat over tot de orde van de dag.\nValize",
  "content_char_count": 1340,
  "source": {
    "document_id": "e33deaa4-5547-412b-8cea-3db9a23ae1fa",
    "document_nummer": "2025D07645",
    "document_soort": "Motie (gewijzigd/nader)",
    "publication_id": "62eb4a96-eb54-4c6f-849d-ab79b5b41762",
    "publication_content_type": "application/xml",
    "publication_length": 2841,
    "cached": false,
    "binary_path": "bronmateriaal-onbewerkt\\cache\\document_publications\\62eb4a96-eb54-4c6f-849d-ab79b5b41762.xml"
  },
  "issues": []
}