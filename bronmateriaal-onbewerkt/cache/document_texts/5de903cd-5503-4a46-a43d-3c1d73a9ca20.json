{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 704\nWijziging van de Vreemdelingenwet 2000 en de Algemene wet bestuursrecht in verband met maatregelen om de asielketen te ontlasten en de instroom van asielzoekers te verminderen (Asielnoodmaatregelenwet)\nNr.\n69\nMOTIE VAN DE LEDEN BOOMSMA EN DIEDERIK VAN DIJK\nVoorgesteld\n26 juni 2025\nDe Kamer,\ngehoord de beraadslaging,\noverwegende dat voorwaarden worden gesteld voor de nareis van subsidiair beschermden in de vorm van een wachttijd, inkomens- en huisvestingstoets;\noverwegende dat in Duitsland ervoor is gekozen om een jaarlijks quotum te hanteren van personen die wel in aanmerking komen voor gezinshereniging, waarbij een selectie wordt gemaakt op basis van schrijnende omstandigheden zoals de duur waarop gezinsleden van elkaar gescheiden zijn, de mate van gevaar en bijvoorbeeld medische redenen;\noverwegende dat in Nederland ervoor is gekozen om geen quotum op te nemen, omdat dit zou leiden tot meer onzekerheid in combinatie met de wachttijd;\nverzoekt de regering bij het ambtshalve doortoetsen van aanvragen voor gezinshereniging aan artikel 8 van het EVRM, nadrukkelijk schrijnende omstandigheden mee te wegen in de vorm van de periode waarop gezinsleden al van elkaar gescheiden zijn, de mate van gevaar op de plaats waar gezinsleden nog verblijven, en medische gronden,\nen gaat over tot de orde van de dag.\nBoomsma\nDiederik van Dijk",
  "content_char_count": 1421,
  "source": {
    "document_id": "01c2dae8-4cf6-491a-95c2-f918fe956554",
    "document_nummer": "2025D30390",
    "document_soort": "Motie",
    "publication_id": "5de903cd-5503-4a46-a43d-3c1d73a9ca20",
    "publication_content_type": "application/xml",
    "publication_length": 5600,
    "cached": false,
    "binary_path": "bronmateriaal-onbewerkt\\cache\\document_publications\\5de903cd-5503-4a46-a43d-3c1d73a9ca20.xml"
  },
  "issues": []
}