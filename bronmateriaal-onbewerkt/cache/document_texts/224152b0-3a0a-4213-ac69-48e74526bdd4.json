{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXXII\nVaststelling van de begrotingsstaat van het Ministerie van Volkshuisvesting en Ruimtelijke Ordening (XXII) voor het jaar 2025\nNr.\n33\nMOTIE VAN HET LID MEULENKAMP C.S.\nVoorgesteld\n24 oktober 2024\nDe Kamer,\ngehoord de beraadslaging,\nconstaterende dat ons land een enorme bouwopgave heeft;\nconstaterende dat de verplichte toets aan de Ladder voor duurzame verstedelijking zijn oorsprong heeft in het terugdringen van plancapaciteiten en overprogrammering;\nconstaterende dat meerdere onderdelen van de Ladder, maar ten zeerste de grens van 50 woningen, in de huidige omstandigheden een onnodige procedurele blokkade opwerpen voor de buitenstedelijke bouwopgave;\nverzoekt het kabinet om deze Ladder voor duurzame verstedelijking af te schaffen en deze zo snel mogelijk te verwijderen uit de ruimtelijkeordeningswetgeving om zodoende de bouwopgave te versnellen,\nen gaat over tot de orde van de dag.\nMeulenkamp\nPeter de Groot\nWijen-Nass",
  "content_char_count": 1013,
  "source": {
    "document_id": "c7174100-2d53-434d-9f93-95027a8b9f4b",
    "document_nummer": "2024D40580",
    "document_soort": "Motie",
    "publication_id": "224152b0-3a0a-4213-ac69-48e74526bdd4",
    "publication_content_type": "application/xml",
    "publication_length": 2515,
    "cached": false,
    "binary_path": "bronmateriaal-onbewerkt\\cache\\document_publications\\224152b0-3a0a-4213-ac69-48e74526bdd4.xml"
  },
  "issues": []
}