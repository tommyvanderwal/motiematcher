{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n32 637\nBedrijfslevenbeleid\nNr.\n628\nMOTIE VAN HET LID ZEEDIJK C.S.\nVoorgesteld\n12 maart 2024\nDe Kamer,\ngehoord de beraadslaging,\nconstaterende dat de regering samen met ASML manieren onderzoekt om ASML en zijn ecosysteem van toeleveranciers verder te laten groeien in Nederland onder de codenaam «Beethoven»;\noverwegende dat de halfgeleiderindustrie van ASML vraagt om te blijven groeien en een groot deel van de inwoners van de Brainportregio direct of indirect zijn boterham verdienen met ASML;\noverwegende dat de groei van ASML flinke impact heeft op de leefomgeving in de regio;\nverzoekt de regering als onderdeel van «Beethoven» nadrukkelijk oog te hebben en blokkades weg te nemen voor het in de Brainportregio op peil brengen en houden van de woningvoorraad, sociale cohesie, infrastructuur en faciliteiten als scholen, zorg, bibliotheken en andere culturele instellingen bij verdere groei van ASML, en de Kamer daarover te informeren,\nen gaat over tot de orde van de dag.\nZeedijk\nThijssen\nMartens-America\nInge van Dijk",
  "content_char_count": 1096,
  "source": {
    "document_id": "fc43f664-6af5-467c-935e-bc7f4f41a2a4",
    "document_nummer": "2024D09481",
    "document_soort": "Motie",
    "publication_id": "1bbe6d94-5b77-44be-95a1-8fd8f24046ab",
    "publication_content_type": "application/xml",
    "publication_length": 2570,
    "cached": false,
    "binary_path": "bronmateriaal-onbewerkt\\cache\\document_publications\\1bbe6d94-5b77-44be-95a1-8fd8f24046ab.xml"
  },
  "issues": []
}