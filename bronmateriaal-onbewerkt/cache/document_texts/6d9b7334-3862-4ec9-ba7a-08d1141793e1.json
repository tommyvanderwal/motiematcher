{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 852\nGrondstoffenvoorzieningszekerheid\nNr.\n361\nMOTIE VAN DE LEDEN BAMENGA EN KOSTIĆ\nVoorgesteld\n27 mei 2025\nDe Kamer,\ngehoord de beraadslaging,\noverwegende dat de plastic-heffing op vervuilend plastic zoals die in het hoofdlijnenakkoord stond, geschrapt wordt;\noverwegende dat het vrijgevallen gat van ruim 550 miljoen euro gedeeltelijk uit de verhoogde afvalstoffenheffing gedekt moet gaan worden en de rekening dus bij de burger terechtkomt in plaats van bij de vervuiler;\noverwegende dat landen als Spanje de plastic-heffing in de keten plaatsen, bij de distributeurs, producten of importeurs van het plastic;\noverwegende dat het Spaanse model ervoor zorgt dat de belasting niet bij de consument komt en ervoor zorgt dat de instroom aan goedkoop virginplastic wordt verminderd;\nverzoekt de regering de plastic-heffing niet bij de burger te leggen, maar bijvoorbeeld bij de ketenpartijen naar voorbeeld van het Spaanse model,\nen gaat over tot de orde van de dag.\nBamenga\nKostić",
  "content_char_count": 1052,
  "source": {
    "document_id": "b99c8279-e06a-41a8-ba64-757b7dbfb2de",
    "document_nummer": "2025D24559",
    "document_soort": "Motie",
    "publication_id": "6d9b7334-3862-4ec9-ba7a-08d1141793e1",
    "publication_content_type": "application/xml",
    "publication_length": 4838,
    "cached": false,
    "binary_path": "bronmateriaal-onbewerkt\\cache\\document_publications\\6d9b7334-3862-4ec9-ba7a-08d1141793e1.xml"
  },
  "issues": []
}