{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2024\nNr.\n31\nMOTIE VAN HET LID BOUTKAN\nVoorgesteld\n25 januari 2024\nDe Kamer,\ngehoord de beraadslaging,\nconstaterende dat de Minister in 2024 de Europese bijmengverplichting (ReFuelEU Aviation) voor duurzame brandstoffen verder zal implementeren;\nconstaterende dat het bijmengen van biobrandstoffen in de binnenvaart heeft geleid tot verstopte filters, kapotte motoren en het stilvallen van schepen;\noverwegende dat dit na bijmenging van biobrandstoffen ook kan gebeuren bij de luchtvaart, wat (levens)gevaarlijke situaties kan veroorzaken;\nverzoekt de regering om het bijmengen van biobrandstoffen niet eerder toe te passen dan nadat er een (veld)onderzoek heeft plaatsgevonden betreffende biobrandstoffen en het effect daarvan op de veiligheid in de luchtvaartsector,\nen gaat over tot de orde van de dag.\nBoutkan",
  "content_char_count": 1003,
  "source": {
    "document_id": "c01840fc-d681-4040-99bd-a770f46b5ba3",
    "document_nummer": "2024D02487",
    "document_soort": "Motie",
    "publication_id": "15a56bc8-14c3-45cc-99cf-70f9c7f0f711",
    "publication_content_type": "application/xml",
    "publication_length": 2410,
    "cached": false,
    "binary_path": "bronmateriaal-onbewerkt\\cache\\document_publications\\15a56bc8-14c3-45cc-99cf-70f9c7f0f711.xml"
  },
  "issues": []
}