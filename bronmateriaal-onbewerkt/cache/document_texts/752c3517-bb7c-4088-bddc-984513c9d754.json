{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n36 410\nV\nVaststelling van de begrotingsstaat van het Ministerie van Buitenlandse Zaken (V) voor het jaar 2024\nNr.\n55\nMOTIE VAN DE LEDEN PATERNOTTE EN PIRI\nVoorgesteld\n14 februari 2024\nDe Kamer,\ngehoord de beraadslaging,\nconstaterende dat Turkije een kandidaat-lidstaat is van de Europese Unie en als zodanig bepaalde verplichtingen heeft op het gebied van mensenrechten en rechtsstaat;\noverwegende dat het Comité van Ministers van de Raad van Europa Ankara heeft gevraagd om onmiddellijk gehoor te geven aan deze relevante uitspraken van het EHRM;\noverwegende dat het respecteren van uitspraken van het EHRM essentieel is voor de geloofwaardigheid van het Europees mensenrechtenstelsel en de rechtsstaat;\nverzoekt de regering om in gesprekken en eventuele onderhandelingen met Turkije de koppeling te maken tussen diplomatieke toenadering op Europees niveau en de uitvoering van de besluiten van het Europees Hof inzake de vrijlating van Osman Kavala en Selahattin Demirtaş,\nen gaat over tot de orde van de dag.\nPaternotte\nPiri",
  "content_char_count": 1098,
  "source": {
    "document_id": "5d45551c-e134-4a90-82c9-9fad56829b48",
    "document_nummer": "2024D05702",
    "document_soort": "Motie",
    "publication_id": "752c3517-bb7c-4088-bddc-984513c9d754",
    "publication_content_type": "application/xml",
    "publication_length": 2576,
    "cached": false,
    "binary_path": "bronmateriaal-onbewerkt\\cache\\document_publications\\752c3517-bb7c-4088-bddc-984513c9d754.xml"
  },
  "issues": []
}