{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n353\nGEWIJZIGDE MOTIE VAN HET LID FLACH TER VERVANGING VAN DIE GEDRUKT ONDER NR. 339\nVoorgesteld\n4 maart 2025\nDe Kamer,\ngehoord de beraadslaging,\nvan mening dat voorkomen moet worden dat invoering van een verhoogde rekenkundige ondergrens leidt tot nieuwe knelgevallen dan wel dat lang gewacht moet worden op een uitspraak van de Afdeling bestuursrechtspraak van de Raad van State in het kader van een proefproces om juridische zekerheid te krijgen;\noverwegende dat een onherroepelijk verleende vergunning meer zekerheid biedt dan een vorm van vergunningvrijstelling of positieve weigering;\nverzoekt de regering naast de toepassing van een verhoogde rekenkundige ondergrens bij de voortoets als vergunningvrijstelling ook de mogelijkheid om deze rekenkundige ondergrens als eenzelfde detectiegrens toe te passen in de fase van de passende beoordeling voor vergunningverlening mee te nemen in de adviesaanvraag richting Raad van State en in de daaropvolgende besluitvorming,\nen gaat over tot de orde dag.\nFlach",
  "content_char_count": 1127,
  "source": {
    "document_id": "17db1684-63fc-4131-8011-cf59946af946",
    "document_nummer": "2025D08377",
    "document_soort": "Motie (gewijzigd/nader)",
    "publication_id": "677686c2-2b72-4a5a-ade4-39bdb62f5269",
    "publication_content_type": "application/xml",
    "publication_length": 2458,
    "cached": false,
    "binary_path": "bronmateriaal-onbewerkt\\cache\\document_publications\\677686c2-2b72-4a5a-ade4-39bdb62f5269.xml"
  },
  "issues": []
}