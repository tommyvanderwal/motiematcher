{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n2901\nMOTIE VAN DE LEDEN CEDER EN BOSWIJK\nVoorgesteld\n23 mei 2024\nDe Kamer,\ngehoord de beraadslaging,\noverwegende dat vrijwel de volledige Armeense bevolking van Nagorno-Karabach is gevlucht na tien maanden blokkade, met uithongering en onthouden van energie en medische zorg en na de grootschalige militaire aanval van Azerbeidzjan op het gebied;\noverwegende dat kerken, Armeense gebouwen, woningen van gevluchte Armenen en eigenlijk alles wat aan Armeense aanwezigheid herinnert in Nagorno-Karabach nu vernietigd wordt;\nverzoekt de Minister in de Raad te pleiten voor een onafhankelijk onderzoek in opdracht van de Europese Commissie naar de val van de enclave op basis waarvan vastgesteld kan worden of er sprake is geweest van etnische zuivering of andere schendingen van het humanitair recht,\nen gaat over tot de orde van de dag.\nCeder\nBoswijk",
  "content_char_count": 981,
  "source": {
    "document_id": "fc93bda7-3df1-438b-adc2-ec2bf9732ca7",
    "document_nummer": "2024D20947",
    "document_soort": "Motie",
    "publication_id": "2546f8fb-73ca-49ab-ab43-b11ed2f13f0b",
    "publication_content_type": "application/xml",
    "publication_length": 2397,
    "cached": false,
    "binary_path": "bronmateriaal-onbewerkt\\cache\\document_publications\\2546f8fb-73ca-49ab-ab43-b11ed2f13f0b.xml"
  },
  "issues": []
}