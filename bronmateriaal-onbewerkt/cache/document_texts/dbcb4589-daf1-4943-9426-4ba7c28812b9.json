{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n25 295\nInfectieziektenbestrijding\nNr.\n2205\nMOTIE VAN HET LID EL ABASSI\nVoorgesteld\n11 september 2024\nDe Kamer,\ngehoord de beraadslaging,\nconstaterende dat kwetsbare groepen zoals kinderen, ouderen en zwangere vrouwen in lage-inkomenslanden disproportioneel worden getroffen door uitbraken van infectieziekten;\noverwegende dat deze groepen vaak de minste toegang hebben tot essentiÃ«le zorg en vaccinaties, en daardoor een verhoogd risico lopen op ernstige gevolgen van deze ziekten;\noverwegende dat internationale samenwerking en solidariteit cruciaal zijn om kwetsbare bevolkingsgroepen te beschermen en gezondheidsgelijkheid te bevorderen;\nverzoekt de regering om bij het doneren van vaccins de bescherming van kwetsbare groepen, zoals kinderen, ouderen en zwangere vrouwen in lage-inkomenslanden, als prioriteit te stellen,\nen gaat over tot de orde van de dag.\nEl Abassi",
  "content_char_count": 943,
  "source": {
    "document_id": "0fb7aa07-50d6-4832-aaa1-6e71ec66a48d",
    "document_nummer": "2024D32656",
    "document_soort": "Motie",
    "publication_id": "dbcb4589-daf1-4943-9426-4ba7c28812b9",
    "publication_content_type": "application/xml",
    "publication_length": 2297,
    "cached": false,
    "binary_path": "bronmateriaal-onbewerkt\\cache\\document_publications\\dbcb4589-daf1-4943-9426-4ba7c28812b9.xml"
  },
  "issues": []
}