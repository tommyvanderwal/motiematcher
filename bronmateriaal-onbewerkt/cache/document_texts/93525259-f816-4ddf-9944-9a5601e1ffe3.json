{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 635\nInitiatiefnota van het lid Slagt-Tichelman over Wijkgerichte ouderenzorg door zorgzame buurten\nNr.\n6\nGEWIJZIGDE MOTIE VAN HET LID KRÖGER TER VERVANGING VAN DIE GEDRUKT ONDER NR. 5\nVoorgesteld\n8 april 2025\nDe Kamer,\ngehoord de beraadslaging,\nconstaterende dat de vergrijzing toeneemt in komende jaren,\nconstaterende dat er een tekort wordt ervaren aan verpleegplekken,\nconstaterende dat een steeds groter wordende groep ouderen thuis blijft wonen,\nconstaterende dat eenzaamheid een groot probleem is, ook onder ouderen,\noverwegende dat niet alle ouderen terecht kunnen of willen bij een verpleeghuis,\noverwegende dat een significant deel van de ouderen aangeeft dicht bij huis graag zorg te willen kunnen ontvangen,\noverwegende dat zorgzame buurten een instrument kunnen zijn voor het tegengaan van eenzaamheid, bevorderen van sociale cohesie en het leveren van zorg dichtbij huis,\nverzoekt de regering om bij het opstellen van haar visie op de ouderenzorg zorgzame buurten mee te nemen als alternatief voor verpleegplekken,\nen gaan over tot de orde van de dag.\nKröger",
  "content_char_count": 1145,
  "source": {
    "document_id": "9c195767-c2f3-4721-bf1d-fb2932505d6a",
    "document_nummer": "2025D15176",
    "document_soort": "Motie (gewijzigd/nader)",
    "publication_id": "93525259-f816-4ddf-9944-9a5601e1ffe3",
    "publication_content_type": "application/xml",
    "publication_length": 2581,
    "cached": false,
    "binary_path": "bronmateriaal-onbewerkt\\cache\\document_publications\\93525259-f816-4ddf-9944-9a5601e1ffe3.xml"
  },
  "issues": []
}