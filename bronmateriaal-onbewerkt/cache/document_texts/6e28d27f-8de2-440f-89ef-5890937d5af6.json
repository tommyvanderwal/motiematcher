{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n32 827\nToekomst mediabeleid\nNr.\n363\nMOTIE VAN HET LID OOSTENBRINK\nVoorgesteld tijdens het Notaoverleg van\n14 april 2025\nDe Kamer,\ngehoord de beraadslaging,\nconstaterende dat de bief over de hervorming van de landelijke publieke omroep voorstellen bevat om de publieke omroep beter te laten aansluiten bij de verschillende perspectieven en behoeften van de samenleving;\nconstaterende dat het verbeteren van de verantwoordings- en beoordelingssystematiek nadere uitwerking vergt in de volgende fase;\nconstaterende dat er desondanks nu al wordt uitgegaan van een extern pluriform bestel;\noverwegende dat hierbij sprake moet zijn van omroephuizen, maar dat niet duidelijk is hoe deze zich gaan «verwortelen» in de samenleving;\nvan mening dat bij de hervorming van de landelijke publieke omroep alle mogelijke vormen van maatschappelijke verankering moeten worden onderzocht;\nverzoekt de regering bij de nadere uitwerking ook de optie van een intern pluriform bestel (een BBC-model) mee te nemen,\nen gaat over tot de orde van de dag.\nOostenbrink",
  "content_char_count": 1111,
  "source": {
    "document_id": "0a5d8738-1fc0-4805-97f3-6ff7b1efcf41",
    "document_nummer": "2025D16845",
    "document_soort": "Motie",
    "publication_id": "6e28d27f-8de2-440f-89ef-5890937d5af6",
    "publication_content_type": "application/xml",
    "publication_length": 2507,
    "cached": false,
    "binary_path": "bronmateriaal-onbewerkt\\cache\\document_publications\\6e28d27f-8de2-440f-89ef-5890937d5af6.xml"
  },
  "issues": []
}