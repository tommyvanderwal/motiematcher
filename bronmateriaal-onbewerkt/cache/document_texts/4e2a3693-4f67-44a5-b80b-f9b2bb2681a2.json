{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 725\nVI\nWijziging van de begrotingsstaten van het Ministerie van Justitie en Veiligheid (VI) voor het jaar 2025 (wijziging samenhangende met de Voorjaarsnota)\nNr.\n21\nMOTIE VAN HET LID VAN NISPEN\nVoorgesteld tijdens het wetgevingsoverleg van\n1 juli 2025\nDe Kamer,\ngehoord de beraadslaging,\nconstaterende dat er grote barrières worden opgeworpen om te starten als sociaal advocaat als stagiair-ondernemer omdat jonge starters, met name wanneer er studieschulden op het spel staan, nu vaak geen leningen kunnen aangaan;\noverwegende dat de regering dit probleem erkent en wil toewerken naar een budgetneutraal garantiefonds voor stagiair-ondernemers maar dit vervolgens wil beleggen bij de commerciële advocatuur;\noverwegende dat de goede zorg voor de toegang tot het recht en de sociale advocatuur primair de verantwoordelijkheid is van de overheid en zij daarom ook verantwoordelijkheid moet nemen voor de garantstelling, namelijk door dit te beleggen bij de Raad voor Rechtsbijstand;\nverzoekt de regering af te zien van het idee om het garantiefonds voor stagiair-ondernemers te beleggen bij de commerciële advocatuur en in plaats daarvan dit bij de Raad voor Rechtsbijstand onder te brengen,\nen gaat over tot de orde van de dag.\nVan Nispen",
  "content_char_count": 1312,
  "source": {
    "document_id": "bf9f5570-248c-4510-afb2-837e7558595d",
    "document_nummer": "2025D31387",
    "document_soort": "Motie",
    "publication_id": "4e2a3693-4f67-44a5-b80b-f9b2bb2681a2",
    "publication_content_type": "application/xml",
    "publication_length": 5128,
    "cached": false,
    "binary_path": "bronmateriaal-onbewerkt\\cache\\document_publications\\4e2a3693-4f67-44a5-b80b-f9b2bb2681a2.xml"
  },
  "issues": []
}