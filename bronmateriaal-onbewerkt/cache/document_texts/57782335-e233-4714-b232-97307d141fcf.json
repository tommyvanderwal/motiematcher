{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n31 305\nMobiliteitsbeleid\nNr.\n492\nMOTIE VAN DE LEDEN GRINWIS EN VEDDER\nVoorgesteld\n24 april 2025\nDe Kamer,\ngehoord de beraadslaging,\nconstaterende dat de MIRT-trajecten A28 Hoevelaken, de A2 Deil-Vught en de A15 Papendrecht-Gorinchem tot de grootste fileknelpunten van Nederland behoren;\nconstaterende dat het kabinet heeft aangegeven om één MIRT-traject per jaar te herstarten en dat zij hiertoe vóór het komende MIRT-debat een afweegkader aan de Kamer doet toekomen;\noverwegende dat hierbij tot op heden alleen aandacht is geweest voor volledige trajecten, terwijl fasering kansen biedt om de mobiliteit op delen van de trajecten te verbeteren;\nverzoekt het kabinet met regio’s en gemeenten met wie MIRT-afspraken omtrent de A28, A2 en A15 zijn gemaakt in gesprek te gaan over hoe deze cruciale wegvakken weer op te pakken zijn, daarbij de mogelijkheid deze projecten in fasen op te knippen mee te wegen, en de uitkomsten hiervan aan de Kamer terug te koppelen vóór het zomerreces,\nen gaat over tot de orde van de dag.\nGrinwis\nVedder",
  "content_char_count": 1105,
  "source": {
    "document_id": "ed757698-aabe-49df-97e9-a3618cd6af11",
    "document_nummer": "2025D18850",
    "document_soort": "Motie",
    "publication_id": "57782335-e233-4714-b232-97307d141fcf",
    "publication_content_type": "application/xml",
    "publication_length": 4733,
    "cached": false,
    "binary_path": "bronmateriaal-onbewerkt\\cache\\document_publications\\57782335-e233-4714-b232-97307d141fcf.xml"
  },
  "issues": []
}