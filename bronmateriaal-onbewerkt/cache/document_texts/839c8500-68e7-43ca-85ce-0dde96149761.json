{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3419\nMOTIE VAN HET LID CEDER C.S.\nVoorgesteld\n20 mei 2025\nDe Kamer,\ngehoord de beraadslaging,\noverwegende dat de afgelopen tijd in negen gemeenten protesten zijn geweest over asielopvang;\noverwegende dat de onduidelijkheid over het opvangbeleid en over de werking van de Spreidingswet niet heeft bijgedragen aan duidelijkheid en draagvlak over lokale opvangvoorzieningen;\noverwegende dat het van goed leiderschap getuigt en het gebruikelijk is om bij onrust naar aanleiding van kabinetsbeleid in persoon tekst en uitleg te geven;\nverzoekt de regering om bij onrust en onduidelijkheid over lokale opvanglocaties persoonlijk met inwoners in gesprek te gaan over het asiel- en opvangbeleid, als het lokale bestuur dit steunt,\nen gaat over tot de orde van de dag.\nCeder\nPodt\nPiri",
  "content_char_count": 877,
  "source": {
    "document_id": "502ae172-c1f1-4f57-b560-be9a605cbbec",
    "document_nummer": "2025D22700",
    "document_soort": "Motie",
    "publication_id": "839c8500-68e7-43ca-85ce-0dde96149761",
    "publication_content_type": "application/xml",
    "publication_length": 4880,
    "cached": false,
    "binary_path": "bronmateriaal-onbewerkt\\cache\\document_publications\\839c8500-68e7-43ca-85ce-0dde96149761.xml"
  },
  "issues": []
}