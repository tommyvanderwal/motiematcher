{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 602\nWijziging van enkele belastingwetten en enige andere wetten (Belastingplan 2025)\nNr.\n124\nMOTIE VAN HET LID STOFFER C.S.\nVoorgesteld\n12 november 2024\nDe Kamer,\ngehoord de beraadslaging,\nconstaterende dat eenverdienersgezinnen met een vergelijkbaar huishoudeninkomen als een tweeverdienersgezin veel meer belasting betalen en dat deze belastingkloof de afgelopen jaren is toegenomen;\noverwegende dat dit geen recht doet aan de draagkracht van eenverdienersgezinnen;\nconstaterende dat de regering een Taakopdracht Hervorming belasting- en toeslagenstelsel heeft gepresenteerd en dat er in het voorjaar van 2025 een brief naar de Kamer wordt gestuurd met varianten en keuzeopties;\nverzoekt de regering in deze brief ook varianten en keuzeopties mee te nemen die de kloof tussen een- en tweeverdieners verkleinen,\nen gaat over tot de orde van de dag.\nStoffer\nGrinwis\nInge van Dijk",
  "content_char_count": 953,
  "source": {
    "document_id": "6e7cb69d-76f1-4ef5-a230-3e9ce3438709",
    "document_nummer": "2024D43554",
    "document_soort": "Motie",
    "publication_id": "b68794d1-50bb-495b-9031-f08270db76d6",
    "publication_content_type": "application/xml",
    "publication_length": 2400,
    "cached": false,
    "binary_path": "bronmateriaal-onbewerkt\\cache\\document_publications\\b68794d1-50bb-495b-9031-f08270db76d6.xml"
  },
  "issues": []
}