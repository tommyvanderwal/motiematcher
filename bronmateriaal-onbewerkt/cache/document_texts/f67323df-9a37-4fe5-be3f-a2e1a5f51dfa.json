{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n19 637\nVreemdelingenbeleid\nNr.\n3363\nMOTIE VAN DE LEDEN BOOMSMA EN PODT\nVoorgesteld\n12 februari 2025\nDe Kamer,\ngehoord de beraadslaging,\noverwegende dat de samenwerking tussen gemeenten, opvanglocaties, de IND, COA, de Dienst Terugkeer en Vertrek (DT&V) en de politie essentieel is voor een effectief toezicht op en terugkeer van (uitgeprocedeerde) vreemdelingen,\nconstaterende dat de gegevensuitwisseling tussen deze organisaties veel moeilijker of onmogelijk is geworden omdat de juridische grondslag voor de samenwerking in de vorm van het convenant voor de LVV is opgezegd;\noverwegende dat een snelle gegevensuitwisseling ook van belang is nu de rijksbijdrage voor die opvangvoorzieningen is stopgezet;\nverzoekt de regering om op korte termijn en in ieder geval binnen drie weken een convenant op te stellen dat een gedegen juridische basis biedt voor de samenwerking en gegevensuitwisseling tussen de betrokken partijen zolang dat nodig is,\nen gaat over tot de orde van de dag.\nBoomsma\nPodt",
  "content_char_count": 1065,
  "source": {
    "document_id": "ba5fb641-eb97-485a-a80f-b9445ca53bc6",
    "document_nummer": "2025D05864",
    "document_soort": "Motie",
    "publication_id": "f67323df-9a37-4fe5-be3f-a2e1a5f51dfa",
    "publication_content_type": "application/xml",
    "publication_length": 2494,
    "cached": false,
    "binary_path": "bronmateriaal-onbewerkt\\cache\\document_publications\\f67323df-9a37-4fe5-be3f-a2e1a5f51dfa.xml"
  },
  "issues": []
}