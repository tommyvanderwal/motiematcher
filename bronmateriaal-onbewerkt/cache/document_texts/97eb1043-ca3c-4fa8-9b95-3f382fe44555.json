{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n26 448\nStructuur van de uitvoering werk en inkomen (SUWI)\nNr.\n783\nMOTIE VAN DE LEDEN ERGIN EN PATIJN\nVoorgesteld\n1 oktober 2024\nDe Kamer,\ngehoord de beraadslaging,\nconstaterende dat er sinds 2006 fouten worden gemaakt in de verwerking van WIA-uitkeringen door het UWV;\nconstaterende dat uit berichtgeving blijkt dat het UWV voornemens is om gebruik te maken van slimme software om fouten op te sporen en/of te herstellen;\noverwegende dat het gebruik van slimme software het risico van willekeur met zich meebrengt en daardoor gedupeerden gemist kunnen worden;\nvan mening dat de regering de verantwoordelijkheid heeft om zich maximaal in te spannen om zo veel mogelijk fouten te ontdekken en herstellen;\nverzoekt de regering de eventuele toepassing van slimme software extern en onafhankelijk te laten toetsen op het risico van willekeur en de toepassing zo in te richten dat de kans op het missen van gedupeerden wordt geminimaliseerd,\nen gaat over tot de orde van de dag.\nErgin\nPatijn",
  "content_char_count": 1056,
  "source": {
    "document_id": "7eed8097-427f-416a-bc8e-6d0f32729cd6",
    "document_nummer": "2024D36172",
    "document_soort": "Motie",
    "publication_id": "97eb1043-ca3c-4fa8-9b95-3f382fe44555",
    "publication_content_type": "application/xml",
    "publication_length": 2501,
    "cached": false,
    "binary_path": "bronmateriaal-onbewerkt\\cache\\document_publications\\97eb1043-ca3c-4fa8-9b95-3f382fe44555.xml"
  },
  "issues": []
}