{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 576\nRegels omtrent productie, transport en levering van warmte (Wet collectieve warmte)\nNr.\n78\nMOTIE VAN HET LID GRINWIS C.S.\nVoorgesteld\n19 juni 2025\nDe Kamer,\ngehoord de beraadslaging,\nconstaterende dat de aansluiting van veel vve's op het warmtenet een essentieel onderdeel vormt van de algehele warmtetransitie;\noverwegende dat de noodzakelijke doorzettingsmacht van de vve's ingrijpend is voor een individuele eigenaar en dat daarvoor de betaalbaarheid van collectieve warmte cruciaal is;\noverwegende dat de besluitvorming voor vve's rond de warmtetransitie technisch, juridisch en communicatief complex is en ondersteuning door gemeenten en warmtebedrijven daarom belangrijk is;\nverzoekt de regering om binnen het aangekondigde flankerend beleid omtrent collectieve warmte met specifieke ondersteuningsvoorstellen voor het vve-bestuur en individuele appartementseigenaren te komen, bijvoorbeeld door de ondersteuning voor vve's in het Nationaal Warmtefonds te verbeteren,\nen gaat over tot de orde van de dag.\nGrinwis\nPostma\nFlach\nVermeer",
  "content_char_count": 1117,
  "source": {
    "document_id": "3f769b8c-182b-4568-96ee-06c06b6c469d",
    "document_nummer": "2025D29118",
    "document_soort": "Motie",
    "publication_id": "a5d23359-0d12-46da-bea8-79a17556b84b",
    "publication_content_type": "application/xml",
    "publication_length": 5079,
    "cached": false,
    "binary_path": "bronmateriaal-onbewerkt\\cache\\document_publications\\a5d23359-0d12-46da-bea8-79a17556b84b.xml"
  },
  "issues": []
}