{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 667\nWijziging van de Wet educatie en beroepsonderwijs en enkele andere wetten ter bevordering van de kansengelijkheid middels verbetering van de begeleiding naar duurzame economische zelfstandigheid van jongeren met een risico op een afstand tot de arbeidsmarkt (Wet van school naar duurzaam werk)\nNr.\n28\nMOTIE VAN DE LEDEN KRUL EN CEDER\nVoorgesteld\n24 juni 2025\nDe Kamer,\ngehoord de beraadslaging,\nconstaterende dat de Wet van school naar duurzaam werk als doel heeft jongeren met een afstand tot de arbeidsmarkt begeleiding en ondersteuning te bieden bij het vinden van duurzaam werk;\noverwegende dat de maatschappelijke diensttijd bepaalde jongeren met een afstand tot de arbeidsmarkt kan helpen in het hervinden van vertrouwen, het bieden van structuur en het opdoen van werk en/of stage-ervaring;\noverwegende dat de maatschappelijke diensttijd een positieve bijdrage kan leveren aan de ontwikkeling van deze jongeren en het de slagingskans van de Wet van school naar duurzaam werk kan vergroten;\nverzoekt de regering te bezien hoe de maatschappelijke diensttijd ingezet kan worden als begeleidingsinstrument om jongeren met een afstand tot de arbeidsmarkt te begeleiden in het kader van de Wet van school naar duurzaam werk,\nen gaat over tot de orde van de dag.\nKrul\nCeder",
  "content_char_count": 1351,
  "source": {
    "document_id": "fa31684f-730a-44c1-a7d0-e9420744626c",
    "document_nummer": "2025D29748",
    "document_soort": "Motie",
    "publication_id": "45175454-c1dd-4c16-8713-a8d794a7f963",
    "publication_content_type": "application/xml",
    "publication_length": 5625,
    "cached": false,
    "binary_path": "bronmateriaal-onbewerkt\\cache\\document_publications\\45175454-c1dd-4c16-8713-a8d794a7f963.xml"
  },
  "issues": []
}