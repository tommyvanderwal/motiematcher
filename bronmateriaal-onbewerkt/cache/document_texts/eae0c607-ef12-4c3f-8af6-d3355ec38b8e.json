{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIV\nVaststelling van de begrotingsstaten van het Ministerie van Landbouw, Visserij, Voedselzekerheid en Natuur (XIV) en het Diergezondheidsfonds (F) voor het jaar 2025\nNr.\n60\nGEWIJZIGDE MOTIE VAN DE LEDEN MEULENKAMP EN BROMET TER VERVANGING VAN DIE GEDRUKT ONDER NR. 18\nVoorgesteld\n22 oktober 2024\nDe Kamer,\ngehoord de beraadslaging,\nvan mening dat Nederland koploper dient te blijven op het gebied van innovatieve voedselproductie, zoals kweekvlees en precisiefermentatie, die bijdragen aan de voedselzekerheid van de toekomst,\nconstaterende dat Nederlandse ondernemers producten ontwikkelen op basis van innovatieve fermentatie, zoals plantaardige eiwitten of kaas, maar daarbij te maken hebben met Europese wet- en regelgeving die de ontwikkeling van innovaties vaak vertraagd,\nconstaterende dat landen buiten de Europese Unie reeds producten voortkomend uit dergelijke biotechnologieÃ«n commercieel kunnen aanbieden,\nconstaterende dat Nederland reeds proeverijen toestaat voor kweekvlees,\nverzoekt de regering zo snel mogelijk in overleg te treden met Nederlandse biotechnologiebedrijven om proeverijen met producten voortkomend uit innovatieve fermentatie onder gecontroleerde en veilige omstandigheden mogelijk te maken,\nen gaat over tot de orde van de dag.\nMeulenkamp\nBromet",
  "content_char_count": 1358,
  "source": {
    "document_id": "1a109d9b-90a8-495b-9f8d-7364266fdba5",
    "document_nummer": "2024D39215",
    "document_soort": "Motie (gewijzigd/nader)",
    "publication_id": "eae0c607-ef12-4c3f-8af6-d3355ec38b8e",
    "publication_content_type": "application/xml",
    "publication_length": 2858,
    "cached": false,
    "binary_path": "bronmateriaal-onbewerkt\\cache\\document_publications\\eae0c607-ef12-4c3f-8af6-d3355ec38b8e.xml"
  },
  "issues": []
}