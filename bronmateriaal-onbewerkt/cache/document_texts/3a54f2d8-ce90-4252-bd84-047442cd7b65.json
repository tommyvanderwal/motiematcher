{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVIII\nVaststelling van de begrotingsstaten van het Ministerie van Onderwijs, Cultuur en Wetenschap (VIII) voor het jaar 2025\nNr.\n161\nMOTIE VAN HET LID ROODERKERK\nVoorgesteld\n29 januari 2025\nDe Kamer,\ngehoord de beraadslaging,\nconstaterende dat de vrijwillige ouderbijdrage kansengelijkheid in de weg zit;\nconstaterende dat er verschraling van aanbod optreedt als niet genoeg ouders kunnen of willen bijdragen, in het bijzonder op scholen waar een groot aantal ouders niet kan bijdragen;\noverwegende dat een aantal gemeenten, waaronder Utrecht, begonnen zijn met een solidariteitsfonds om ouderbijdragen eerlijker te verdelen over scholen en zo verschraling van aanbod tegen te gaan;\noverwegende dat het kabinet niet bereid is om aanvullende financiering vrij te maken ten behoeve van kansengelijkheid;\nverzoekt de regering de mogelijkheden te verkennen voor solidariteitsfondsen voor de financiering van extra activiteiten op school, en daarbij ook fiscale regelingen bij donaties aan het fonds, samenwerking met het bedrijfsleven en verenigingen in de buurt te betrekken,\nen gaat over tot de orde van de dag.\nRooderkerk",
  "content_char_count": 1197,
  "source": {
    "document_id": "8e5bab69-e449-4bc6-96b7-b885288fcaf5",
    "document_nummer": "2025D03265",
    "document_soort": "Motie",
    "publication_id": "3a54f2d8-ce90-4252-bd84-047442cd7b65",
    "publication_content_type": "application/xml",
    "publication_length": 2626,
    "cached": false,
    "binary_path": "bronmateriaal-onbewerkt\\cache\\document_publications\\3a54f2d8-ce90-4252-bd84-047442cd7b65.xml"
  },
  "issues": []
}