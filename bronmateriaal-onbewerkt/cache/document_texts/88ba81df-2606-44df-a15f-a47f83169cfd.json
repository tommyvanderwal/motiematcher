{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nVI\nVaststelling van de begrotingsstaten van het Ministerie van Justitie en Veiligheid (VI) voor het jaar 2025\nNr.\n127\nGEWIJZIGDE MOTIE VAN HET LID CEDER C.S. TER VERVANGING VAN DIE GEDRUKT ONDER NR. 105\nVoorgesteld\n19 december 2024\nDe Kamer,\ngehoord de beraadslaging,\nconstaterende dat de 80-jarige Nederlander Jaitsen Singh al 40 jaar vastzit in een gevangenis in de Verenigde Staten en te kampen heeft met een slechte gezondheid;\nconstaterende dat 16 juni 2020 de motie-Van Nispen is aangenomen over een maximale inspanning om de heer Singh op humanitaire gronden, namelijk zijn gezondheid, leeftijd en binding met Nederland, over te laten brengen;\nconstaterende dat dit nog niet gelukt is แบนn de regering tot op heden geen WOTS-verzoek heeft gestart omdat er volgens de Minister geen binding met Nederland zou zijn;\noverwegende dat Singh de Nederlandse nationaliteit heeft, in Nederland heeft gewoond en bij uitzetting door de VS naar Nederland gestuurd zou worden en er geen andere procedurele mogelijkheden in de VS voorhanden zijn;\nverzoekt de regering om alsnog een WOTS-verzoek op te starten en maatwerk binnen de beleidskaders toe passen om Singh zo op korte termijn naar Nederland over te laten brengen,\nen gaat over tot de orde van de dag.\nCeder\nVan Nispen\nOmtzigt",
  "content_char_count": 1352,
  "source": {
    "document_id": "3bd20a1e-0932-40eb-aa41-380f76c237ff",
    "document_nummer": "2024D51273",
    "document_soort": "Motie (gewijzigd/nader)",
    "publication_id": "88ba81df-2606-44df-a15f-a47f83169cfd",
    "publication_content_type": "application/xml",
    "publication_length": 2877,
    "cached": false,
    "binary_path": "bronmateriaal-onbewerkt\\cache\\document_publications\\88ba81df-2606-44df-a15f-a47f83169cfd.xml"
  },
  "issues": []
}