{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n02\nRaad Algemene Zaken en Raad Buitenlandse Zaken\nNr.\n3239\nMOTIE VAN DE LEDEN VAN BAARLE EN TEUNISSEN\nVoorgesteld\n11 september 2025\nDe Kamer,\ngehoord de beraadslaging,\nconstaterende dat in Europees verband tot dusver geen meerderheid bestaat voor het nemen van maatregelen op het gebied van het handelsdeel van het EU-associatieakkoord met Israël;\noverwegende dat Nederland nationaal beleid heeft om de handel met Israël te bevorderen of instrumenten die daarvoor zouden kunnen worden ingezet, waaronder het innovation, investment and trade department van de Nederlandse ambassade in Tel Aviv, advies en subsidies vanuit de Rijksdienst voor Ondernemend Nederland en handelsnetwerken;\noverwegende dat nationale stappen op dit gebied gezet kunnen worden, zeker nu Europese overeenstemming uitblijft;\noverwegende dat de regering binnen twee weken met een overzicht van de bestaande handelsbevorderende maatregelen met Israël komt;\nverzoekt de regering om te inventariseren welke handelsbevorderende maatregelen met Israël zouden kunnen worden herzien, eventueel in gezamenlijkheid met een groep gelijkgestemde landen in Europa, en hier in de toegezegde brief op terug te komen,\nen gaat over tot de orde van de dag.\nVan Baarle\nTeunissen",
  "content_char_count": 1312,
  "source": {
    "document_id": "fec481af-5ab4-4d33-8a26-beb87377855b",
    "document_nummer": "2025D38627",
    "document_soort": "Motie",
    "publication_id": "20352e1b-e746-4989-97c3-e7a693457fe2",
    "publication_content_type": "application/xml",
    "publication_length": 5138,
    "cached": false,
    "binary_path": "bronmateriaal-onbewerkt\\cache\\document_publications\\20352e1b-e746-4989-97c3-e7a693457fe2.xml"
  },
  "issues": []
}