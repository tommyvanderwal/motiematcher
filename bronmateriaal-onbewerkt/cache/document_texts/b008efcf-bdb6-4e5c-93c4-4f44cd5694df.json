{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n33 552\nSlachtofferbeleid\nNr.\n132\nGEWIJZIGDE MOTIE VAN DE LEDEN MUTLUER EN WIJEN-NASS TER VERVANGING VAN DIE GEDRUKT ONDER NR. 127\nVoorgesteld\n12 november 2024\nDe Kamer,\ngehoord de beraadslaging,\noverwegende dat de termijn van acht maanden na een onherroepelijke uitspraak bij de bestaande voorschotregeling voor slachtoffers ernstige financiële gevolgen kan meebrengen, zoals het niet kunnen betalen van noodzakelijke therapieën en rekeningen;\noverwegende dat de huidige tegemoetkomingsregeling vanuit het Schadefonds Geweldsmisdrijven een doorlooptijd van 26 weken heeft en vaak ontoereikend is;\nvan mening dat er een regeling moet zijn waardoor slachtoffers sneller en adequaat financiële hulp kunnen krijgen;\nverzoekt de regering te onderzoeken op welke wijze in schrijnende gevallen slachtoffers eerder en ruimer dan nu het geval is, financiële hulp kunnen ontvangen in de vorm van een tegemoetkoming die later kan worden verhaald op de dader;\nen gaat over tot de orde van de dag.\nMutluer\nWijen-Nass",
  "content_char_count": 1074,
  "source": {
    "document_id": "18110048-d28d-43f4-94a0-289b63021ecb",
    "document_nummer": "2024D42599",
    "document_soort": "Motie (gewijzigd/nader)",
    "publication_id": "b008efcf-bdb6-4e5c-93c4-4f44cd5694df",
    "publication_content_type": "application/xml",
    "publication_length": 2502,
    "cached": false,
    "binary_path": "bronmateriaal-onbewerkt\\cache\\document_publications\\b008efcf-bdb6-4e5c-93c4-4f44cd5694df.xml"
  },
  "issues": []
}