{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 618\nWijziging van de Meststoffenwet in verband met de voorwaarden over de maximale mestproductie in de derogatiebeschikking 2022â€“2025 (Wet wijziging Meststoffenwet in verband met de maximale mestproductie)\nNr.\n22\nMOTIE VAN DE LEDEN VEDDER EN HOLMAN\nVoorgesteld tijdens het Wetgevingsoverleg van\n7 oktober 2024\nDe Kamer,\ngehoord de beraadslaging,\nconstaterende dat de pilot mineralenconcentraat afloopt op 1 januari 2025 en er vanuit de sector behoefte is aan een vervolg;\noverwegende dat deze pilot bijdraagt aan de inzet van kunstmestvervangers en de toepassing van circulaire meststoffen;\noverwegende dat ook voor RENURE-producten kennisontwikkeling en een bredere praktijktoepassing wenselijk zijn;\nverzoekt de regering de pilot mineralenconcentraat per 1 januari 2025 te verlengen en te bezien hoe de pilot kan worden uitgebreid met RENURE-producten,\nen gaat over tot de orde van de dag.\nVedder\nHolman",
  "content_char_count": 979,
  "source": {
    "document_id": "69c81bbe-74cd-4dac-af16-05ed65dfcb09",
    "document_nummer": "2024D37168",
    "document_soort": "Motie",
    "publication_id": "f1970bc0-79de-4016-85d3-2640fdc02da4",
    "publication_content_type": "application/xml",
    "publication_length": 2406,
    "cached": false,
    "binary_path": "bronmateriaal-onbewerkt\\cache\\document_publications\\f1970bc0-79de-4016-85d3-2640fdc02da4.xml"
  },
  "issues": []
}