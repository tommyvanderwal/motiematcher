{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2057\nMOTIE VAN HET LID VAN CAMPEN C.S.\nVoorgesteld\n19 maart 2024\nDe Kamer,\ngehoord de beraadslaging,\noverwegende dat de Europese Commissie heeft gesteld dat de EU hervormd moet worden als het een unie wordt van meer dan 30 lidstaten;\nconstaterende dat een veel grotere Europese Unie grote gevolgen kan hebben voor het Nederlands belang en de Nederlandse positie in de EU;\nconstaterende dat een EU van meer dan 30 lidstaten een hele scheve verdeling van EU-gelden kan veroorzaken, dat het vrij verkeer van goederen en diensten onder druk kan komen te staan en dat de besluitvorming in de EU ernstig bemoeilijkt kan worden;\nverzoekt de regering om uit te dragen dat hervormingen voor uitbreidingen dienen plaats te vinden om de EU in Nederlands belang slagvaardig en betaalbaar te houden en spoedig in kaart te brengen welke hervormingen mogelijk en wenselijk zijn,\nen gaat over tot de orde van de dag.\nVan Campen\nTuinman\nEerdmans",
  "content_char_count": 1029,
  "source": {
    "document_id": "16aca75c-d638-4b21-8e6c-da6b8b190683",
    "document_nummer": "2024D10689",
    "document_soort": "Motie",
    "publication_id": "666088d2-6819-4973-a724-ae4a9094c4e1",
    "publication_content_type": "application/xml",
    "publication_length": 2488,
    "cached": false,
    "binary_path": "bronmateriaal-onbewerkt\\cache\\document_publications\\666088d2-6819-4973-a724-ae4a9094c4e1.xml"
  },
  "issues": []
}