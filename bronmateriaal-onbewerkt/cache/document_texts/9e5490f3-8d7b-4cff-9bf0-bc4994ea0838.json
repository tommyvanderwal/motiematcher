{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXII\nVaststelling van de begrotingsstaten van het Ministerie van Infrastructuur en Waterstaat (XII) voor het jaar 2025\nNr.\n32\nMOTIE VAN DE LEDEN HEUTINK EN VELTMAN\nVoorgesteld\n10 oktober 2024\nDe Kamer,\ngehoord de beraadslaging,\nvan mening dat NS zich zou moeten beperken tot de primaire kerntaak, namelijk het vervoeren van mensen;\nconstaterende dat NS ook activiteiten uitvoert die niet direct bijdragen aan deze primaire kerntaak, maar wel geld kosten;\nconstaterende dat taken die niet behoren tot de primaire kerntaak ook zouden kunnen worden uitgevoerd door diverse marktpartijen;\nconstaterende dat NS een tekort heeft in de begroting, waardoor reizigers steeds hogere tarieven ervaren;\nconstaterende dat de Staatssecretaris bij de Voorjaarsnota met een structurele oplossing voor de hogere tarieven wil komen;\nverzoekt de regering om alle activiteiten van NS die niet bijdragen aan de primaire kerntaak in kaart te brengen en dit te betrekken bij de gesprekken over een structurele oplossing voor de tarieven,\nen gaat over tot de orde van de dag.\nHeutink\nVeltman",
  "content_char_count": 1144,
  "source": {
    "document_id": "8a9779cf-e137-4c0a-a894-79f202269c68",
    "document_nummer": "2024D37892",
    "document_soort": "Motie",
    "publication_id": "9e5490f3-8d7b-4cff-9bf0-bc4994ea0838",
    "publication_content_type": "application/xml",
    "publication_length": 2664,
    "cached": false,
    "binary_path": "bronmateriaal-onbewerkt\\cache\\document_publications\\9e5490f3-8d7b-4cff-9bf0-bc4994ea0838.xml"
  },
  "issues": []
}