{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n36 708\nToeslagen\nNr.\n47\nMOTIE VAN HET LID HAAGE\nVoorgesteld\n1 oktober 2025\nDe Kamer,\ngehoord de beraadslaging,\nconstaterende dat grote groepen gedupeerde jongeren en ouders nog in lange schadeprocedures zitten en nog niet toekomen aan het maken van een nieuwe start, waartoe de regeling brede ondersteuning is opgericht;\nconstaterende dat de brede ondersteuning door gemeenten tijdelijk is en bekostigd wordt vanuit de SPUK;\nconstaterende dat de VNG al onderzoek doet naar het einde van de brede ondersteuning, terwijl niet alle gedupeerden er gebruik van hebben kunnen maken;\nverzoekt de regering om de SPUK en brede ondersteuning langer voort te zetten, opdat gemeenten ook na 2027 gedupeerden nog kunnen bijstaan;\nverzoekt de regering om daarnaast de termijnen in de brede ondersteuning te verlengen, opdat ouders en jongeren zich breder kunnen oriÃ«nteren voordat ze gebruik maken van de regeling,\nen gaat over tot de orde van de dag.\nHaage",
  "content_char_count": 1014,
  "source": {
    "document_id": "523ff49a-f42c-4a9b-b098-c2ceacf6b822",
    "document_nummer": "2025D42892",
    "document_soort": "Motie",
    "publication_id": "0cbdefa7-2155-43f0-9f65-ef4bbb95be60",
    "publication_content_type": "application/xml",
    "publication_length": 4554,
    "cached": false,
    "binary_path": "bronmateriaal-onbewerkt\\cache\\document_publications\\0cbdefa7-2155-43f0-9f65-ef4bbb95be60.xml"
  },
  "issues": []
}