{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 600\nXIII\nVaststelling van de begrotingsstaten van het Ministerie van Economische Zaken (XIII) voor het jaar 2025\nNr.\n39\nMOTIE VAN HET LID GRINWIS C.S.\nVoorgesteld\n17 oktober 2024\nDe Kamer,\ngehoord de beraadslaging,\nconstaterende dat familiebedrijven goed zijn voor bijna een derde van alle werknemersbanen en voor 30% van de toegevoegde waarde in het (niet-financiële) bedrijfsleven;\nconstaterende dat in omliggende landen, zoals Duitsland en België, specifieke regelingen bestaan die familiebedrijven ondersteunen bij bedrijfsoverdrachten met behulp van een familietoets die de continuïteit van familiebedrijven waarborgt;\noverwegende dat familiebedrijven uniek zijn in hun langetermijnvisie en regionale betrokkenheid, en wet- en regelgeving daarop moet zijn ingericht;\nverzoekt de regering bij de ontwikkeling van nieuw beleid, vergelijkbaar met omliggende landen, een familietoets in te voeren om te beoordelen in hoeverre het beleid bijdraagt aan het versterken van de positie van familiebedrijven, met bijzondere aandacht voor bedrijfsopvolging, toegang tot financiering en regionale betrokkenheid,\nen gaat over tot de orde van de dag.\nGrinwi\nInge van Dijk\nFlach",
  "content_char_count": 1242,
  "source": {
    "document_id": "14b10e9c-af8d-41fd-91bd-73daaabe975b",
    "document_nummer": "2024D39348",
    "document_soort": "Motie",
    "publication_id": "dab42179-bd44-40db-8ea7-a5025a81e949",
    "publication_content_type": "application/xml",
    "publication_length": 2747,
    "cached": false,
    "binary_path": "bronmateriaal-onbewerkt\\cache\\document_publications\\dab42179-bd44-40db-8ea7-a5025a81e949.xml"
  },
  "issues": []
}