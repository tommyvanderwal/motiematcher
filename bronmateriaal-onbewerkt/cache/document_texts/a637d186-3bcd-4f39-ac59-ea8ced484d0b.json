{
  "content": "Vergaderjaar 2023-2024\nTweede Kamer der Staten-Generaal\n2\nKamerstukken\n29 861\nArbeidsmigratie en sociale zekerheid\nNr.\n132\nMOTIE VAN DE LEDEN PATIJN EN BIKKER\nVoorgesteld\n10 september 2024\nDe Kamer,\ngehoord de beraadslaging,\noverwegende dat de Arbeidsinspectie aangeeft dat ongeveer 50% van de EU-arbeidsmigranten in Nederland onzeker en slecht werk heeft;\nconstaterende dat 76% van de arbeidsmigranten werkt in de logistiek, de tuinbouw en de voedingsindustrie;\noverwegende dat sturing op de economie nodig is, maar alleen in samenspraak met vertegenwoordigers van werkgevers en werknemers kan worden vormgegeven;\nverzoekt de regering om de SER om advies te vragen over hoe het aantal vacatures voor arbeidsmigranten in de logistiek, tuinbouw en voedingsindustrie met 50% teruggedrongen kan worden, met als uitgangspunt dat werk in direct dienstverband onder de werkingssfeer van een cao en met zekerheid van wonen ingevuld moet worden;\nverzoekt de regering dit advies binnen een jaar aan de Kamer te doen toekomen,\nen gaat over tot de orde van de dag.\nPatijn\nBikker",
  "content_char_count": 1067,
  "source": {
    "document_id": "951609b1-5a3b-4cf8-8339-01a34158841b",
    "document_nummer": "2024D32528",
    "document_soort": "Motie",
    "publication_id": "a637d186-3bcd-4f39-ac59-ea8ced484d0b",
    "publication_content_type": "application/xml",
    "publication_length": 2512,
    "cached": false,
    "binary_path": "bronmateriaal-onbewerkt\\cache\\document_publications\\a637d186-3bcd-4f39-ac59-ea8ced484d0b.xml"
  },
  "issues": []
}