{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n30 252\nToekomstvisie agrarische sector\nNr.\n192\nMOTIE VAN HET LID KOSTIĆ\nVoorgesteld\n27 maart 2025\nDe Kamer,\ngehoord de beraadslaging,\nconstaterende dat de regering zich heeft gecommitteerd aan het behalen van ten minste 15% biologisch landbouwareaal in Nederland in 2030, conform de ambities uit de nationale agenda biologisch;\noverwegende dat Nederland met slechts 4,7% biologisch landbouwareaal in 2023 aanzienlijk achterloopt op dit doel en in Europa en dat concrete stappen noodzakelijk zijn om de groei te versnellen;\noverwegende dat het ontbreken van een samenhangend overheidsbeleid, onvoldoende financiële prikkels en de afhankelijkheid van vrijwillige marktontwikkeling belemmeringen vormen voor een succesvolle transitie;\nverzoekt de regering te verkennen welk integraal maatregelenpakket er nodig is voor het halen van bestaande doelen voor biologisch landbouwareaal, dit feitelijk te onderbouwen en daarover terug te koppelen bij de Voorjaarsnota,\nen gaat over tot de orde van de dag.\nKostić",
  "content_char_count": 1074,
  "source": {
    "document_id": "2bb852a3-b8fd-4b41-b939-ae7c176e8784",
    "document_nummer": "2025D13293",
    "document_soort": "Motie",
    "publication_id": "ab0a6b88-2eea-4f07-9f47-baf165a20048",
    "publication_content_type": "application/xml",
    "publication_length": 2429,
    "cached": false,
    "binary_path": "bronmateriaal-onbewerkt\\cache\\document_publications\\ab0a6b88-2eea-4f07-9f47-baf165a20048.xml"
  },
  "issues": []
}