{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n35 334\nProblematiek rondom stikstof en PFAS\nNr.\n380\nMOTIE VAN DE LEDEN BROMET EN GRINWIS\nVoorgesteld\n22 mei 2025\nDe Kamer,\ngehoord de beraadslaging,\nconstaterende dat PAS-melders en interim-mers al jaren in onzekerheid verkeren en nog geen vooruitzicht hebben op een doorbraak;\nconstaterende dat het inrichten van bufferzones rondom Natura 2000- gebieden een van de meest effectieve manieren is om natuurgebieden in goede staat van instandhouding te krijgen, en in voorbereiding zijn;\noverwegende dat zonder stikstof gewassen niet goed kunnen groeien, maar dat meer input ook meer stikstofverliezen betekent;\noverwegende dat krachtvoer en kunstmest twee van de meest aanzienlijke bronnen van stikstof zijn in ons voedselsysteem;\noverwegende dat reductie van krachtvoer en kunstmest kan leiden tot inkomensverlies;\nverzoekt de regering om in overleg met provincies een voorstel te doen voor het aanbieden van een vergunning en omschakelvergoeding aan PAS-melders en interim-mers die stoppen met het gebruik van kunstmest en inkoop van krachtvoer;\nverzoekt de regering om in overleg met provincies rondom Natura 2000;\ngevestigde boeren die geen kunstmest gebruiken en krachtvoer inkopen of daarmee stoppen zo veel mogelijk te behouden in de uitwerking van bufferzones,\nen gaat over tot de orde van de dag.\nBromet\nGrinwis",
  "content_char_count": 1389,
  "source": {
    "document_id": "d77aa833-71fe-40d0-9392-5f46dc2b9e32",
    "document_nummer": "2025D23658",
    "document_soort": "Motie",
    "publication_id": "897cdd95-5190-49ff-a78c-8804b1a0f8b2",
    "publication_content_type": "application/xml",
    "publication_length": 5557,
    "cached": false,
    "binary_path": "bronmateriaal-onbewerkt\\cache\\document_publications\\897cdd95-5190-49ff-a78c-8804b1a0f8b2.xml"
  },
  "issues": []
}