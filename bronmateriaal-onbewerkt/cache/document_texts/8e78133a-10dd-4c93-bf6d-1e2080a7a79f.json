{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n36 666\nInitiatiefnota van het lid Bushoff «Stop de commercie, steun de huisarts. Een plan voor toekomstbestendige huisartsenzorg»\nNr.\n8\nMOTIE VAN HET LID DIEDERIK VAN DIJK C.S.\nVoorgesteld tijdens het Notaoverleg van\n26 mei 2025\nDe Kamer,\ngehoord de beraadslaging,\noverwegende dat de regering van mening is dat er een extra stap nodig is in de aanpak van huisvestingsproblematiek onder huisartsen;\noverwegende dat betaalbare en passende huisvesting een belangrijke rol speelt bij het aantrekkelijker maken van praktijkhouderschap en daarmee de toegankelijkheid van huisartsenzorg;\noverwegende dat verzekeraars een zorgplicht hebben voor huisartsenzorg, maar hun rol bij het zorgen voor (de financiering van) goede huisvesting voor huisartsen vooralsnog beperkt lijkt;\nverzoekt de regering in overleg te treden met verzekeraars om te bezien hoe hun betrokkenheid bij het zorgen voor betaalbare en passende huisvesting voor huisartsen concreet versterkt kan worden, met name als het gaat om startende huisartsen die bestaande bouw (deels) willen overnemen,\nen gaat over tot de orde van de dag.\nDiederik van Dijk\nMohandis\nDaniëlle Jansen",
  "content_char_count": 1205,
  "source": {
    "document_id": "a3918e67-3306-4868-b18d-791a7464788c",
    "document_nummer": "2025D24168",
    "document_soort": "Motie",
    "publication_id": "8e78133a-10dd-4c93-bf6d-1e2080a7a79f",
    "publication_content_type": "application/xml",
    "publication_length": 5313,
    "cached": false,
    "binary_path": "bronmateriaal-onbewerkt\\cache\\document_publications\\8e78133a-10dd-4c93-bf6d-1e2080a7a79f.xml"
  },
  "issues": []
}