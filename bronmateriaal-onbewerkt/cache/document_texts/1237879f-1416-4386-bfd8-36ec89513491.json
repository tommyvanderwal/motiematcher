{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n23 235\nThuiszorg en wijkverpleging\nNr.\n247\nMOTIE VAN HET LID SLAGT-TICHELMAN\nVoorgesteld\n23 september 2025\nDe Kamer,\ngehoord de beraadslaging,\nconstaterende dat de wijkverpleging op dit moment niet overal 24/7 bereikbaar is voor ziekenhuizen, met name in het weekend niet altijd;\noverwegende dat dit leidt tot schrijnende situaties wanneer mensen in het weekend of 's nachts geen passende zorg thuis kunnen krijgen na ziekenhuisontslag en daardoor langer in het ziekenhuis moeten blijven;\nverzoekt de regering om afspraken te maken die garanderen dat wijkverpleegkundige organisaties 24/7 bereikbaar zijn voor ziekenhuizen, zodat ook in het weekend of 's nachts de juiste zorg geregeld kan worden bij ontslag,\nen gaat over tot de orde van de dag.\nSlagt-Tichelman",
  "content_char_count": 833,
  "source": {
    "document_id": "a0b48db4-4d18-4b43-9257-229d128748ad",
    "document_nummer": "2025D41153",
    "document_soort": "Motie",
    "publication_id": "1237879f-1416-4386-bfd8-36ec89513491",
    "publication_content_type": "application/xml",
    "publication_length": 4353,
    "cached": false,
    "binary_path": "bronmateriaal-onbewerkt\\cache\\document_publications\\1237879f-1416-4386-bfd8-36ec89513491.xml"
  },
  "issues": []
}