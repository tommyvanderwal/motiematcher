{
  "content": "Vergaderjaar 2024-2025\nTweede Kamer der Staten-Generaal\n2\nKamerstukken\n21 501\n-\n20\nEuropese Raad\nNr.\n2161\nMOTIE VAN HET LID OMTZIGT\nVoorgesteld\n17 december 2024\nDe Kamer,\ngehoord de beraadslaging,\nconstaterende dat de schuld van gemeentes, de schuld van provincies en de schulden van sociale fondsen meetellen in de definitie van staatsschuld, maar de schuld bij de Europese Unie (coronafonds) niet;\nconstaterende dat het tekort van gemeentes, het tekort van provincies en de tekorten van de sociale fondsen meetellen bij het EMU-tekort, maar het aandeel in het tekort van de EU dat schuld gefinancierd wordt niet;\nconstaterende dat Europese schulden, net als andere schulden, terugbetaald moeten worden en dat het gevaarlijk is om schulden buiten boeken en buiten statistieken te houden;\nverzoekt de regering om te bevorderen dat er statistieken opgesteld worden van nationale schulden en tekorten, waarin ook de EU-schulden zijn opgenomen, door die zelf op te stellen en door in overleg te treden met het CBS en Eurostat, en hun te vragen of zij willen onderzoeken of zij deze statistieken zouden willen publiceren;\nverzoekt de regering hierover voor 15 juni 2025 te rapporteren,\nen gaat over tot de orde van de dag.\nOmtzigt",
  "content_char_count": 1226,
  "source": {
    "document_id": "856b259a-333b-4094-940f-2d178a347627",
    "document_nummer": "2024D50621",
    "document_soort": "Motie",
    "publication_id": "d0cdbafb-9826-4ff9-9879-1141e9681eb6",
    "publication_content_type": "application/xml",
    "publication_length": 2612,
    "cached": false,
    "binary_path": "bronmateriaal-onbewerkt\\cache\\document_publications\\d0cdbafb-9826-4ff9-9879-1141e9681eb6.xml"
  },
  "issues": []
}