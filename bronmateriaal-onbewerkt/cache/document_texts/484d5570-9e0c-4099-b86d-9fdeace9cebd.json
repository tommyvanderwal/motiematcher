{
  "content": "Vergaderjaar 2025-2026\nTweede Kamer der Staten-Generaal\n2\nKamerstukken\n30 950\nRacisme en Discriminatie\nNr.\n491\nMOTIE VAN DE LEDEN BAMENGA EN TSEGGAI\nVoorgesteld\n2 oktober 2025\nDe Kamer,\ngehoord de beraadslaging,\nconstaterende dat de Nationaal Coördinator tegen Discriminatie en Racisme (NCDR) sinds 15 oktober 2021 is ingesteld bij ministerieel besluit;\nconstaterende dat discriminatie en racisme in Nederland helaas nog steeds een hardnekkig en groeiend probleem vormen en de NCDR een belangrijke rol vervult in de aanpak, coördinatie en advisering met betrekking tot bestrijding van discriminatie en racisme;\noverwegende dat de Europese Unie alle lidstaten aanbeveelt om een nationaal coördinator of speciaal gezant voor bestrijding van discriminatie en racisme aan te stellen;\noverwegende dat een structurele, onafhankelijke en duurzame borging van de functie van de NCDR noodzakelijk is om de bestrijding van discriminatie en racisme blijvend te waarborgen;\nverzoekt de regering een wetsvoorstel voor te bereiden waarin het bestaan, de taken en de bevoegdheden van de Nationaal Coördinator tegen Discriminatie en Racisme wettelijk worden vastgelegd, en de Kamer hierover zo spoedig mogelijk te informeren,\nen gaat over tot de orde van de dag.\nBamenga\nTseggai",
  "content_char_count": 1262,
  "source": {
    "document_id": "e001722a-f560-462e-a3cb-6eaced3ef7a2",
    "document_nummer": "2025D43125",
    "document_soort": "Motie",
    "publication_id": "484d5570-9e0c-4099-b86d-9fdeace9cebd",
    "publication_content_type": "application/xml",
    "publication_length": 5048,
    "cached": false,
    "binary_path": "bronmateriaal-onbewerkt\\cache\\document_publications\\484d5570-9e0c-4099-b86d-9fdeace9cebd.xml"
  },
  "issues": []
}